EESTI MAA-KESKERAKOND
EESTI SOTSIAALDEMOKRAATLIK PARTEI
UUS VALIK
EMKE VALIMISLIIT ESDP
MÕÕDUKAD
EESTI VABARIIGI RIIGIKOGU
VALIMISED 20. SEPTEMBRIL 1992

Valimisliit "mõõdukad" ühendab kahte erakonda, Eesti Maa- Keskerakonda
(EMKE) ja Eesti Sotsiaaldemokraatlikku Parteid (ESDP), samuti inimesi, kes ei kuulu erakondadesse, kuid pooldavad mõõdukad poliitikat. "Mõõdukate" saadikukandidaatide hulgas on taluperemehi ja -perenaisi, insenere ja arste, üliõpilasi, teadlasi ja kirjanikke. "Mõõdukate" liidu aluseks on püüd tagada Eestis demokraatlik ja tasakaalukas areng, vähendada vaenu ja riidu, saavutada rahvuslik leppimus erinevate poliitiliste jõudude vahel Eesti ühiskonnale olulistes küsimustes.
Oleme enamluse vastu, olgu see siis vasak- või parempoolne.
"Mõõdukate" platvorm toetub sotsiaal-liberaalsetele vaadetele. Me lähtume demokraatlike õiguste ja isikuvabaduste ülimuslikkusest, mille tagatiseks on inimsõbralik ja avatud ühiskonnakorraldus. Me leiame, et Eesti edu sõltub nii igaühe ettevõtlikkusest, töökusest ja haritusest kui ka kogu ühiskonna demokraatlikkusest ja
riigi tugevusest.
Me kaitseme kõigi nende huve, kes tahavad teha tööd ja näha vaeva iseenda
ja Eesti edu nimel. Meie erilist hoolt ja muret pälvivad hariduse ja kultuuri saatus, talude taassünd ning meie laste tulevik. Me arvame, et riigi juhtimine peaks tulema
lähemale inimeste igapäevamuredele. Selleks on vaja naiste suuremat osavõttu
ühiskonnaelu korraldamisest.
Me näeme Eesti tulevikku kindlana vaid koostöös oma Läänemereäärsete
Naabritega. Oleme veendunud, 8t nii nagu Põhjamaad, nii rajab ka Eesti oma tee
Euroopasse, mis ei sea ohtu meie rahvuslikku ja looduslikku eripära.
Meil seisab ees !ausa üliinimlik pingutus, et läbi murda vaesusest, tehnilisest
mahajäämusest, nõukogulikust inertsist toeliselt vabasse kaasaegsesse ühiskonda. 
"Mõõdukate" arvates on vaja:
-kindlustada Eesti riigi iseseisvus ja sõltumatus, saavutada võõrvägede väljaviimine
Eestist;
- tagada poliitiline demokraatia, põhiseaduslik kord ja avalikkuse kontroll riigis;
- välja arendada eraomandile ja turusuhetele rajatud majanduslik demokraatia;
- luua vähemuse arvamusi austav, abivajajaid kaitsev, elluastujaile võrdseid stardivõimalusi loov sotsiaalne demokraatia;
- taastada ja hoida elukeskkonda;
- tagada eesti kultuuriruumi kaitse, eesti rahva, tema keele ja kultuuri püsimine
ning areng;
- taastada õiguste ja kohustuste tasakaalule tuginev kõlbeline ühiskond. Taastada töötegija ja omaniku au ning eneseväärikus, olla nõudlik moraalituse suhtes.
"Mõõdukate" tahavad kaasa aidata sellele, et ärkaks ja teostuks Eesti ühiskonna
na loomulik elujõud. Selle nimel oleme valmis vastutuseks ja ühiseks pingutuseks
kõigi nendega, kes tahavad uuendada Eesti elu.

MIDA TAOTLEVAD " MÕÕDUKAD" LÄHIAASTATEL?
RIIKLUS
Eesti riik algab meist endist. " MÕÕDUKAD " TAOTLEVAD VASTASTIKUSE
USALDUSE JA VASTUTUSE KUJUNEMIST ÜKSIKISIKU JA RIIGI VAHEL. Hästi
informeeritud, oma õiguste eest seisev ja seadusi austav kodanik on demokraatliku
riigikorralduse alus.
Kindlad seadused ja avalikud reeglid kehtima
Riigikogul tuleb esmajärjekorras vastu võtta põhiseaduslikku riigikorda kindlustavad
seadused. Kiiresti on vaja teostada kohtureform ja täielikult ümber kujundada
prokuratuur. Valitsuse ülesanne on arendada välja riigikorda ja julgeolekut tagavad
teenistused rakendada tööle kaasaegse töökorraldusega maksuamet ja riigikontroll. Eesti peab saama oma territooriumi ja piiri peremeheks.
Nõukogulik tööstiil riigiasutustest välja
Riik peab teenima oma kodanikku. Vastu võtta riigiteenistuse seadus. Puhastada
riigiaparaat nõukogude bürokraatia inertsist ja nomenklatuuri ringkäendusest. Ministeeriumide hulka peab vähendama, nende töö tõhusust suurendama. Kohad
riigiaparaadis täita avaliku konkursi korras.
Maksumaksmine ja maksude kasutamine avalikkuse kontrolli alla
Maksusüsteem muuta paindlikuks, arusaadavaks ja kõrvalekaldumatult toimivaks. Maksusüsteem peab soodustama investeeringuid ja ökoloogiliselt ohutut tootmist.
"Mõõdukad" eelistavad eelarve tasakaalustamisel suurendada ressursi- ja
aktsiisimaksu osatähtsust. Maksumaksjatele anda täielik ja aus ülevaade sellest,
milleks nende raha kasutatakse.
Pidev ütevaade riigis toimuvast
Rajada kaasaegne info- ja statistikateenistus, mis tagaks avalikkusele operatiivse
ülevaate riigiametite ja ettevõtete tegevusest, rahva elutasemest, tervisest, sotsiaalsetest häiretest, keskkonna seisundist. Kaitsta ajakirjanduse vabadust. Kindlustada igale kodanikule juurdepääs teda huvitavale informatsioonile riigi, kohaliku võima ja avalike asutuste tegevuse kohta.
Rahvuspoliitika olgu tasakaalukas ja tulevikku vaatav
Tuleb saavutada Eestis alaliselt elavate venelaste, ukrainlaste jt. austav suhtumine
eesti keelde, kultuuri ja seadustesse. On vaja kiiresti sõlmida riikidevahelised
lepingud ning välja töötada sihtprogrammid nende inimeste aitamiseks, kes soovivad
minna tagasi kodumaale. Eestimeelsed ja eesti keelt oskavad muulased peavad
saama võimaluse integreeruda Eesti ühiskonda võrdväärsete kodanikena.
MAJANDUS
"Mõõdukad" pooldavad sotsiaalset turumajandust. Turumajandus pole eesmärk, vaid vahend Eesti ühiskonna kiireks arenguks ja heaolu kasvuks. MAJANDUS INIMESTE JAOKS, MITTE INIMESED MAJANDUSE JAOKS.
Omandireformiga ei tohi enam viivitada
Lähema 3-4 aasta jooksu! erastada 65-75% riigi valduses olevatest elamutest, ettevõtetest ja maast, kusjuures elamute laialdast müüki ja maaomandi ennistamist
alustada juba sellel aastal.
Kiires korras võtta vastu kinnisvaraseadus, koostada kinnisvararegister. Viia
läbi riigivara inventuur ja avalikustada selle tulemused. Luua nii riiklikke kui eraalgatuslikke investeerimisfonde.
Omand tähendab ka kohustust ja vastutust. Seadustada üldkehtivad nõuded
omandi heaperemehelikuks kasutamiseks.
Lõpp poolikutele reformidele
Turumajandus on tervik. Omandireform ei anna oodatud tulemusi, kui jääb ümber
korraldamata pangandus, eelarve-, maksu- ja krediidipoliitika "Mõõdukad" toetavad
vastavate seaduste kiiret väljatöötamist ja vastuvõtmist.
Igaühel olgu võimalus saada omanikuks
Luua ja rakendada privatiseerimise ja investeerimise süsteem rahvakapitali osakute
ja sihtotstarbeliste väärtpaberite abil. Otsida võimalusi krediidiressursi laiendamiseks,
kasutada ulatuslikult hüpoteeklaenusid ja järelmakse.
Takistada riigi omandi "ärastamist"
Erastamine toimugu kindlate reeglite järgi ja avalikkuse kontrolli all. Kohalik võim peab tagama kõigi loodavate aktsiaseltside registreerimise ja ettevõtlusregistri avaisikustamise. Riik peab tegutsema kui aktiivne ja vastutustundlik omanik nii praegu edaspidi talle kuuluvate varade suhtest. Riiklike aktsiaseltside juhatustele ja
haldusnõukogudele panna selge majanduslik vastutus. 
Kõik riigi varaga toimunud ebaseaduslikud tehingud tunnistada kehtetuks ning
võtta süüdlased vastutusele.
Väliskapital on Eesti majanduse arenguks vältimatu
Väliskapital on tehnoloogiliste uuenduste alus ja kujundab uued kaasaegsed töösuhted Eestis. Välisinvesteeringud on eriti olulised tänapäevase infrastruktuuri
(transpordi, side, panganduse, teeninduse) väljaarendamiseks.
Säästlikkus saagu elureegliks
Saavutada Eesti majanduse ümberorienteerumine oma toorainel ja loodusvaradel
ning terviklikul tootmistsüklil põhinevatele aladele. Info omamine, tootmine,
töötlemine, infoturu arendamine peavad muutuma Eesti arengu strateegilisteks, riigi
poolt toetatud suundadeks.
"Mõõdukad" seavad sihiks lõpetada selline hindade, teenustasude ja üüride
tõstmine, mis sunnib tarbijat kinni maksma raiskamist ja ebaperemehelikkust. HEAOLU = IDEE + TOO + KOKKUHOID
MAAELU
EESTI RAHVA JA KULTUURI LÄTTED ON MAAL. Maaelu ja maamajanduse
olukorrast sõltub Eesti riigi tugevus, areng ja tulevik. Rahvusriigi kindlustamiseks
tuleb arendada eestlaste asustust kõikides piirkondades.
Talu on eestlasele elamise viis
Talu on tähtis mitte ainult majandusüksusena, vaid veel enam eesti elulaadi edasikandjana. Talude taastamine ja maaelu ümberkorraldamine vajab riigi toetust. Talutootmine tuleb siduda töötlemise, kaubanduse, teeninduse ja puhkemajanduse arendamisega.
Eesti maa vajab peremeest
"Mõõdukad" eesmärk on maareformi oluline kiirendamine. Maa ja mets on eesti
rahvale püha, ta on rahvuslik rikkus, mille omanikuna võtab inimene endale vastutuse
selle heaperemeheliku kasutamise ja kaitsmise eest.
Talud, eraettevõtlus ja ühistegevus maal peavad saama tuge nii riigilt kui ka
omavalitsustelt.
Riskijulgeid inimesi tuleb toetada stardirahaga, anda talunikele pikaajalist madalaprotsendilist laenu.
Põllumajandusreform peab tagama, et kolhooside-sovhoosidevara ei saaks endiste
ülemuste saagiks, vaid muutuks stardikapitaliks talude ja ühistute arengule.
Eesti on üks
Eri piirkondade arengut, linna ja maa suhteid tasakaalustagu läbimõeldud regionaalpoliitika. Välja töötada äärealade arengu riiklik programm ning diferentseeritud maksu- ja krediidisüsteem eri piirkondade jaoks soodustada uusettevõtlust.
Vald korraldab maaelu
Kohalikel omavalitsustel peab kujunema iseseisev maksubaas. Valdade arengut tuleb riiklikult toetada, soodustades nende liitumist majanduslikult elujõulisteks üksusteks. Valdade kiiremaks arenguks on vaja luua kohalikke nõuande ja koolituse keskusi.
Eesti taas mereriigiks
Rajada väikesi sadamaid põhjarannikul ja saartel. Krediteerida püügitehnika ja
töötlemistehnoloogia muretsemist.
Taastada merekoolid väljaspool Taliininat. Leppida teiste riikidega kiiremini kokku
kalapüügipiirkondade jaotamise üle.

TÖÖHÕIVE – JA PALGAPOLIITIKA
VAIMNE JA KEHALINE TÖÖJÕUD ON IGA INIMESE VÕÕRANDAMATU OMAND.  "Mõõdukad" toetavad töövõtja õigust nõuda, et tööjõu hind vastaks tema
väärtusele.
Hea töö eest hea palk
"Mõõdukad" peavad vaba tööturu kujunemist Eestis turumajanduse arengu üheks oluliseks eelduseks. Vaba tööturg peab võimaldama igaühel müüa oma töö jõudu väärilise tasu eest.
Vaba tööturu toimimiseks on vajalik:
- luua üle-eestiline töökohtade nõudmise ja pakkumise infosüsteem;
- eelarvelistes asutustes rakendada kindlate ametioskustega seotud palgaskaala
ning seada sisse ametinõuetele vastavad katsed:
-suurendada tööjõu liikumise võimalusi Eesti piires kaasa arvatud korterite turu
kujunemise kaudu.
Hea töö nõuab õppimist. Riik peab soodustama täienduskoolitust ja ümberõpet.
Töövõtjad ja tööandjad huvid tasakaalu
Töövõtjad ja tööandjad üheskoos peavad leidma kompromissi oma huvide ja
võimaluste tasakaalustamiseks. Palgatingimused kujunegu töövõtjate ja tööandjate
esindajate läbirääkimiste tulemusena. Töövõtjate organisatsioonid saagu aktiivseks
osapooleks palgakokkulepete sõlmimisel.
Vajalik on aktiivne tööhõivepoliitika
Välja töötada üleriigilised ja piirkondlikud (eelkõige Ida-Virumaa ja Kagu-Eesti)
tööpuuduse leevendamise programmid, finantseerida neid tööhõivefondist, mis kujuneb tööandjate ja töövõtjate vahel jadatud töökindlustusmaksust.
"Mõõdukad" on pensionieelikute töölt vallandamise vastu. Töötavatele pensionäridele
tuleb säilitada täispension.
KESKKONNAKAITSE
EESTI RAHVAS JA EESTI LOODUS ON LAHUTAMATUD MEIL TULEB PÄRANDADA LOODUSKESKKOND TULEVASTELE PÕLVEDELE. Riik ja omavalitsus on õigustatud kasutama sundi loodust saastava tegevuse tõkestamiseks.
Kaitstes loodust ja elukeskkonda kaitseme iseend
"Mõõdukad" tegutsevad selle nimel, et rahvusvahelist toetust kasutades likvideerida
kõige ohtlikumad reostusallikad Kirde-Eestis ja Läänemere rannikul. Tuleb taas tõsta ausse eestlaste kui maarahva loodushoidlik elukorraldus. Lähiaastatel
on vaja kasida Eesti puhtaks suurtootmise jäätmetest ja olmerämpsust.
Lõpetades vöörarmee peremehetsemise Eesti territooriumil tuleb sundida teda
koristama oma saast ja heastama Eesti loodusele tehtud kahju.
Rahvusvahelistele nõuetele vastavad puhkuse- ja tervistuspiirkonnad Lahemaal,
saartel ja mujal tuleb rajada kohalike omavalitsuste ja välisinvesteerijate
koostöös, pidades rangelt kinni loodushoiu põhimotetest.
Loodushoidlik tootmine ja tarbimine saagu enesestmõistetavaks!
Rakendada energia kokkuhoiu programm, mis haarab kõiki eluvaldkondi. Põlevkivienergeetika tuleb muuta vähem saastavaks. Kaaluda võimalust lülituda Põhja-Euroopa ühtsesse energiasüsteemi.
HARIDUS, TEADUS, KULTUUR
KULTUUR ON RAHVUSE ELUJÕU JA VÄÄRIKUSE VÄLJENDUS, INIMESEKS
SAAMISE JA OLEMISE KESKKOND. Eestikeelse kultuurikeskkonna taastamine
ja hoidmine on Eesti riigi ja kogu ühiskonna ülesanne. Kokkuhoid kultuuri,
hariduse, teaduse arve I seab ohtu Eesti ühiskonna arenguvõime.
Hoida Eesti vaimuvara
Lähiaja ainelises kitsikuses on vaja riiklikult tagada rahvuslike kultuurivarade ja
kõrgkultuuri tähtsamate alade säilimine ning toetada sajanditega loodud rahvakultuuri
traditsioonide püsimist.
Noortele korralik haridus
Tuleb välja töötada Euroopa tasemele vastav Eesti haridusstandard. Põllumajandusharidus muuta talukeskseks. Üld- ja kutseharidus peavad olema kõigile kättesaadavad. Õpetamine olgu õpilasekeskne, kujundagu loovust ja pideva eneseharimise harjumust.
Kool peab muutuma infoühiskonna eelpostiks Eestis. Vöörkeelte ja arvutustehnika
valdamine on rahvusvaheliste koolitusprogrammidega liitumise eelduseks.
Koigil aladel on vajalik õpetajate täiendõpe, milleks tuleb koostada riiklik eriprogramm
koos rahvusvahelise koolitusabiga. Ülikooliharidus ja teadus peavad liituma ühtseks süsteemiks.
Väärtustada ja kaitsta intellektuaalset omandit
Riigi kohus on toetada rahvusvaheliselt tunnustatud teaduslike koolkondade
säilimist ja Eesti teaduse tippude püsimist rahvusvahelisel tasemel. Eestile orienteeritud rakendusteaduse arenguks luua riiklike sihttellimuste süsteem, mis toimiks avalike konkursside alusel. Tootlike ideede elluviimiseks raja da teaduspargid Tartusse ja Tallinna.
Peatada ajude äravool Eestist
Igaühe haritus ja anne peavad leidma rakenduse Eestis.
Arendada välja rahvakoolitussüsteem
Me kõik vajame ümberõpet ja ümberhäälestust kohanemiseks uue olukorraga.
Täiskasvanute koolitus on võti ühiskonna uuenemiseks. Maksupoliitikaga soodustada eraalgatuslikku kultuuri- ja rahvaharidustööd.
Areng õppimise kaudu on Eesti tee Euroopasse!
SOTSIAALPOLIITIKA
"Mõõdukad" leiavad, et Eesti sotsiaalpoliitika tuleb suunata IGAÜHE INIMVÄÄRSE
TOIMETULEKU TAGAMISELE, ühendades selleks inimese enda, omavalitsuse
ja riigi võimalused.
Ligimesearmastus ja halastus ausse
Inimlikkuse defitsiiti on raskem taluda kui rahapuudust Sotsiaalhoolduses on tänini !evinud nõukogulik asjaajamine, abitus ja hoolimatus. Sellest ülesaamiseks
tuleb sotsiaalabi töötajatele esitada ranged ametinõuded ja anda neile vastav koolitus.
Sotsiaalabi, pensioni- ja ravikindlustus tagada sihtotstarbeliste maksude kaudu,
mida tasuvad nii tööandjad kui töövõtjad (teatud palgatasemest alates).
Sotsiaalabi inimesekeskseks ja elukohalähedaseks
Sotsiaalhooldusele ettenähtud raha jagada sihtkapitalideks (ravikindlustus, sotsiaalabi, tööhõive, pension, peretoetus jt.) mille kasutamist korraldagu omavalitsused.
Kõigis linnades, maakondades, valdades luua sotsiaalregister ja võtta see sotsiaal-
ning ravikindlustuse finantseerimise ja sotsiaalabi korralduse aluseks.
Luua valdade ja linnade sotsiaalkeskuste süsteem, mis korraldaks elukohalähedast
sotsiaalabi, võimaldaks informatsiooni ja nõuannet.
Perekapital kodudele appi
Perekapital tegutseks perekindlustuse ja krediitkassa põhimõttel. Noortele peredele
tuleb võimaldada madalaprotsendilist stardilaenu oma kodu asutamiseks haridustee jätkamiseks, ettevõtte algatamiseks vm.
Tervis on täisväärtusliku elu alus
Tervis on igaühe kalleim vara, mille hoidmine on inimese enda kohus. Ühiskond
peab looma võimalused tervislikuks eluks ning kaotatud tervise taastamiseks.
"Mõõdukad" peavad vajalikuks era ja riikliku arstiabi eraldamist ning haigekassade
muutmist tervisekindlustusfirmadeks, mis looksid valikuvõimalused kindlustajatele
ja konkurentsi raviasutuste seas.
Jätkata tuleb ka meditsiini riiklikku finantseerimist ning toetada kodumaise meditsiinitehnika arengut.
Soodustused ja sotsiaalabi on vajalik nõrgemate toimetulekuks
Töötada välja ühtne soodustuste süsteem (ühistransport, kultuuriasutused)
pensionäridele, puuetega inimestele, !astega peredele, mille rakendajaks olgu omavalitsused, sest seal tuntakse abivajajaid kõige paremini. Abirahad üüri, kütte ja
kommunaalkulude katmiseks arvestagu inimese reaalset majanduslikku oiukorda. "Mõõdukad" pooldavad laenu- ja maksusoodustusi ettevõtetele, kelle tegevus
on suunatud vanurite, puuetega inimeste, laste teenindamisele või kes loovad töökohti puuetega inimestele ja väikelaste emadele.
Aidata inimesi, et nad saaksid ennast ise aidata!
VÄLISPOLIITIKA
"MÕÕDUKAD" POOLDAVAD EESTI VÄLISPOLIITIKA EUROOPA-KESKSET
SUUNDA ja peavad eriti oluliseks Läänemere regiooni osatähtsuse tõusu ühinevas
Euroopas. Aktiivsem peaks olema Balti riikide majanduslik ja poliitiline koostöö.
Kontaktide süvendamine Ungari, Poola jt. Kesk-Euroopa maadega aitab kiiremini vabaneda riigisotsialismi pärandist.
Ida-poliitika olgu aktiivne ja järjekindel
Eesti huvides on toetada Ukraina ja Valgevene euroopastumist ning arendada
nendega majandussidemeid sõltumatult suhetest Venemaaga.
Eesti poliitika Venemaa suhtes peab olema tugev ning sihikindel, et vastu seista
survele hoida Eestit Venemaa poliitilises ja majanduslikus mõjusfääris. Kuid samas
on oluline luua ja tugevdada Eestile kasulikke suhteid Venemaa demokraatlikku arengut ning radikaalseid turumajanduslikke reforme taotlevate jõududega. Läänemere koostöös peab Eesti arvestama Peterburi piirkonna konkurentsiga ja kujundama sellise arengu suhtes välja nö. ennetava koostöö strateegia.
EESTI KAITSEPOLIITIKA SAAB OLLA TOHUS VAID EUROOPA JULGEOLEKUSÜSTEEMI OSANA.
VALIDES "MÕÕDUKAD", VALITE RAHVUSLIKU LEPPIMUSE, EESTI ELU JÄRJEKINDLA UUENDAMISE JA STABIILSE ARENGU TEE.
