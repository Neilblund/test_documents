DEKLARACJA IDEOWA
PSL
- Źródła naszego ruchu
Ruch ludowy jest rdzennie polskim ruchem politycznym, wyrastającym tak u zarania swego istnienia, jak i współcześnie:
-	z uznania naturalnych I niezbywalnych praw każdego człowieka do życia, wolności, godności i podmiotowości w życiu społecznym,
-	z uznania zasad etyki chrześcijańskiej i humanizmu chrześcijańskiego, jako trwalej podstawy kształtowania norm życia państwowego i międzynarodowego,
-	z wiary w przydatność każdego człowieka dla społeczeństwa,
-	z wielowiekowych dążeń warstwy chłopskiej do życia w wolności i równoprawnego udziału w życiu państwowym, do godnego bytu i do rozwoju.
-	z historycznych doświadczeń całego Narodu Polskiego, z oceny źródeł jego sukcesów i klęsk oraz tych dążeń i pragnień, które najpełniej po raz pierwszy znalazły wyraz w dziele Konstytucji 3 Maja z 1791 roku.
-	z historycznie udokumentowanego przekonania, że Lud w całej pełni uobywatelniony - to warownia, o którą naród może się oprzeć bezpiecznie" (Bolesław Wysłouch).
-	z uznania tej prawdy, że „w chłopie żyje i odradza się naród", że chłopi zachowawszy ziemię, religię i narodowość stali się fundamentem dla odbudowy Państwa.
-	z ducha patriotyzmu, umiłowania Ojczyzny, współodpowiedzialności za nią i z ducha poświęcenia dla Niej,
-	z wiary, że solidarność współpraca i twórcza rywalizacja, nie zaś dominacja i zniewolenie jednych przez drugich służą pomnażaniu wspólnego dobra.
-	z przekonania, że Polska może zapewnić sobie bezpieczeństwo i rozwój tylko wówczas, gdy wykorzysta zasoby woli, myśli i pracy wszystkich obywateli, zapewniając im współuczestnictwo w życiu politycznym i społecznym,
-	z wiary samych chłopów że Ojczyzna, tworzona i wspierana przez nich, sprawiedliwie odwzajemni się im troską, czyniąc każdego z nich swoim współgospodarzem.
- Nasze dziedzictwo
- [Nasze korzenie] Jesteśmy spadkobiercami całej dziejowej chwały Rzeczypospolitej. Kontynuujemy dokonania chłopów - w pracy i walce, w tworzeniu fundamentów silnego Państwa i kształtowaniu życia naszego Narodu, w całej tysiącletniej historii Polski. Uprawnia to nas 1 motywuje do pomnażania dziedzictwa tak. Jak to czynili nasi przodkowie od zarania ruchu ludowego, który został zapoczątkowany wraz z utworzeniem w 1895 roku Stronnictwa Ludowego.
- [Ruch ludowy a niepodległość] Chłopi pod przewodnictwem ludowców, kierowani przez swych największych przywódców z Wincentym Witosem na czele, a z nimi cały naród - osiągnęli, za cenę krwi i życia, wielkich wyrzeczeń i poświęceń, podstawowe dobro naszej Ojczyzny - jej polityczną, państwową niepodległość. Wyrazem i symbolem tych osiągnięć chłopów i ruchu ludowego jest Rząd Obrony Narodowej powołany w 1920 roku.
- [Ludowcy w II Rzeczypospolitej] Drogą współodpowiedzialności za Polskę poszli chłopi-ludowcy w całym okresie II Rzeczypospolitej. Współrządzili Państwem, tak - jak to określił Wincenty Witos - aby realizowały się w nim, w pierwszej kolejności. trzy zasady: _Pierwsza i najważniejsza - to utrzymanie niepodległości Państwa i jego potęgi. Druga - to staranie się o wprowadzenie w całej pełni w życie demokratycznego ustroju naszego Państwa. Trzecia - to stała i trwała obrona praw obywatelskich i swoich ludowych interesów".
- W latach trzydziestych ruch ludowy wystąpił w obronie demokracji zagrożonej przez dyktatorskie i elitarne rządy. Chłopi - ludowcy złożyli wówczas w obronie uznawanych przez siebie wartości - ofiary krwi i życia, zwłaszcza w okresie Wielkiego Strajku Chłopskiego w 1937 roku będącego stanowczym wezwaniem pod adresem rządzących. do ratowania zagrożonego bytu Państwa i Narodu.
- [Ruch ludowy w okresie II wojny światowej] W okresie drugiej wojny światowej ludowcy i chłopi stanowili rdzeń wszystkich poczynań obronnych Narodu i działań politycznych władz Polski Podziemnej i Rządu Polskiego na emigracji, szczególnie w czasie kierowania jego pracą przez Stanisława Mikołajczyka Należeli wówczas do jedynych, do których odnosiły się słowa: żywią i bronią". Szczególna rola w tym dziele przypadła Batalionom Chłopskim. Zapisali tym karlę w dziejach Narodu, godną najwyższego uznania.
- [Działalność PSL - S. Mikołajczyka] Po zakończeniu wojny, chłopi - ludowcy zorganizowani w Polskim Stronnictwie Ludowym, kierowanym przez Stanisława Mikołajczyka, podjęli zawziętą i uporczywą walkę o wolność i suwerenność państwową przewodząc w niej Narodowi.
Wszechobejmujący terror wprowadzany przez siły stalinowskie, liczne morderstwa działaczy i członków Stronnictwa, szereg innych brutalnych represji zastosowanych wobec PSL i chłopów - spowodowały rozbicie tego ruchu. Przegrana ruchu ludowego była też przegraną Państwa i Narodu.
- [W okresie ZSL] Po rozbiciu PSL i likwidacji Związku Młodzieży Wiejskiej RP Wici", część ludowców z obu organizacji kontynuowała działalność na emigracji, natomiast w kraju organizacją polityczną odwołującą się do niektórych celów oraz tradycji ruchu ludowego stało się Zjednoczone Stronnictwo Ludowe.
Najważniejsze wartości ruchu ludowego przechowała do dnia dzisiejszego liczna rzesza ludowców - zorganizowanych w ZSL, bądź zostających poza jego strukturami. Członkowie ZSL służyli tym wartościom także w życiu społecznym, mimo ograniczonych możliwości w tym zakresie. Zacięty i najskuteczniejszy opór przeciw komunizowaniu Polski, a zwłaszcza przeciw kolektywizacji stawili chłopi.
- W ostatnich latach ZSL przybierało coraz bardziej charakter ruchu o własnej tożsamości programowej i samodzielności politycznej. Znalazło to wyraz w powstaniu Społecznych Komitetów Odrodzenia Ruchu Ludowego, w zawiązaniu koalicji z ruchem _Solidarność" w 1989 roku, utworzeniu Polskiego Stronnictwa Ludowego _Odrodzenie" oraz Polskiego Stronnictwa Ludowego (wilanowskiego").
- [Powstanie PSL] Zmiana warunków politycznych w kraju oraz przewartościowania w ruchu ludowym otworzyły drogę do odbycia w 1990 roku Kongresu Jedności Polskiego Stronnictwa Ludowego i utworzenia jednego Polskiego Stronnictwa Ludowego, określającego samodzielnie swój charakter polityczny i ideowo-programowy, stanowiącego w całej pełni kontynuację historycznego dorobku, wartości i celów polskiego ruchu ludowego na współczesnym etapie naszego życia narodowego i państwowego.
- Nasza ideologia
- [Historyczny dorobek programowy ruchu ludowego] Polskie Stronnictwo Ludowe uznaje za główne źródło inspiracji współczesnego programu rozwoju życia państwowego, bogaty i wszechstronny historyczny dorobek programowy ruchu ludowego. Zasadnicze znaczenie w tym dorobku mają wskazania twórców ruchu ludowego i czołowych przywódców: Wincentego Witosa i Stanisława Mikołajczyka oraz treści doktryny agrarystycznej. stanowiącej propozycję innej. niż marksistowska czy liberalna drogi rozwoju życia społecznego.
- [Doktryna agraryzmu] Wypracowana w ruchu ludowym doktryna agraryzmu obejmuje wszystkie dziedziny życia państwowego i społecznego począwszy od bezpieczeństwa Państwa i polityki międzynarodowej poprzez rozwiązania ustrojowe w zakresie życia politycznego i gospodarczego aż do określenia praw i obowiązków obywatelskich.
Agraryzm stanowi koncepcję ustrojową najbliższą naturze społecznej
i osobowości człowieka, zbudowaną na dążeniu do harmonijnego rozwoju jednostki, rodziny, poszczególnych grup społecznych i całego Narodu: uznającą pierwszeństwo w życiu społecznym dla rozwiązań czynionych na gruncie zasad etyki i prawa każdego człowieka do godnego bytu i rozwoju, a równocześnie - potrzebę dążenia do najwyższego poziomu racjonalności w rozwiązywaniu zagadnień życia ekonomicznego i społecznego Państwa.
Agraryzm wyróżnia się odrzuceniem skrajności. tak w zakresie celów jak i metod ich osiągania.
- [Neoagraryzm] Ideologię Polskiego Stronnictwa Ludowego stanowi współczesny kształt agraryzmu - neoagraryzm który przewartościowuje historyczny dorobek myśli agrarystycznej zgodnie z osiągnięciami współczesnej nauki oraz doświadczeniami ostatnich dziesięcioleci w życiu gospodarczym 1 społecznym państw i narodów. a ponadto potrzebą tworzenia racjonalnego. Efektywnego systemu gospodarczego i społecznego Państwa. Neoagraryzm uwzględnia potrzebę dostosowania form życia społeczno-gospodarczego do wymogów rewolucji naukowo-technicznej.
Przewartościowania historycznego agraryzmu dotyczą w szczególności:
-	roli warstwy chłopskiej i ludności wiejskiej w życiu społeczno-gospodarczym, co jest wynikiem przemian struktury społecznej w kraju w ostatnich dziesięcioleciach; w ich rezultacie nastąpił spadek udziału ludności wiejskiej w społeczeństwie i zatrudnionych w rolnictwie.
Zmianie uległo usytuowanie warstwy chłopskiej i ludności wiejskiej w życiu Państwa.
-	oceny właściwości systemu liberalnego kapitalizmu, który - wprowadzając interwencjonizm państwowy, nawet przy ograniczeniu własności państwowej - zachował zdolność, zwłaszcza w krajach uprzemysłowionych, do wzrostu społeczno - ekonomicznego.
-	oceny funkcjonowania gospodarki centralnie planowanej i nakazowo-rozdzielczej, która wskazuje na istotne źródła 1 przyczyny braku efektywności w gospodarowaniu; wyznacza to zakres ograniczeń w tego rodzaju uspołecznianiu procesów wytwarzania dóbr i gospodarowania.
- [Aktualność myśli agrarystycznej] Dorobek współczesnej myśli ekonomicznej I społecznej oraz doświadczenia ostatnich dziesięcioleci w życiu gospodarczym i społecznym szeregu państw, wskazują na aktualność zasadniczych tez myśli agrarystycznej.
Obecnie znajdują one swój szczególny wyraz:
-	w treści doktryny społecznej Kościoła Katolickiego, poddającej krytycznej ocenie liberalny kapitalizm i marksistowski kolektywizm,
-	w treści i praktyce realizowanej w niektórych krajach, doktryny społeczno-ekologicznej gospodarki rynkowej potwierdzających i uzasadniających tezy agraryzmu na nowych przesłankach,
-	w teorii 1 praktyce rozwoju krajów o przewadze gospodarki naturalnej i rolnictwa, a zdążających do uprzemysłowienia i nowoczesnego rozwoju: dowodzą one zasadności i niezbędności kierowania tymi procesami w zgodzie z naturalnymi warunkami i możliwościami kraju 1 uczynienia z tych właściwości siły napędowej rozwoju.
- [Współczesna treść agraryzmu] Na współczesną treść agraryzmu, stanowiącą rdzeń ideologii Polskiego Stronnictwa Ludowego składa się przede wszystkim:
-	dążenie do nadania życiu państwowemu kształtu odpowiadającego żywotnym potrzebom Narodu i poszczególnych grup społecznych: a zatem, dążenie do zapewnienia bezpiecznego bytu Państwa i jego suwerenności do wprowadzenia harmonijnego ładu gospodarczego i politycznego do stworzenia pełni możliwości rozwoju materialnego i kulturalnego dla każdej z grup społecznych, każdej rodziny i każdego człowieka - począwszy od najniżej stojących,
-	przekonanie. że zwłaszcza w warunkach Polski można osiągnąć te cele najpełniej w drodze wykorzystania naturalnych zasobów naszego kraju, intelektu zdolności i pracy naszego Narodu i wszystkich grup społecznych, zwłaszcza najliczniejszych - czyniąc z nich współgospodarzy Państwa we wszystkich dziedzinach jego życia i przejawach funkcjonowania.
-	przekonanie o twórczym charakterze odpowiedzialnej wolności i demokracji w życiu Państwa i Narodu: i oparte na niej dążenie do zapewnienia pełni swobód obywatelskich i praw z tym związanych,
-	uznanie pracy za naczelną wartość i drogę do tworzenia podstaw bytu Państwa i osobistego obywateli oraz zasadnicze kryterium udziału w dochodzie społecznym: kapitału zaś - jako instrumentu realizacji celów społecznych w ekonomii, zgodnie z jej prawami: a zatem - priorytetu pracy przed kapitałem, co zawiera się w uznaniu zasad sprawiedliwości społecznej i odrzuceniu wyzysku.
-	dążenie do organizowania życia gospodarczego w ramach równoprawnych form własności - prywatnej spółdzielczej samorządowej i państwowej których istnienie ma być uzgodnione z interesem społecznym: upowszechnienie własności - z jednej strony. a zachowanie roli Państwa w życiu gospodarczym - z drugiej - to naczelne wskazanie agraryzmu w tej kwestii: głównym zadaniem agraryzmu w sferze ekonomii Jest stworzenie systemu regulowanej gospodarki rynkowej.
-	dążenie do kształtowania życia społecznego na zasadach samorządu (w formie samorządu terytorialnego zawodowego gospodarczego i społecznego), przy respektowaniu koniecznych funkcji państwa: przekonanie. iż między jednym a drugim powinna być zachowana równowaga,
-	uznanie rolnictwa za jeden z najgłówniejszych obszarów wytwórczości podstawę bytu narodowego oraz rodzinnych gospodarstw chłopskich tworzących podłoże do harmonijnego rozwoju wsi i kraju i naturalną łączność Narodu z jego terytorium - za podstawę ustroju rolnego: dążenie do utrzymania tego stanu łączy się z potrzebą zapewnienia ekwiwalentnej wymiany między rolnictwem a pozarolniczymi dziedzinami gospodarki.
-	uznanie kulturotwórczej roli warstwy chłopskiej - jej roli jako twórcy i nośnika pozytywnych wzorów i wartości dla życia społecznego całego Narodu i każdego człowieka; dążenie, zatem do ukształtowania życia społecznego w zgodzie z etyką z wymogami ładu moralnego i racjonalnego organizowania, przy równorzędności praw dla wszystkich w dążeniu do zachowania bytu i rozwoju: uznanie iż wolny twórca chleba -stanowi najlepszą gwarancję wolności dla innych".
Uznanie zasad tolerancji religijnej i wolności sumienia.
- (Agraryzm a liberalizm] Polskie Stronnictwo Ludowe przeciwstawia się absolutyzowaniu zasad liberalizmu politycznego i ekonomicznego.
Agrarystyczne pojęcie wolności wskazuje na konieczność tworzenia warunków. aby mogła ona być w praktyce zachowana przez całe społeczeństwo. nie ograniczając jej do grupy, która posiada warunki do jej wyegzekwowania.
Agrarystyczne pojęcie demokracji wskazuje, że warunkiem jej istnienia jest uczestnictwo w życiu społecznym przeważającej większości obywateli a ponadto musi ona realizować się równolegle na płaszczyźnie ekonomicznej i społecznej a niewystarczające jest dla jej rzeczywistego istnienia sarno utworzenie systemu parlamentarnego.
Agrarystyczne pojęcie swobód działalności gospodarczej i inicjatywy prywatnej uznając zasadę gospodarki rynkowej, oznacza dążenie do stworzenia zasad regulowanej gospodarki rynkowej, będącej najwyższym poziomem interwencjonizmu państwowego; oznacza ocenę efektowi gospodarowania z punktu widzenia interesu społecznego i społecznej efektywności formy własności. a nic poziomu zysku: przeciwstawia się wyzyskowi oraz uznaje zasady sprawiedliwości społecznej.
Agrarystyczne pojęcie funkcji Państwa stawia na rozwinięcie jego roli w tworzeniu warunków rozwoju kraju i poszczególnych grup społecznych nie zaś ograniczeniu jej na rzecz żywiołowych procesów.
- [Nauka społeczna Kościoła a agraryzm] Ideologię Polskiego Stronnictwa Ludowego w szerokim zakresie inspiruje etyka chrześcijańska oraz społeczna doktryna Kościoła Katolickiego. PSL znajduje w nich potwierdzenie zasad agraryzmu oraz treści służące ich rozwinięciu. Wynika to w szczególności z oceny w tej doktrynie - liberalizmu i marksistowskiego kolektywizmu. z negatywnej oceny form własności ze względu na ich efektywność: społeczną. z oceny pracy i kapitału oraz zasad sprawiedliwości. z treści dotyczących podmiotowości człowieka oraz zasad personalizmu i humanizmu chrześcijańskiego.
Społeczna doktryna Kościoła Katolickiego stwarza wielorakie podłoże wzbogacania myśli politycznej i ekonomiczno-społecznej agraryzmu. Z tego punktu widzenia PSL przywiązuje szczególne znaczenie do myśli społecznej Jana Pawła II.
- (Agraryzm a inne nurty politycznej Ideologia Polskiego Stronnictwa Ludowego nawiązuje do wartości wyrażanych przez inne ruchy demokratyczne. wrażliwe na zagadnienia sprawiedliwości, demokracji polityczni i gospodarczej. Pragniemy wspólnie rozwijać idee samorządności społecznej oraz różnych form uspołecznienia procesów gospodarowania.
- [Rola wsi i chłopów w społeczeństwie] Polskie Stronnictwo Ludowe uznaje, że chłopi będąc warstwą społeczną najstarszą i podstawową, z której powstał 1 rozrósł się Naród, są zdolni spełniać rolę współgospodarza kraju.
Społeczność rolnicza i wiejska jest także obecnie głównym źródłem biologicznego odradzania się Narodu, źródłem bogactwa materialnego kraju, płynącego z pracy na roli: przez związek z ziemią zakorzeniającą Naród z naszym terytorium; jest także obszarem cennych wartości moralnych.
- PSL stoi na stanowisku, że jakkolwiek chłopi są właścicielami ziemi 1 środków produkcji, to swoje dochody czerpią zasadniczo z pracy. Przesądza to o wspólnocie ich interesów z grupami społecznymi pracowników najemnych - robotników i inteligencji.
PSL uznaje idee solidarności ludzi pracy: i - zgodnie z uznaniem pierwszeństwa pracy przed kapitałem - postrzega potrzebę kształtowania systemu politycznego Państwa, sojuszy politycznych i parlamentarnych: na pierwszym miejscu stawiając potrzebę zachowania jedności politycznej społeczeństwa wiejskiego.
- Nasze dążenia
- [Zasadnicze cele państwowe PSL] Polskie Stronnictwo Ludowe w swojej myśli politycznej i działalności szuka rozwiązania aktualnych spraw państwowych zgodnie z naczelnymi celami i potrzebami Narodu, warstwy chłopskiej 1 całej ludności wiejskiej.
Naczelnym dążeniem i zadaniem naszego ruchu jest zapewnienie bezpieczeństwa i siły Polski oraz jej suwerenności politycznej i gospodarczej.
Zadaniem drugim jest wprowadzenie w naszym życiu państwowym pełnej demokracji politycznej, ekonomicznej i społecznej oraz właściwego ładu gospodarczo-społecznego.
Zadaniem trzecim - obrona praw obywatelskich oraz interesów warstw ludowych w społeczeństwie zróżnicowanym stanem posiadania i związanych z tym możliwości rozwoju materialnego i kulturalnego.
- Polskie Stronnictwo Ludowe odwołuje się w swoich dążeniach wprost do tego celu programu ruchu ludowego, który od zarania przyświecał jego działalności. Obecnie powtarzamy, więc, iż: Polska odrodzona po drugiej wojnie światowej - musi być Polską Ludową. O porządku w niej i przyszłych losach mają decydować najszersze warstwy ludowe: chłopi, robotnicy, inteligencja pracująca, tj. istotnie naród polski. Dlatego świętą powinnością ludu będzie obronić Polskę Ludową przed zamachami wstecznictwa i totalizmu; urządzić ją wewnętrznie i zagospodarować zgodnie z wolą i interesami warstw ludowych". (Program PSL1946 r.). Wolna, demokratyczna i sprawiedliwa Rzeczypospolita jest dla rias synonimem takiej Polski.
- Polskie Stronnictwo Ludowe uważa, że głównym celem Państwa jest zapewnienie swobodnego, duchowego, kulturalnego i materialnego) bytu i możliwość rozwoju wszystkim obywatelom. Stworzenie Państwa 3 takim charakterze stanowi zasadniczy cel naszego ruchu.
W tym celu Polska winna być demokratyczną Rzeczypospolitą, której władzach może decydować Naród, w wolnych i niczym nie skrępowanych wyborach. PSL uznaje, że jedynym źródłem władzy jest wola Narodu.
Suwerenne Państwo powinno zapewnić obywatelom pełnię wolności możliwości uczestniczenia w życiu społecznym, w tym zwłaszcza organizowania się dla osiągania celów politycznych. Życie społeczne należy uwolnić od dążności do odgórnego, na wzorach tolalistycznych opartego, organizowania społeczeństwa, mającego na celu tłumienie samodzielności, a wytworzenie w jej miejsce uległości i posłuszeństwa, zwłaszcza za )pomocą manipulacji i zniewolenia ekonomicznego.
System polityczny powinien uwzględniać zasadę podporządkowania władz naczelnych Państwa organom przedstawicielskim, na czele z Sejnem. W Sejmie - z uwagi na to, że stanowi o powszechnie obowiązujących prawach, mających być wyrazem woli Narodu - winny być reprezentowane wszystkie kierunki polityczne o demokratycznym programie.
- [System społeczno-gospodarczy państwa] W planowaniu reform społeczno-gospodarczych powinny być uwzględnione cele społeczne ekonomiczne, tj. rozwój wytwórczości, zapewniającej rozwój kraju wzrost dochodu narodowego dla podniesienia dobrobytu obywateli oraz postulaty mające na względzie sprawiedliwość społeczną i osiągnięcie faktycznej suwerenność' Narodu i Państwa.
W tworzonym systemie gospodarczym i społecznym winny obowiązywać zasady, że:
Praca jest głównym czynnikiem rozwoju gospodarczego, jest także zasadniczą podstawą uczestnictwa w dochodzie narodowym,
I wyzysk pracy powinien zniknąć z ustroju społecznego,
- własność prywatna powinna być podporządkowana interesowi społecznemu i nie może być podstawą wyzysku.
Polskie Stronnictwo Ludowe jest przeciwne tworzeniu liberalnego kapitalizmu, w którym Państwo akceptuje maksymalizację zysku, kosztem zaspokajania celów społecznych i wyzysku pracy najemnej.
Przebudowa społeczno-gospodarcza powinna zmierzać do stworzenia form uspołecznienia wytwórczości. z zachowaniem szerokiej inicjatywy prywatnej w ramach regulowanej gospodarki rynkowej.
- [O właściwą przyszłość dla Polski] Zasadniczym celem wszystkich działań Polskiego Stronnictwa Ludowego na gruncie państwowym jest zapewnienie niepodległego bytu i trwałości Rzeczypospolitej Polskiej zgodnie ze wskazaniem Wincentego Witosa, że Polska winna trwać wiecznie...".
Uważamy, że właściwą drogą do tego celu jest współpraca międzynarodowa prowadzona z zachowaniem szans i prawa do rozwoju każdego z jej uczestników - w myśl tożsamej z agraryzmem koncepcji ekorozwoju, zakładającej rozwój partnerów silniejszych razem z ich otoczeniem, na zasadach współpracy i symbiozy nie zaś dominacji czy eksploatacji.
Przeciwstawiamy się każdej formie jawnej czy ukrytej agresji czy eksploatacji i podporządkowania interesów jednych państw lub narodów -drugim; prowadzących do podważania bezpieczeństwa narodów zagrożonych w ten sposób w zasadniczych podstawach swego bytu. a w następstwie tego - destabilizacji w świecie i konfliktów, w ostatecznym rezultacie godzących w interesy wszystkich.
Uznanie suwerenności każdego państwa jego prawa do bezpiecznej egzystencji i rozwoju oraz korzystnej współpracy i wymiany międzynarodowej stanowi zasadniczy nasz pogląd na reguły współżycia państw i polityki polskiej w stosunkach międzynarodowych.

