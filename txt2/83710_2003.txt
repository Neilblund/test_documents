Teeme, mida lubame!
ET EESTI ELAKS 
Meil sünnib igal aastal 5000 last vähem, kui oleks vaja rahvus püsimajäämiseks. Vaid laste arvu suurendamine tagab rahvuse kestmajäämise.
Lastega pered vajavad riigi kindlat tuge.
Isamaaliit toetab lapsi kahel viisil - me vähendame lastega perede maksukoormust ja maksame suuremaid lastetoetusi.
Isamaaliidu tegevuskava näeb ette, et vanematel on tulumaksuvaba miinimum tuhat krooni kuus iga lapse kohta alates esimesest lapsest.
Isamaaliit seadustab igale lapsele kuni täisealiseks saamiseni tuhat krooni toetust kuus.
Me tõstame koduse vanema palka ja toetame eraldi paljulapselisi peresid.
Me hõlbustame ja soodustame lastega emade või isade töölenaasmist ja töötamist.
Me rakendame pensionireformi neljanda samba, st et pension! suurus hakkab sõltuma sellest, mitu last on korralikult üles kasvatatud.
Me toetame isamaalisi noorteorganisatsioone ja töötame välja riikloku noorsoopoliitikal.
Me rakendame eakamad inimesed tööle osalise tööajaga, et põlvkondade side ei katkeks.
Me loome tingimused, et eakad inimesed tulevad ise väärikalt toime.
KODAKONDSUST EI KINGI 
Me taastasime Eesti Vabariigi rahvusriigina.
Eesti kodanike komiteede liikumine, Eesti Kongress ja Isamaaliidu eelkäijad võitlesid välja selle, et eesti keel on täna ainus riigikeel ning Eesti kodakondsus rajaneb 1918. aastal sündinud Eesti Vabariigi järjepidevusele.
Kooskõlastasime Eesti seadused rahvusvaheliste normidega, ent suutsime säilitada rahvusriigi.
Eesti kodakondsuspoliitika on üks liberaalsemaid Euroopas.
Seetõttu seisab Isamaaliit otsustavalt vastu katsetele muuta meie leebet, kuid kindlat kodakondsuspoliitikat.
Meie keskne nõue kodakondsuse saamisel on eesti riigikeele oskus. See on rahvusriigi kestmise põhiline eeldus.
Me ei luba Eestit taasvenestada ega muuta tagasi kakskeelseks nagu oli seda ENSV.
Eesti kodakondsus on väärtus, mida ei saa ega tohi kellelegi lihtsalt kinkida.
MAKSUDEGA EI MÄNGI
Eestlaste töökus, püsiv ja lihtne maksusüsteem ning kindel kroon on Eesti eduka
majanduse alused.
Leiba võib lõigata nii või naa - suuremaks ta lõikamisest ei kasva. Ka makse võib
tõsta või langetada, sellest Eesti rikkamaks ei saa.
Isamaaliit peab vastutustundetuks, et enne valimisi kiputakse võistlema
maksusüsteemi muutmises.
Maksudega mängimine õõnestab meie riigi usaldusväärsust. See võib viia Eesti
majanduse arengu kindlast rütmist välja.
Isamaaliit mõtleb ka majandusasjades riiklikult, me ei aja taga hetkelist poliitilist
Kasu.
Eesti maksusüsteem on tõestanud oma töökindlust nii kodumaiste kui välismaiste
rahastajate silmis.
Meie lubame, et säilitame Eesti maksu- ja majanduselu sellisena, nagu ta on i kindel,
usaldusväärne ja sõbralik igale ettevõtlikule inimesele.
AUS JA KINDEL MAJANDUS KOGU EESTIS 
Isamaaliit toetab parempoolset majanduspoliitikat. paindlikku tööjõuturgu ja madalaid makse.
Majandus põhineb tööl. Eesti rahvuslikes huvides on, et majandus põhineb ausatel reeglitel.
Aus ja kindel majandus toob endaga kaasa kindla töö ning seeläbi suurema ostujõu. Isamaaliit vähendab bürokraatiat. Riik ei pea põhjendamatult sekkuma majandusellu. 
Me tagame ettevõtjale arusaadava ja õiglase maksupoliitika. Me kohtleme ettevõtjaid võrdselt.
Me rakendame teaduse paremini majanduskasvu teenistusse.
Isamaaliit toetab ,ettevõtteid, kes soovivad viia tootmise linnast maale.
Maa peab elama. Kogu Eesti peab elama.
Me toetame külaelu ja ühistegevuse elavdamisi, talude ja talulaagrite arendamist, mahepõllundust ja maaturismi. Me korraldame kutse- ja ümberõpet nõnda, et maal loodaks rohkem töökohti.
VÄGIVALLA VASTU, TERVISE JA TURVALISUSE POOLT
Isamaaliit muudab Eesti elu turvalisemaks.
Kaltseme kodanikke kuritegevuse, narkomaania ja koolivägivalla eest.
Me suurendame konstaablite ja patrullpolitseinike osa politseis.
Me algatame "Politsei Tiigrihüppe" projekti.
Me parandame Eesti politsei tehnilist taset ja tihendame rahvusvahelist koostööd.
Me maksame politseile rohkem palka, anname neile pikema puhkuse ja sotsiaalsed lisatagatised õnnetuste korral.
Me nõuame, et Eesti politseinik räägiks meiega eesti keeles.
Me loome piisava ravi- ja hooldusvõrgustiku narkomaanidele ning rahastame tugevamalt ennetustööd.
Me hoolitseme selle eest, et hea arstiabi oleks kõigile, eriti lastele lihtsamini kättesaadav.
Me ohjeldame otsustavalt ravimihindade tõusu.
Me piirame alkohol ja tubaka reklaami meediakanalites, sest see ohustab Eesti pere
ja rahva püsimajäämist.
Isamaaliit on turvaline tagatis, et eestikeelne rahvusriik, demokraatia ja kodanikuvabadused jäävad püsima. 
EESTI EEST
Järjekindla ja pika töö tulemusena on Eesti ühinemas Euroopa Liidu ja NATO~ga.
See tagab Eestile esmakordselt ajaloos püsiva julgeoleku. Oleme võrdne ja vaba riik teiste demokraatlike riikide hulgas.
Euroopa Liidu ja NATO liikmetena saame palju uusi võimaiusi hoogustada ja tasakaalustada Eesti arengut.
Nüüd on aige hetk küsida, mis saab edasi. 
Eesti ei tohi kaduda ega uppuda Euroopas.
Me tahame ja peame säilitama oma keele, kultuuri ja võime ise otsustada.
Isamaaliit kaitseb Eesti rahvuslikke huve ka Euroopa Liidus ja NATO-s.
Meil on julgust ja kogemust välispoliitikas ning rahvusvahelises koostöös.
Meie sihiks on, et Eesti oleks võrdne, tugev, algatusvõimeline ja kriitiliselt mõtlev partner teiste Euroopa riikide seas.
VAIMUL T SUUREKS 
Põhiseadus ütleb, et meie riigi mõte on tagada eesti rahvuse ja kultuuri säilimine läbi aegade. Isamaaliit kannab hoolt selle eest, et Eesti jääb kindlalt eestikeelseks riigiks ka Euroopa Liidus.
Oleme veendunud, et väikerahva panus oma kultuuri, teadusse ning haridusse peab olema suurem kui suurrahvastel.
Me õpetame arvutile eesti keele selgeks nõnda, et 21. sajandi arvuti mõistab ka eestikeelset kõnet.
Isamaaliit muudab koolide rahastamise pearahapõhimõtet nõnda, et õppetöö jätkub ka väikestes maakoolides.
Vähendame laste arvu klassides nii, et õpetaja jõuab igaüht paremini õpetada.
Viime lõpule kõrgkoolide uuendused ja reformime kutsehariduse.
Ka iga täiskasvanu saab võimaluse end täiendada ja vajadusel ümber õppida.
Me tõstame taas õpetajate ja õppejõudude palka.
Me taastame keelenõuded nii, et kogu Eestis saab eesti keeles asju ajada.
Meiega koos ei upu Eesti Euroopas ega maailmas.
Meie usume eesti rahva, keele ja kultuuri tulevikku.
Enesekindlama ja tervema, rõõmsama ja ühtehoidvama Eesti eest!
Sinu hääl -uus lootus Eestile! 
Tagasi üles
