‘DEZE KEER DOEN ZE ECHT WAT
ZE BELOVEN’
Leefbaar Nederland
De kiezers zijn het meer dan zat! Hun vertrouwen
in de politiek was al niet groot. Maar
de val van het kabinet Balkenende heeft opnieuw
duidelijk gemaakt dat de wil van een
groot deel van de kiezers wordt genegeerd en
gebruuskeerd. Velen zullen straks het stemlokaal
definitief mijden omdat ze het vertrouwen
in de politiek nu voorgoed zijn kwijtgeraakt.
Anders gezegd: een groot deel van hen
doolt verdwaasd rond, niet wetend op welke
partij ze nu nog kunnen stemmen.
Ons politieke bestel vertoont ook zonder de
recente ‘perikelen’ kardinale weeffouten. De
verschillen in denken en handelen tussen de
oude ideologische tegenstanders lijken inmiddels
volledig te zijn uitgewist. Ook nu trokken
de meeste kamerleden zich na hun verkiezing
nauwelijks iets aan van hun kiezers.
Dit, ondanks de vooraf vaak fraai geformuleerde
beloften die achteraf opnieuw loos bleken
te zijn. Ze vertikken het zich te verantwoorden
tegenover hun kiezers. En, wat nog
erger is, niets lijkt ze te gek te zijn om bij de
volgende verkiezingen weer hoog op de lijst
van hun partij te komen. Het enige wat ze
willen is in een goed blaadje komen bij de
partijtop. Dan maken ze immers meer kans
op een hoge plaatsing.
De kiezers staan ondertussen machteloos aan
de kant. Ze kunnen op geen enkele manier
verkeerd (stem)gedrag van ‘hun’ kamerleden
beïnvloeden, laat staan voorkomen.
Leefbaar Nederland is de enige partij die dit
grondig en doelgericht wil en kan veranderen.
Het politieke bestel moet nodig ‘op de schop’.
Het kan niet zo zijn dat politieke partijen met
hun rug naar hun kiezers gaan staan zodra de
stemmen geteld zijn, terwijl het land ondertussen
slecht bestuurd wordt.
De nagenoeg grenzeloze macht van de oude
en opnieuw arrogant gebleken politieke partijen
moet nodig worden ingetoomd. Kiezers
moeten falende kamerleden ter verantwoording
kunnen roepen en de mogelijkheid krijgen
verkeerde beslissingen zo nodig terug te
draaien.
Leefbaar Nederland is de partij die dit mogelijk
maakt. Zij garandeert als enige dat er echt
Leefbaar Nederland - 2003

iets gaat veranderen in ons land. Dat er eindelijk
eens acht wordt geslagen op de wil van de
kiezer. Dat mensen gehoor krijgen in Den
Haag als ze te maken hebben met schier onoplosbare
problemen in hun eigen omgeving
(buurt, wijk, of gemeente). Door te stemmen
op Leefbaar Nederland kiest men voor een
andere mentaliteit en een andere aanpak van
de problemen die ons land nog steeds teisteren,
onder andere op de gebieden van veiligheid,
zorg en onderwijs. Om de drie belangrijkste
te noemen. Maar er zijn ook veel problemen
op andere terreinen die dringend om
een oplossing vragen.
Helaas verkeert Nederland nu in de weinig
benijdenswaardige situatie dat niet alleen de
oude gevestigde partijen, maar ook een inmiddels
niet eens in schoonheid gestorven nieuwe
groepering, de LPF, het hebben laten afweten.
Meer dan ooit is het nodig dat er volksvertegenwoordigers
komen die daadwerkelijk dichter
bij de kiezers gaan staan en diezelfde kiezers
ook na de verkiezingen serieus blijven
nemen. Leefbaar Nederland is de partij die dit
hoog in haar vaandel heeft staan en het niet
alleen bij woorden laat. Het kan anders en het
moet anders! Onze partij wil nadrukkelijk
werken aan verbeteringen op een groot aantal
terreinen. Verbetering van de kwaliteit van
onze samenleving staat daarbij voorop. Het
moet en het kan beter! Het moet vooral leefbaarder!
SPEERPUNTEN VAN HET PROGRAMMA VAN
LEEFBAAR NEDERLAND
- Bestuurlijke en politieke vernieuwing
Moderne burgers willen niet zonder meer hun
democratische rechten afstaan aan een groep
beroepspolitici, die daar vervolgens mee kunnen
doen wat ze willen. Door het verdwijnen
van de zuilen passen de 16 miljoen geïndividualiseerde
burgers ook niet meer zonder meer
in de 10 totaalpakketten die politieke partijen
aanbieden. In voorkomende gevallen willen
burgers op zakelijke gronden oordelen, los van
partijprogramma’s. En in een democratie hebben
burgers daar ook het volste recht op. Democratie
betekent immers ‘volksheerschappij’.
In een democratie wordt geen autoriteit boven
de bevolking erkend: het volk is soeverein.
Maar de soevereiniteit van het volk is alleen
gewaarborgd als burgers de mogelijkheid
hebben na te gaan of de door hen gekozen
volksvertegenwoordigers hun belangen wel
goed behartigen en waar nodig hun beslissingen
kunnen corrigeren. De partij stelt het
volgende voor waar het gaat over bestuurlijke
en politieke vernieuwing.
- Leefbaar Nederland streeft met kracht naar
de invoering van instrumenten van directe
democratie. Alleen door middel van dergelijke
instrumenten wordt het mogelijk dat
burgers eindbeslissingen kunnen nemen.
Andere voorstellen voor politieke vernieuwing
juicht Leefbaar Nederland evenzeer
toe, maar deze hebben gemeen dat ze óf de
interne werking van het vertegenwoordigende
systeem verbeteren, of ervoor zorgen
dat vertegenwoordigers zich beter op de
hoogte kunnen stellen van meningen die
onder de bevolking leven. Niet dat ze burgers
ook zelf eindbeslissingen laten nemen.
Belangrijkst instrument is het referendum
of volksinitiatief. Het volksinitiatief is een
constructief instrument omdat het burgers
vraagt mee te denken over nieuw beleid en
niet alleen maar ergens tegen te zijn. Het
geeft ze ook macht om onderwerpen op de
politieke agenda te plaatsen die door de
politiek worden genegeerd. Op landelijk
niveau kan 0,1% van de kiesgerechtigden
(12.500 personen) een voorstel aan de
Tweede Kamer voorleggen. Wijst deze het
voorstel af, dan kan over dit voorstel een
referendum gehouden worden indien het
ondersteund wordt door 2% van de
kiesgerechtigden (250.000) binnen 12
maanden. Bij het referendum heeft de
Tweede Kamer het recht een tegenvoorstel
te doen, dat elementen van het volksinitiatief
mag bevatten. Er komen waarborgen
voor een eerlijk debat: een huis-aanhuis
verspreide referendumbrochure waarin
voor- en tegenstanders gelijke ruimte krij-

‘Deze keer doen ze echt wat ze beloven’
gen en een financieringsregeling waarbij het
burgerinitiatief evenveel geld uit de openbare
middelen krijgt voor het voeren van
een campagne als de overheid. Alleen de
basisprincipes worden in de grondwet vastgelegd.
De modaliteiten worden bij gewone
wet geregeld, zodat deze later eenvoudig aan
de ervaringen kunnen worden aangepast.
Wel dient daarbij rekening te worden gehouden
met de hiërarchie van de regelgeving:
verdrag boven Statuut boven Grondwet
boven wet in formele zin. De grondrechten
zijn bijvoorbeeld een vertaling van
verdragen. Nederland heeft als verdragspartner
een andere rol dan haar rol als soevereine
staat. In deze jurisdictie geeft Nederland
op een andere wijze vorm aan geldend
(positief) recht.
- Niettemin moeten burgers ook de mogelijkheid
hebben om wetten, verdragen en
belangrijke beslissingen waarvoor geen
draagvlak bestaat, te kunnen tegenhouden.
Het voorgestelde correctieve referendum
(conform de Tijdelijke Referendumwet)
wordt omgezet in een bindende regeling en
de drempels worden verlaagd. Met de handtekeningen
van 125.000 Nederlanders, te
verzamelen binnen 4 maanden, kunnen
burgers een referendum aanvragen over een
wet of belangrijke beslissing. Daarnaast
wordt bij een nader te bepalen aantal onderwerpen,
waaronder grondwetswijzigingen
en Europese verdragen, van rechtswege
een verplicht referendum uitgeschreven.
Verder zijn de modaliteiten dezelfde als bij
het referendum op volksinitiatief. Op het
wel geopperde bezwaar dat burgers geen
verdrag zouden mogen tegenhouden is het
volgende antwoord te geven. Het aanvaarden
van een verdrag blijft uiteraard de bevoegdheid
van het parlement via het instrument
ratificatie. Maar dat kan pas plaats
hebben nadat de bevolking via een verplicht
referendum akkoord is gegaan.
- Leefbaar Nederland wil de regentenpolitiek
doorbreken die de burgers monddood
maakt en het vertrouwen in de politiek
herstellen. Daarvoor moet de politiek dichter
naar de kiezers worden gebracht. Onder
andere door het politieke en bestuurlijke
bestel ingrijpend te moderniseren en
de burgers op alle niveaus - lokaal, provinciaal
(regionaal) en landelijk - meer stem te
geven bij beslissingen die hun leven en
omstandigheden direct raken.
- Leefbaar Nederland wil overbodige regels
afschaffen die ambtenaren weliswaar ààn,
maar burgers vàn het werk houden. Op die
manier kan het aantal ambtenaren drastisch
worden verminderd en zullen niet alleen
broodnodige hervormingen van het onderwijs
en de zorg, maar bijvoorbeeld ook de
door veel burgers gewenste vereenvoudiging
van het belastingsstelsel minder moeizaam
tot stand komen.
- Leefbaar Nederland wil de democratie
nieuw leven inblazen, het vertrouwen van
de kiezers in de politiek herstellen en een
kleinschaliger benadering door de politiek
van problemen in de samenleving.
- Zoveel mogelijk bevoegdheden en bestuurlijke
macht van de centrale regering (“Den
Haag”) moeten via decentralisering overgeheveld
worden naar het provinciale en gemeentelijke
niveau. Zo nodig dient daarvoor
het ambtelijke apparaat kwalitatief en
kwantitatief te worden versterkt.
- De burgers dienen veel meer invloed te krijgen
op overheidsbeslissingen op landelijk,
provinciaal en gemeentelijk niveau. Leefbaar
Nederland streeft daarom ook naar
rechtstreekse verkiezing van de ministerpresident,
de commissaris van de Koningin
en de burgemeester.
- De door veel betrokken burgers als onredelijk
en ondemocratisch ervaren gemeentelijke
herindelingen mogen niet meer voorkomen
en moeten zoveel mogelijk worden
teruggedraaid.
- Gemeenteraden moeten in staat worden
gesteld een politieke patstelling te doorbreken
door raadpleging van de inwoners via
tussentijdse verkiezingen.
10. Gemeenteraadswerk moet beter beloond
worden om de kwaliteit van de inbreng van
gemeenteraadsleden te verbeteren.
Leefbaar Nederland - 2003

- Leefbaar Nederland wil dat de lokale en
provinciale (regionale) besluitvormingsprocessen
beter op elkaar aansluiten. Zij
pleit daarom voor onderzoek naar de mogelijkheden
dit tot stand te brengen.
- Ook wil zij dat wetgeving, bedoeld om
meer vormen van directe democratie te creëren,
niet uitgaat van de huidige stand van
zaken, maar van de nieuwe mogelijkheden
die moderne informatie- en communicatiemiddelen
bieden.
- Leefbaar Nederland wil lokale en provinciale
partijen een platform bieden op nationaal
niveau zonder afbreuk te doen aan
hun onafhankelijkheid, zodat lokale en provinciale
problemen die alleen op landelijk
niveau kunnen worden opgelost, ook daadwerkelijk
in de Tweede Kamer aan de orde
kunnen komen.
-Leefbaar Nederland hecht sterk aan de
zelfstandige inbreng van jongeren in de politieke
besluitvorming en wil daarom ook
activiteiten ondersteunen die dit bevorderen.
- Waarden en normen: ‘Verbeter de wereld
en begin bij jezelf’
Leefbaar Nederland is er alles aan gelegen naar
nieuwe mogelijkheden te zoeken om de soms
nogal nadelige gevolgen van het gebrek aan
waarden en normen te minimaliseren. Hoewel
Leefbaar Nederland dit niet als de primaire
taak van de overheid beschouwt - wie wil een
staat als zedenmeester? -, is zij wel de mening
toegedaan dat de overheid hier voorwaardenscheppend
bezig kan zijn. Voorwaarden die de
in de samenleving opkomende initiatieven ter
verbetering van het normbesef ondersteunen
en op zijn minst niet dwarsbomen.
Onze samenleving kan immers alleen maar op
leefbare wijze functioneren als er sprake is van
respectvolle omgangsvormen tussen overheid
en burgers, tussen burgers onderling en tussen
bedrijven, instellingen en hun klanten.
Voorwaarde is wel dat er zo min mogelijk overbodige
wetten en regels zijn. Het is in dit verband
de verantwoordelijkheid van de overheid
niet meer terzake doende en soms zelfs problemen
veroorzakende wetten en regelingen
af te schaffen. Maar er zijn ook wetten die als
het ware de kern van onze maatschappij vormen.
In grove trekken geschetst, zijn dat wetten
die gebaseerd zijn op eigendom, de integriteit
van de persoon, mensenrechten, rechten
en plichten van ingezetenen, strafrechterlijke
sancties bij normafwijkend gedrag en de min
of meer informele regels en gewoonten die de
onderlinge verhoudingen sturen.
Herstel van waarden en normen lijkt vooral
afhankelijk te zijn van de bereidheid van burgers
zich daarvoor in te zetten. Het veronderstelt
ook dat instellingen en organisaties van
het ‘middenveld’, zoals vakbonden en werkgeversorganisaties,
scholen, sportorganisaties,
buurt- en wijkorganisaties, kerkgenootschappen,
bereid zijn hieraan mee te werken. Leefbaar
Nederland stelt op dit punt het volgende
voor.
- Experimenten met een kleinschalige aanpak
van het herstel van omgangsvormen op
plekken waar mensen met elkaar te maken
hebben en het makkelijkst te bereiken zijn,
zoals het werk, de woonwijken en de scholen.
Afspraken tussen mensen over de wijze
waarop men dit wil bereiken of ergernissen
wil voorkomen, vereisen immers een draagvlak.
‘Verbeter de wereld en begin bij jezelf’
zou het motto kunnen zijn. Mensen
leveren hieraan zelf een bijdrage en zijn
daarvoor ook zelf verantwoordelijk. Deze
afspraken over onderlinge omgangsvormen
zouden kunnen worden vastgelegd in de
vorm van een soort moreel convenant,
waarin ook wordt aangegeven hoe men elkaar
aanspreekt als iemand zich daar niet
aan houdt.
- De overheid heeft de taak om in wetten
vastgelegde waarden en normen te handhaven.
Denk hierbij aan bescherming van
eigendom, mensenrechten, de vrijheid van
meningsuiting en godsdienst en dergelijke.
Deze normhandhaving werkt meestal achteraf.
Een ander verhaal is de wijze waarop
mensen met elkaar om gaan. Door de overheid
van ‘boven af’ opgelegde waarden en
normen zullen, zonder dat er maatschap-

‘Deze keer doen ze echt wat ze beloven’
pelijk draagvlak voor is, weinig of geen effect
hebben en doorgaans contraproductief
werken. Het is een zaak die mensen onderling,
individueel of in groepen het beste
kunnen regelen. Leefbaar Nederland is wel
voorstander van een campagne van bijvoorbeeld
SIRE die de aandacht vestigt op de
mogelijkheden om te komen tot een moreel
convenant.
- Men hoort nogal eens de uitspraak “dat het
maar eens afgelopen moet zijn met het
gedoogbeleid”. Een van de meest efficiënte
actievormen van bijvoorbeeld de vakbeweging
is de modelstaking. Iedereen houdt
zich dan keurig aan de regels zodat alles de
vernieling indraait. Dit betekent dat er
steeds naar een tamelijk precair evenwicht
moet worden gezocht tussen wat maatschappelijk
gezien nog als aanvaardbaar kan
worden beschouwd en wat dat net niet meer
is. Anderzijds is in een dichtbevolkte en
hoogontwikkelde samenleving met als de
onze, een zekere mate van flexibel omgaan
met regels noodzakelijk als smeerolie in de
regelmachine. Het siert mensen als ze vanuit
betrokkenheid met hun werk op een verantwoorde
manier afwijken van regels om
het geheel goed te laten verlopen. Met een
dergelijke houding loopt men als individu
wel het risico tegen een formalist aan te
lopen of dat er iets misgaat), maar de boel
draait wel.
Volgens Leefbaar Nederland ligt hier een
schone taak voor ouders en andere opvoeders,
kerkgenootschappen en andere levensbeschouwelijke
instellingen of zich op het
vlak van de intermenselijk verhoudingen
bewegende organisaties, zoals scholen, verenigingen,
enz. Nodig zijn duidelijke
voorlichtings- en bewustwordingsprogramma’s
die dit ondersteunen. Op deze wijze
kan een ware revitalisering van de maatschappij
in zoveel mogelijk geledingen tot
stand worden gebracht.
- Nederland is een zeer drukbevolkt land met
op veel plaatsen zeer veel inwoners per vierkante
kilometer. Juist daarom is het zo belangrijk
dat burgers in vrijheid met elkaar
kunnen omgaan. Dat zij waarden en normen
(en de daarbij horende regels) respecteren
vanuit een belang dat in de eerste
plaats bij henzelf begint. Inwoners van ons
land die in staat zijn zich juist door die vrijheid
te ontplooien en te ontwikkelen, krijgen
meer kansen binnen onze prestatiegericht
maatschappij. Als die waarden en
normen bij een bepaald deel van de bevolking
ontbreken of in onvoldoende mate aanwezig
zijn, zal geprobeerd moeten worden
dit te verhelpen. Leefbaar Nederland is van
mening dat daarvoor primair een beroep
moet worden gedaan op het zelforganiserende
vermogen van burgers en de organisaties
die zij bevolken.
- Gezondheidszorg
Leefbaar Nederland wil het leefbaarheidsprincipe
ook terug zien in de gezondheidszorg.
Dat betekent dat voorzieningen zo dicht mogelijk
bij de gebruikers beschikbaar moeten
zijn en goed toegankelijk. Tevens dat er een
einde komt aan de trend tot schaalvergroting
en waar wenselijk kleinschaliger voorzieningen
terugkomen. Kleine streekziekenhuizen
hebben de voorkeur.
Kernprobleem is het feit dat de gezondheidszorg
als een soort ‘planeconomie’ wordt
gemanaged. De overheid draagt in feite slechts
een fractie van de kosten, maar bepaalt in detail,
hoeveel ziekten en ingrepen van ieder type
er op iedere locatie in Nederland zullen/mogen
plaatsvinden. Het nog steeds aanbodgestuurde
budget en het bureaucratische systeem
zijn volgens Leefbaar Nederland volstrekt
achterhaald. Er moet een andere vraaggestuurde
financiering van de gezondheidszorg
komen door afschaffing van het budgetsysteem.
Daardoor zal een einde komen aan
de sterk overheersende overheidsinvloed. De
verzekeraars en zorgaanbieders zullen samen
gaan onderhandelen over de tarieven. Dit zal
de bureaucratie sterk doen afnemen.
Onduidelijk is ook wie eigenlijk verantwoordelijk
is voor de bedrijfsvoering. Dit is uitermate
belangrijk, omdat de bedrijfsleiding garant
moet staan voor een doelmatige proces-
Leefbaar Nederland - 2003

gang in de ziekenhuizen, voor een vlotte ketenorganisatie
en voor professionele prestaties.
Het systeem is zo georganiseerd dat de verantwoordelijkheid
maar al te gauw elders wordt
gelegd, omdat de ziekenhuisdirecteur nu eenmaal
niet alle processen kan beheersen. De ICbeddenproblematiek
is illustratief voor de bestuurlijke
problematiek in de gezondheidszorg:
de minister verwijst naar de verzekeraars, die
verwijzen naar de ziekenhuizen, en omgekeerd.
Ieder heeft zijn eigen verhaal en analyse en
verwijst naar de ander om het probleem op te
lossen. Zo zit onze gezondheidszorg in elkaar.
Het is dus niet alleen de bestuursorganisatie
maar ook de bestuurscultuur. De partij doet
de volgende voorstellen.
- De rol van de overheid moet worden teruggebracht
tot toetsing van de kwaliteit van
de verstrekkingen en de poliswaarden en
van de inzichtelijkheid daarvan voor de
consument. De consument heeft zo de zekerheid,
dat hij een kwalitatief acceptabel
product afneemt en heeft bovendien de
mogelijkheid tot eenvoudige onderlinge
vergelijking om zijn keuze te kunnen maken.
Dit kernprobleem wordt nog eens extra
geaccentueerd door drie bijkomende negatieve
omstandigheden.
- Leefbaar Nederland zet zich in voor de ontwikkeling
van een nieuw verzekeringsstelsel.
Dit is een tijdrovende aangelegenheid. Wetten
moeten worden aangepast en de invoering
moet worden gepland. Wij streven naar
een voor iedere burger verplichte zorgverzekering
waarbij voor de verzekeraar
(oud-ziekenfonds en oud-particuliere verzekeraar)
een acceptatieplicht geldt. Elke
verzekeringsnemer kan gedurende zijn gehele
leven kiezen of hij inkomensafhankelijk
of nominaal, dat wil zeggen een vaste premie
zal betalen. In perioden dat hij weinig
verdient, in het begin van de carrière of in
de pensioentijd, kan hij de inkomensafhankelijke
en als hij meer gaat verdienen
de nominale variant kiezen. In dit premiesysteem
is een al dan niet fiscale overheidssubsidie
om de premie betaalbaar te krijgen
overbodig. Dat is weer winst! Het uitgebreide
standaardverzekeringspakket is bij
beide premiesystemen exact aan elkaar gelijk.
De pakketvoorwaarden worden in algemene
termen omschreven en door de
overheid gecontroleerd, evenals de goedkeuring
van de premie en het premiepercentage.
De premies voor het standaardpakket
zijn gelijk. Verzekeraars gaan concurreren
op service en op de extra’s die zij in onderhandelingen
met zorgaanbieders weten te
bereiken. De regionale klanten/patiëntenorganisaties
zullen de noodzakelijke pressie
uitoefenen om de verschillende partijen
scherp te houden. Ieder behoudt zijn mogelijkheden
om verbeteringen voor te stellen.
-Leefbaar Nederland wil een eind maken aan
de verkokering van zorgaanbieders die volledig
los van elkaar lijken te werken. Er moet
niet alleen meer worden samengewerkt, ook
de begeleiding van de patiënt dient beter
georganiseerd te worden: ‘s morgens in het
ziekenhuis, ‘s avonds geopereerd!
-Zorgverzekeraars doen de overheid voorstellen
om hun verstrekkingen en polisvoorwaarden
zoveel mogelijk op elkaar af
te stemmen (gedeeltelijke wijziging
Ziekenfondswet).
- Eén zorgloket per gemeente en schaalverkleining:
in elke gemeente van ongeveer 25
à 40.000 inwoners een basisziekenhuis of
een polikliniek.
- Samenwerking van huisartsen, fysiotherapeuten,
verloskundigen, en eventueel tandartsen
met praktijkverpleegkundigen in
goed bereikbare gezondheidscentra.
7. (Meer) huisartsenposten in ziekenhuizen om
zogenaamde zelfverwijzing te voorkomen en
dreigende tekorten in de nacht- en
weekenddienst op te vangen.
- De overheid dient de juiste randvoorwaarden
mogelijk te maken en samenwerkingsinitiatieven
te stimuleren.
- Leefbaar Nederland pleit voor experimentele
proefprojecten in diverse regio’s in Nederland
met geïntegreerde samenwerkingsverbanden
om de service aan de patiënt c.q.
cliënt te verbeteren en onnodige kosten te

‘Deze keer doen ze echt wat ze beloven’
besparen.
- “Voorkomen is beter dan genezen”: de rol
van de GGD (gemeentelijke geneeskundige
dienst) als zorgcoördinator moet worden geactiveerd.
Onder andere door voorlichting
te geven over drugs, alcohol en SOA (veilig
vrijen!).
- Leefbaar Nederland is voor behoud van
een adequate ambulante geestelijke gezondheidszorg.
Daarnaast voor verbetering van
de kwaliteit door cursussen en minder bureaucratische
en dus snellere intakeprocedures.
- Invoering van ‘proces design’. Betere planning
van organisatieprocessen en optimale
inzet van aanwezig personeel en materieel.
Vroegtijdige signalering van onder- en overcapaciteit.
Dit is evenzeer van belang voor
de patiënt, als voor de zorgverlener of verzekeraar.
Vooruitlopend op de inwerkingtreding
van een uniforme verzekering, kan
men beter lering trekken uit ervaringen met
samenwerking bij anders bestuurde organisaties.
- In onderzoek is de vraag: afwijzing van
privé-klinieken of niet? Iedereen is het erover
eens dat de bekende oorzaken van
wachtlijsten moeten worden weggenomen.
Enerzijds wordt gesteld dat privé-klinieken
leiden tot verdubbeling van de kosten van
de infrastructuur, niet te rijmen zijn met
de onderlinge solidariteit en tot een elitair
zorgstelsel kunnen leiden. Anderzijds is de
tegenovergestelde visie dat het, gezien de
Europese ontwikkelingen op dit terrein de
vraag is of het verstandig is zich te verzetten
tegen het ontstaan van privé-klinieken
nu verzekeringsmaatschappijen de kosten
van behandelingen e.d. gaan vergoeden
(ook in het buitenland).Leefbaar Nederland
wil deze problematiek zorgvuldig onderzoeken
alvorens tot een definitief standpunt te
komen.
-Het initiatief van de zogenaamde hospices
wordt ondersteund. In deze veilige omgeving
kunnen mensen menswaardig sterven.
Ook kan zorg worden geboden die in een
reguliere instelling door allerlei factoren en
omstandigheden niet mogelijk is.
- Het ambulancevervoer moet worden verbeterd.
Aan het wettelijke bereikbaarheidsvereiste
wordt niet meer voldaan door fysieke
tekorten en dichtslibben van wegen.
- Vervanging van de traag werkende, ambtelijk
ingestelde behandelinstituten op het
gebied van de ambulante geestelijke gezondheidszorg
(RIAGG’s) door privaatrechtelijke
klinisch-psychologische en psychotherapeutische
hulp. Juist bij psychische klachten is
het van doorslaggevend belang dat de patiënt
zo snel mogelijk hulp krijgt. Door de
gemiddelde wachttijd van drie maanden
kunnen de RIAGG’s nooit aan deze eis voldoen.
- Invoering met behulp van moderne informatie-
en communicatietechnologie van
een up-to-date informatiesysteem, zodat patiënten
bij doorverwijzing slechts één keer
hun verhaal hoeven te doen.
- Leefbaar Nederland wil bevorderen dat
traumaheli’s in elke regio in dezelfde mate
beschikbaar komen (geen 2e Volendam),
zonder vliegbeperking.
- Zelfbeschikkingsrecht: Leefbaar Nederland
wil de wil van de burger zoveel mogelijk
respecteren. Iedereen is daarom vrij om de
zogenaamde Drion-pil al dan niet te accepteren.
- Intensive care: door veranderen van beleid
zonder kostenverhoging kunnen de problemen
van de intensieve zorg direct opgelost
worden.
- Leefbaar Nederland pleit voor wetenschappelijk
begeleide experimenten op verschillende
plaatsen in Nederland: lokaal, regionaal
en landelijk. Dit soort experimenten
kan een eerste stap zijn naar een efficiëntere
en effectievere gezondheidszorg met
een aanzienlijk gunstiger prijs-kwaliteitverhouding.
De invoeringskosten zullen
daardoor spoedig meer dan terugverdiend
worden, zeker wanneer ook de maatschappelijke
besparingen worden meegeteld
- Samenwerking hoeft niet persé op één en
dezelfde locatie plaats te hebben. Mits de
organisatorische (niet de medisch-professio-
Leefbaar Nederland - 2003

nele) sturing eenduidig is (geen twee of
meer kapiteins op één schip).
-In ons land functioneren 1,3 miljoen burgers
als mantelzorger. Helaas heeft de overheid
dit te vaak als vanzelfsprekend beschouwd.
Het is daarom van het grootste
belang dat er een volksverzekering komt
voor langdurig zorgverlof zodat eindelijk
recht wordt gedaan aan de vele mensen in
het land die zich volkomen vrijwillig inzetten
voor hun zieke kinderen en/of hulpbehoevende
ouders of buren.
- Jeugdzorg
Het zijn allereerst de ouders die verantwoordelijk
zijn voor de opvoeding en verzorging
van hun kinderen. Zij kunnen daar ook op
worden aangesproken. Toch is in veel gevallen
steun van derden nodig, willen kinderen niet
ontsporen. Zo zouden scholen en sportclubs
veel actiever kunnen signaleren dat er iets
dreigt mis te gaan. Spijbelen kan bijvoorbeeld
een symptoom zijn van ernstiger problemen.
Aan ouders die het niet alleen aan kunnen,
kan opvoedingssteun worden gegeven. Zo kan
wellicht erger worden voorkomen. In ernstige
gevallen zal die opvoedingssteun ook onvrijwillig
moeten worden opgelegd.
Hieronder volgen onze voorstellen.
- Ouders moeten weer verantwoordelijk worden
gesteld voor de gevolgen van de daden
van hun kinderen. De uitspraak “ons Pietje
of onze Mohammed doet zoiets niet” getuigt
van een gebrek aan realiteitsbesef.
Ouders die bijvoorbeeld hun kinderen zonder
toezicht tot diep in de nacht op straat
laten zwerven of toestaan dat zij naar de
meest afschuwelijke films en/of video’s kijken,
zijn op zijn minst medeverantwoordelijk
voor de door hun kinderen begane
wandaden en zullen ook moeten delen in
de gevolgen daarvan.
- Leefbaar Nederland wil veel meer structurele
voorzieningen treffen voor de vroegtijdige
signalering van risico- of probleemgedrag
bij jongeren die nog geen delict hebben
gepleegd onder meer voor de doorverwijzing
van deze jongeren naar de (vrijwillige)
hulpverlening.
- De partij is van mening dat vanuit preventief
oogpunt ruime (financiële) steun moet
worden verleend aan succesvol gebleken
programma’s voor de vroegtijdige
onderkenning van gedrags- en andere
ontwikkelingsproblemen. Voor programma’s
die ouders bij de opvoeding begeleiden
dient hetzelfde te worden nagestreefd.
- Ook pleit Leefbaar Nederland voor de professionele
ontwikkeling van een (verkort)
screeningsinstrument bij de politie en voor
structurele interdepartementale afstemming
van het preventieve beleid en betere aansluiting
tussen preventief en repressief beleid.
- Omdat de jeugdzorg nog steeds gekenmerkt
wordt door een lappendeken aan langs elkaar
heen werkende organisaties die ook
nog onder de regie van verschillende de departementen
vallen, pleit Leefbaar Nederland
voor een stroomlijning en betere organisatorische
afstemming onder regie van
slechts één departement. De daardoor vrijkomende
gelden dienen primair te worden
besteed aan de vroegtijdige onderkenning,
begeleiding en opvang van risico- en
probleemgroepen.
- De kinderopvang en naschoolse opvang
schieten nu nog te kort. Daarom dienen
deze voorzieningen flink te worden uitbreid
of verbeterd. Daardoor krijgen ouders meer
vrijheid om te kiezen tussen combinaties
van zorgen, werken en studeren. Financiële
faciliteiten voor ouders met jonge kinderen
kunnen hiertoe bijdragen.
- Experimenten, waarbij gastoudergezinnen
voor hun zorgtaak een vergoeding ontvangen
en kinderen opvangen, dienen op
haalbaarheid en effectiviteit getoetst te
worden. Bij voldoende haalbaarheid en
effectiviteit kan het als een instrument in
een wettelijk kader worden opgenomen.
- Er moeten creatieve oplossingen worden
gezocht om de wachtlijsten in de jeugdzorg
weg te werken. Leefbaar Nederland wil extra
ondersteuning geven aan veelbelovende pro-

‘Deze keer doen ze echt wat ze beloven’
gramma’s die meer zorg te bieden aan nog
thuis wonende kinderen. Dit is onder meer
te realiseren door zorgboerderijen (voor diverse
doelgroepen) op te richten. Als voorbeeld
kan dienen de extra opvang in jeugdboerderijen
voor een problematische groep
laagopgeleide jongens van tussen de twaalf
en zeventien jaar van allochtone komaf, die
opgroeien in een éénoudergezin.
- Terwijl in ons land ongeveer 15 tot 20 procent
van de jongeren ernstige psycho-sociale
en/of gedragsproblemen heeft, kampt
de jeugdzorg zelf ook met grote organisatorische
gebreken en uitvoeringsproblemen.
De lappendeken van langs elkaar heen werkende
organisaties, die ook nog onder de
regie van verschillende departementen vallen,
dient hoognodig te worden gestroomlijnd.
De instellingen zouden organisatorisch
beter moeten worden ingericht en
onder de regie van één departement worden
gebracht.
- Leefbaar Nederland is van mening dat de
wijze waarop in ons land jeugdigen bloot
worden gesteld aan niet acceptabele en te
frequente vormen van reclame dringend ter
discussie moet worden gesteld.
- Leefbaar Nederland vindt dat de recente
aandacht en publiciteit rondom de preventie
en bestrijding van kindermishandeling,
huiselijk en seksueel geweld dienen te leiden
tot terzake doende en resultaatgerichte
projecten die gericht zijn op minimalisering
van (de effecten) van deze problematiek.
- Eén categorie jongeren vraagt tegenwoordig
extra veel inzet en capaciteit van zowel
het gevangeniswezen als de jeugdzorg. Dat
zijn de extreem agressieve en problemen veroorzakende
jongeren. Tot op heden zijn de
hulpverleners er nauwelijks in geslaagd hen
op het rechte pad te houden of terug te
brengen. Eén van de oorzaken daarvan is
dat men met de houding van deze jongeren
jegens ‘gezagsdragers’ niet goed over weg
kan en daarom er niet of nauwelijks in slaagt
contact met hen te krijgen. Ook de ouders
zouden hierbij een belangrijke rol kunnen
spelen, ware het niet dat ook zij vaak medeverantwoordelijk
zijn. Daarom zou in
ernstige gevallen zelfs tot opvoedingsondersteuning
onder dwang moeten worden
besloten. ‘Pappen en nathouden’ helpt
hier niet. Maar er wordt ook nauwelijks
gewerkt met voor de attitudes, karaktereigenschappen
en achtergronden van de
desbetreffende jongeren geschikte methodieken.
Leefbaar Nederland is van mening dat de
hulpverleners hun inmiddels achterhaalde,
vrijblijvende en weinig eisen aan de klant
stellende hulpverleningsattitude zouden
moeten inruilen voor een meer verplichtende
aanpak. Helpen onder dwang derhalve
en een hardere aanpak. Dit is van zo
groot belang niet alleen voor de betrokkenen
zelf, maar ook voor de samenleving als
geheel dat hiervoor extra geld dient te worden
vrijgemaakt
- Standpunt omgangsrecht
- Wanneer ouders met minderjarige kinderen
besluiten dat een echtscheiding onvermijdelijk
is, dienen bij de ontbinding van
het huwelijk/ partnerschap de navolgende
fasen te worden onderscheiden (in het belang
van kinderen);
- Verplichte bemiddeling (mediation) om
te bezien of het huwelijk/partnerschap (toch
nog) in stand kan blijven;
- Verplichte bemiddeling ten einde te bewerkstelligen
dat ouders (emotioneel) van
elkaar afscheid nemen, zodat zonder eventuele
wederzijdse wrok/verwijten regelingen
kunnen worden getroffen over het coouderschap.
- Uitgaande van een gezamenlijk co-ouderschap
(zoveel mogelijk op fifty-fifty basis
in te vullen) dienen ouders onderling (eventueel
na langdurige bemiddeling) op basis
van gelijkwaardigheid afspraken te maken
over het volgende.
- De frequentie van het onderhouden van
de gezins- en familiebanden met ouders en
bijvoorbeeld grootouders vastleggen.
Gezinsbanden zijn essentieel voor de vorming
(welzijn en ontwikkeling) van het
Leefbaar Nederland - 2003

kind (de kinderen), waarbij ernaar wordt
gestreefd kinderen continu te laten verblijven
in de ouderlijke woning;
- De boedelscheiding en (partner- en kinder-)
alimentatie. Daarbij moet continu
worden gestreefd naar een situatie waarbij
het kind (de kinderen) zo weinig mogelijk
(geestelijk) worden beschadigd;
- De frequentie van periodieke evaluatie van
de omgangsregeling door middel van bemiddeling
(mediation). In eerste instantie
dient de evaluatie plaats te vinden over een
periode van één jaar en daarna over meerdere
jaren (indien gebleken is dat beide
ouders hiertoe voldoende in staat kunnen
worden geacht met de mogelijkheid tot terugval).
- Er dient met terugwerkende kracht na ontbinding
van huwelijk/partnerschap met
spoed te worden gestreefd naar herstel van
gebroken gezins- en familiebanden.
- Bemiddelingsafspraken worden vastgelegd
in een ouderschapsconvenant dat juridisch
afdwingbaar is, zo mogelijk na inschakeling
van de kinderrechter en/of een ander soort
rechter.
- Indien een ouder niet wenst/weigert mee
te werken aan bemiddeling en/of co-ouderschap
wordt het kind (worden de kinderen)
door een beslissing van de kinderrechter
voorlopig toevertrouwd aan de coöperatieve
ouder die wel wenst mee te werken
aan bemiddeling/co-ouderschap, met de
noodzakelijk te treffen voorzieningen en op
zeer korte termijn.
- De fasen A t/m F dienen niet te worden
bewandeld indien sprake is van een ouder
aan wie het ouderlijk gezag op dat moment
is ontnomen dan wel wiens omgangrecht
vanwege zwaarwegende redenen is opgeschort.
- Uitgangspunt van het handelen dient te
allen tijde het belang van het kind (de kinderen)
te zijn. Onttrekking/ontzegging mag
pas in uiterste nood plaatsvinden. Ouders
dienen zoveel mogelijk gebaat te zijn met
de geboden hulp, juist in het belang van
het kind (de kinderen);
- Financiële kortingen die ten laste van het
kind (de kinderen) komen, moeten zo veel
mogelijk worden vermeden (b.v. korting op
de kinderbijslag);
- Het inschakelen van de Raad voor de Kinderbescherming,
de Bureau’s/Stichtingen
voor Jeugdzorg en de andere justitiële
overheidsinstellingen dient, indien mogelijk,
te worden uitgesteld in het belang van
het kind (de kinderen);
- Hertoetsing van rapportages van psychologen
en gedragsdeskundigen moeten eenvoudig
kunnen worden aangevraagd en dienen
te worden toegewezen (zowel naar
soort, als naar tijd en plaats). Kennisneming
van rapportages door betrokkenen moet
mogelijk zijn, tenzij er een gegronde reden
bestaat voor het niet toekennen van deze
mogelijkheid. Gesprekken dienen audiovisueel
te worden vastgelegd.
- Het kind moet (de kinderen moeten) zelf
ook in de gelegenheid zijn, zijn/haar (hun)
mening te geven over zijn/haar (hun) zienswijze
met betrekking tot het co-ouderschap.
Bij de bemiddeling moet het oordeel van
het kind (de kinderen) een rol kunnen spelen.
Het kind (de kinderen) moet(-en) in
staat worden gesteld hun emoties te uiten
voor, tijdens en na ontbinding van het huwelijk/
partnerschap.
- In het algemeen dienen deze situaties uit
het juridisch circuit gehouden en met sociaal-
maatschappelijke hulp begeleid te
worden om onnodige escalaties te voorkomen
die zeker nooit in het belang van het
kind (de kinderen) kunnen zijn.
- Het gaat om de ouderschapsplicht en tevens
om de plicht van ouders ten opzichte
van elkaar. Wanneer ouders gaan scheiden
dienen zij bewust te zijn wat de gevolgen
voor kinderen en de omgeving kunnen zijn
en wat hen en de samenleving dit kost.
- Justitie en politie
De kritiek op het functioneren van politie en
justitie mag niet in alle gevallen terecht zijn,
maar niemand zal ontkennen dat de problemen
onrustbarende proporties hebben aange-

‘Deze keer doen ze echt wat ze beloven’
nomen. Omdat voorkomen nog steeds beter
is dan genezen en zachte heelmeesters stinkende
wonden maken, moet de bij ontstentenis
van preventieve mogelijkheden vooral de
repressieve zijde van ons strafrechtssysteem
potentiële plegers van misdrijven ontmoedigen.
Hoewel de situatie van de rechterlijke macht
en de politie in beide landen niet geheel vergelijkbaar
zijn, rijst wel de vraag in hoeverre
ook in Nederland het oplossingspercentage van
bij de politie bekend geworden misdrijven kan
worden tot meer aanvaardbare proporties kan
worden verhoogd. Het bedraagt nu ongeveer
15 %, terwijl het in Duitsland ligt het rond
de 50 % ligt. Daarbij komt nog dat tengevolge
van de recente keuze van opsporingsprioriteiten,
de al bestaande irritatie van de
burger ten opzichte van de overheid die hem
of haar verbiedt zichzelf te beschermen, maar
zelf geen adequate bescherming biedt, neemt
nog meer is toegenomen. Stille maatschappelijke
woede is daarvan het gevolg.
De aloude uitgangspunten van ‘een man een
man, een woord een woord’ en ‘eerlijk duurt
het langst’, die de basis van ons economisch
succes en onze veilige samenleving vormen,
lijken niet meer te gelden omdat ze geen voordeel
opleveren.
Leefbaar Nederland wil de volgende voorstellen
voor het voetlicht brengen.
- Het kan niet getolereerd worden dat rechters
door bijbanen en/of nevenfuncties soms
ook andere belangen schijnen te vertegenwoordigen.
Dit dient te veranderen. Hetzelfde
geldt voor het verschijnsel dat rechters
o.a. door overbelasting van het juridisch
apparaat steeds meer een soort wetgever lijken
te worden.
- Nog schadelijker voor de maatschappij is
het vinden van gaten in regels om daar misbruik
van te maken. Dat gebeurt niet alleen
ten behoeve van milieucriminelen,
maar ook door die advocaten en ander juristen
die daar - volstrekt legaal - een dikke
boterham mee verdienen. Denk maar aan
onze topadvocaten in het strafrecht die
zware misdadigers vrij krijgen door vormfouten
en daar nog trots op zijn ook. Dat
ze daarmee het doel van het recht verkrachten
door fouten in het middel aan te grijpen
schijnt hen in het geheel niet te deren.
Bij administratieve fouten dient een proces
- na correctie van deze fouten - gewoon
door te gaan.
- Belangrijk is dat het rechtssysteem weer de
taken gaan vervullen waarvoor zij bedoeld
was. Ook moeten slachtoffers beter worden
behandeld. Het hele systeem is gericht
op de behandeling van de dader, als die al
wordt gepakt. De positie van het slachtoffer
in het strafproces is nog steeds zwak te
noemen. Uitbreiding van de wet Terwee die
dit regelt, acht Leefbaar Nederland dan ook
dringend gewenst.
- Teneinde beter gebruik te kunnen maken
van de schaarse capaciteit binnen de Rijksoverheid,
valt bestuurlijk optreden tegen
‘kleine wetsovertredingen’ te prevaleren
boven strafrechtelijk optreden. ‘Wie niet
horen wil, die moet maar voelen’, werkt bij
velen in de samenleving heel corrigerend
als men wordt getroffen in de portemonnee.
Zo zijn misdrijven en overtredingen
binnen de financiële sector heel goed tegen
te gaan door corrigerend optreden van de
overheidsadministratie, waarbij boetes,
openbare publicaties (het schandpaaleffect)
worden opgelegd. Ook kan effectieve
bestuursdwang (het sluiten van bedrijven,
openbare uitgaansgelegenheden, het opheffen
van stichtingen e.d.) effectiever worden
toegepast dan thans het geval is. Voor het
gehele corrigerende optreden van de overheid
geldt dat de zij zelf het goede voorbeeld
moet geven. De ergste misstanden
moeten het eerst worden aangepakt, de
schaarse capaciteit moet worden ingezet
waar er de behoefte het grootst is en vermeden
moet worden voor de gemakkelijke
weg te kiezen, door zich alleen te richten
op de overtredingen door weggebruikers.
- Strafrechtelijk optreden vraagt de bereidheid
van overheidspersoneel om zorgvuldig
om te gaan met de belangen van aangevers
en/of slachtoffers en van de maatschappij
Leefbaar Nederland - 2003

als geheel. De doorgeschoten aandacht en
waarborgen voor de bescherming van de
belangen van de verdachte (en diens familie)
dienen in evenwicht met elkaar te worden
gebracht.
- Er zijn meer effectieve maatregelen op bestuurlijk
en politiek niveau nodig om de
veiligheid van de burgers van ons land te
garanderen. Daartoe dient de inzet van de
politie, het Openbaar Ministerie en de
Rechterlijke Macht te worden geoptimaliseerd.
- ‘Meer blauw op straat’ is op zichzelf niet
voldoende om de politie meer oplossingsgericht,
dat wil zeggen meer in overeenstemming
met de beleidsprioriteiten van de
overheid én de wensen van de burgers, te
laten functioneren. Daarnaast is het noodzakelijk
de kwaliteit van de politieopleiding
te verbeteren en ook de opleiding van ondersteunende
functionarissen meer in overeenstemming
te brengen met de eisen die
het politiewerk in al zijn geledingen stelt.
Zo zou bijvoorbeeld in de opleiding tot rechercheur
meer aandacht moeten worden
besteed aan de toepassing van moderne
opsporingstechnieken bij het zogenaamde
sporenonderzoek.
- Eveneens behoort tijdens de politieopleiding
meer professionele aandacht te worden geschonken
aan de vormgeving van een proces-
verbaal van aangifte naar de wens van
de aangever. Het kan niet zo zijn dat een
burger buiten kantooruren een afspraak met
de politie moet maken voor het doen van
aangifte en dat de politie bepaalt over welke
strafbare feiten een proces-verbaal van aangifte
wordt opgemaakt of dat de politie na
het opnemen van persoonlijke gegevens
maar zelf een proces-verbaal van aangifte
vormgeeft en zich niet of onvoldoende naar
de wensen van de aangever wendt. Het
straf(proces)recht heeft volgens Leefbaar
Nederland baat bij een recht voor de aangever
om zelf te bepalen voor welke strafbare
feiten hij of zij aangifte wil doen en de
aangever heeft het recht om zijn/haar recht
van aangifte vorm te geven.
- Tegen notoire wetsovertreders moet streng,
maar rechtvaardig worden opgetreden, maar
tegelijkertijd verdienen de slachtoffers betere
bescherming en ondersteuning. Dit kan
bijvoorbeeld door uitbreiding van rechten
van slachtoffers in de Wet Terwee.
- Leefbaar Nederland bepleit met nadruk
de invoering van strafrechtelijke groepsaansprakelijkheid
naar het voorbeeld van
civielrechtelijke groepsaansprakelijk bij
zware delicten. Daders kunnen zo hoofdelijke
aansprakelijk worden gesteld na openlijke
geweldpleging, brandstichting, doodslag,
moord in vereniging, etc. zodat niet
exact meer door de officier van justitie behoeft
te worden gesteld en bewezen wié
exact van de groep de dodelijke steek of trap,
etc. heeft toegebracht of de aansteker heeft
gehanteerd.
- Leefbaar Nederland wil gericht investeren
in daadwerkelijk effectief gebleken preventieprogramma’s
voor jeugddelinquenten,
maar de vele hapsnap opgezette en veelal
mislukte projecten stopzetten.
- Stroomlijning van de nog steeds onoverzichtelijk
georganiseerde instellingen voor
jeugdzorg, en de Raden voor de Kinderbescherming,
reclassering en welzijnswerk verdient
een hoge prioriteit te krijgen. Het kan
en moet ook hier allemaal veel beter en efficiënter.
En wat nog belangrijker is: men
moet veel meer uitgaan van de reële behoeften
en problemen van mensen.
- Leefbaar Nederland is voorstander van
gericht cameratoezicht op plekken waar dit
noodzakelijk is om de veiligheid van het
publiek te vergroten. De wettelijke mogelijkheden
daartoe dienen te worden aangepast.
- De partij pleit voor een gerichte aanpak
van de problematiek van dak- en thuislozen
die mede rekening houdt met de door burgers
en buurten ervaren overlast. Indien
sprake is van inacceptabele vormen van
overlast acht de partij een ‘lik op stukbeleid’
geboden. Dit houdt onder meer in dat de
mensen van de straat worden gehaald en
geprobeerd wordt hen met speciale pro-

‘Deze keer doen ze echt wat ze beloven’
gramma’s weer in de maatschappij te laten
terugkeren. Het zal duidelijk zijn dat daarbij
onderscheid moet worden gemaakt notoire
verslaafden en mensen die geheel buiten
hun schuld dakloos zijn geraakt. Er is
volgens Leefbaar Nederland regelgeving
nodig om een wettelijk kader voor de opvang
van thuislozen en daklozen te creëren
dat leidt tot reïntegratie in de samenleving.
Grote vrijstaande gebouwen kunnen naar
voorbeeld van een AZC daartoe worden
gereserveerd en ingericht. In dit gebouw is
hulpverlening in de ruimste zin van het
woord voorhanden (tandarts voor drugsgebruikers
met rotte tanden, huisarts, psycholoog,
psychiater, maatschappelijk werker,
medewerker Centrum voor Werk en
Inkomen). De daarmee gepaard gaande
kosten verdient de samenleving terug voor
een verminderde toeloop naar justitie (die
per zitting toch maximaal een X aantal zaken
kan inplannen) en de kosten van de
detentie (een dag gevangenis of hechtenis
kost de samenleving toch ook geld?) kunnen
gedeeltelijk of geheel per patiënt op de
veroorzaker, bijvoorbeeld de teler of de
dealer, worden verhaald. In het eerste geval
pluk je een crimineel op een andere manier
kaal (de Pluk-ze wetgeving van het
Wetboek van Strafrecht kan als voorbeeld
dienen). De teler en de dealer zadelen de
samenleving met onnodige kosten op. Dan
is het ook terecht dat deze bepaalde kosten
betalen, bijvoorbeeld die voor de reïntegratie!
- Drugsbeleid
Nederland heeft in het buitenland een slechte
naam waar het drugs betreft. Het gaat niet
zozeer om de manier waarop we omgaan met
verslaafden en ook niet om de programma’s
voor gratis verstrekking aan zwaar verslaafden.
Nee, Nederland is de grootste producent en
exporteur van XTC ter wereld. Dat geldt in
mindere mate ook voor marihuana. Nederland
is een van de grootste knooppunten en
doorvoerhavens in de harddrugshandel. En dat
terwijl we een klein en dichtbevolkt land zijn,
waar eigenlijk niets de bevolking en dus de
overheid zou moeten ontgaan. Jarenlang
gedoogbeleid op allerlei terreinen en zeer lichte
straffen voor eigenlijk ieder soort vergrijp hebben
een klimaat gecreëerd, waarin het aantrekkelijk
is om in of via Nederland te opereren.
Daarom stelt Leefbaar Nederland het volgende
voor.
- Opsporing en vervolging van niet gedoogde
handelaren en telers dienen met kracht te
worden geïntensiveerd.
- De hulp in de verslavingszorg moet primair
gericht blijven op abstinentie en terugdringing
van de sociale en gezondheidsschade.
Nieuwe behandelmethoden, zoals
het ‘afkicken’ onder narcose, verdienen een
kans. De experimenten met heroïneverstrekking
aan zwaar verslaafden en de
methadonprogramma’s verdienen dit eveneens,
mits er deskundige geëvalueerd wordt
om te bepalen of voortzetting al dan niet
wenselijk is.
- De nazorg en hulp bij maatschappelijke
reïntegratie van (ex)drugsverslaafden kan
worden versterkt door een integraal
voorzieningenpakket te ontwikkelen dat is
toegesneden op opvangmogelijkheden en
gebruikersruimten, evenals door succesvolle
huisvestingsprojecten landelijk na te volgen.
- Criminaliteit en overlast in samenhang met
druggebruik kunnen worden teruggebracht
door zorg met een strafrechtelijke repressieve
aanpak te combineren.
- Er moet een onderzoek worden gedaan naar
het daadwerkelijk gebruik van gemeenten
van het wettelijk instrumentarium dat bij
het aanpakken van overlast ten dienste staat.
Tevens moet worden bekeken welke lacunes
er bestaan in de huidige wet- en regelgeving.
- Door uitbreiding van het aantal opvangplaatsen
in de steden kan de overlast en de
criminaliteit die psychiatrisch gestoorde
drugsverslaafden veroorzaken beter worden
bestreden. Gedwongen opname van psychiatrische
drugsverslaafden die overlast
veroorzaken moet makkelijker zijn te regelen,
zo nodig door aanpassing van de Wet
Leefbaar Nederland - 2003

Bijzondere Opnemingen in Psychiatrische
Ziekenhuizen (BOPZ).
- Hard en doeltreffend optreden tegen productie
van en handel in drugs blijft noodzakelijk
om de georganiseerde misdaad doeltreffend
te bestrijden.
- Bovendien is een internationale aanpak van
het drugsprobleem broodnodig. De resultaten
van het drugsbeleid in diverse landen
moeten daartoe met elkaar worden vergeleken
om te komen tot een internationale
aanpak. Ook zou moeten worden nagegaan
onder welke zeer strikte voorwaarden binnen
de Europese Unie het bezit van ‘soft
drugs’ kan worden toegestaan dan wel gelegaliseerd.
- Integratie en asielbeleid
De samenstelling van de Nederlandse bevolking
verandert sterk als gevolg van immigratie.
Inmiddels heeft bijna 18 procent van de
bevolking een niet-Nederlandse achtergrond,
de helft daarvan is afkomstig uit niet-westerse
landen. De integratie van veel immigranten
verloopt moeizaam. Verschillen in etnische
afkomst, leefgewoonten en gebruiken belasten
de dagelijkse omgang en het naast elkaar
wonen, werken en leven. Verschillen in etnische
afkomst gaan bovendien steeds meer samenvallen
met verschillen in opleiding,
arbeidsdeelname en ook betrokkenheid bij
overlast voor derden en criminaliteit. Daarom
wil Leefbaar Nederland dat de volgende concrete
maatregelen worden genomen.
- Iedere nieuwkomer die in Nederland mag
verblijven, dient zo snel mogelijk (verplicht)
te integreren. Een verplichte inburgeringscursus
dient veel nadruk te leggen op de
Nederlandse taal, cultuur en geschiedenis.
Een verblijfsvergunning voor onbepaalde
tijd krijgt men alleen als men is geslaagd.
Door gerichte maatregelen is bovendien de
achteruitgang van wijken door het verdwijnen
van de sociale infrastructuur (artsen,
winkels, scholen) beter op te lossen. Daarnaast
moet de toename van criminaliteit en
de lagere arbeidsparticipatie worden tegengegaan
en het gebrekkig gemeentelijk toezicht
op de leefomgeving en de kwaliteit
en illegale bewoning van woningen verbeterd.
- Jongeren uit migrantengroepen mogen geen
partner meer uit het land van herkomst laten
overkomen, alvorens hij of zij én de
beoogde partner beide geslaagd zijn voor
het examen van de inburgeringscursus.
Daarnaast dient men in het eigen levensonderhoud
te kunnen voorzien.
- Alle kinderen van zowel Nederlandse als
niet-Nederlandse gezinnen dienen vanaf
hun tweede levensjaar verplicht 2 dagdelen
door te brengen in een peuterspeelzaal.
- Leefbaar Nederland wil de illegaliteit in ons
land sterk terugdringen door illegaal verblijf
van vreemdelingen strafbaar te maken
en zwaar te bestraffen. Daarom moeten illegalen
snel opgespoord worden. Om dit
mogelijk te maken, dienen de systemen van
gemeenten, sociale dienst en woningcorporaties
gekoppeld te worden. Illegaal
verblijf dient vervolgd te worden en afgewezen
asielzoekers moeten direct terug gestuurd
worden naar het eigen land of naar
de eigen regio. De strafoplegging en -uitvoering
zouden bij voorkeur in het land van
herkomst moeten plaats vinden, uiteraard
tegen een financiële vergoeding aan het land
van herkomst.
- Asielverzoeken dienen zo snel mogelijk te
worden afgehandeld o.a. door veel overbodige
procedures af te schaffen en vertragingstactieken
tegen te gaan.
- Leefbaar Nederland wijst het bezit van een
dubbele nationaliteit af.
- Nederland hoeft vergeleken met de andere
lidstaten van de Europese Unie niet meer
vluchtelingen op te nemen dan haar quota.
Asielaanvragen door vluchtelingen zonder
identiteitspapieren worden in principe niet
in behandeling genomen. Als de identiteit
van de persoon in kwestie niet binnen zeer
korte tijd is vast te stellen, doordat de autoriteit
in het land van herkomst niet meewerkt,
moet hiervoor een oplossing worden
gezocht. Herkomst kan ook bepaald
worden door kenmerken van de vluchte-

‘Deze keer doen ze echt wat ze beloven’
ling zoals bijv. het dialect dat gesproken
wordt en andere demografische kenmerken.
- Het bijzonder onderwijs kan zich evenmin
als het openbaar onderwijs niet onttrekken
aan de verantwoordelijkheid om onderwijs
te geven aan allochtone leerlingen. Om het
ontstaan van zwarte scholen te voorkomen
dan wel terug te dringen, dienen de allochtone
leerlingen evenredig over de beschikbare
scholen verdeeld te worden. Voorwaarde
voor integratie is ook dat ook de
ontvangende cultuur en diens normen en
waarden gerespecteerd wordt.
- Het recht op immigratie dient te blijven
bestaan. Wel dienen personen die zich hier
willen vestigen aan strenge eisen te voldoen.
(bijv. naar Amerikaans voorbeeld.)
- Asielzoekers moeten waar mogelijk in hun
eigen levensonderhoud voorzien. Deze
werkzaamheden mogen niet van invloed
zijn op de status van de asielaanvraag. Wel
kan dit in beschouwing worden genomen
bij een eventuele immigratieaanvraag.
- Asiel is voorbehouden aan politieke vluchtelingen.
Economische vluchtelingen komen
niet in aanmerking voor asiel. Zij kunnen,
daar het recht op immigratie dient te
blijven bestaan, een immigratieaanvraag
indienen. Wel dienen personen die zich hier
willen vestigen aan strenge eisen te voldoen.
(bijv. naar Amerikaans voorbeeld.)
- Leefbaar Nederland wil serieus onderzoeken
onder nader te bepalen strikte voorwaarden
asielzoekers, met name artsen en
leraren, zijn toe te laten om hen na een versnelde
inburgeringscursus in te zetten in
het arbeidsproces. Op deze wijze is het
wellicht mogelijk een reële bijdrage te leveren
aan de vermindering van het tekort aan
(hoog)gekwalificeerde arbeidskrachten in de
maatschappelijke sectoren van het onderwijs
en de gezondheidszorg.
- Onderwijs: het onderwijs moet weer leefbaar
worden voor leerlingen én docenten!
Het laatste OESO-rapport laat opnieuw zien
dat Nederland hekkensluiter blijft als het gaat
om investeren in het onderwijs. De Nederlandse
onderwijsuitgaven zijn in slechts drie
jaar gedaald van 5,1 naar 4,7 procent van het
bruto binnenlands product (bbp). Het gemiddelde
percentage van de Europese unie is 5,5
procent, terwijl Nederland met het huidige
beleid diep wegzakt tot 4,2 procent, ondanks
de vele mooie beloften die de grote, zittende
partijen maakten.
Er zijn in Europees verband harde afspraken
gemaakt over de inzet van de lidstaten voor
onderwijs. Dit is uitgedrukt in een minimaal
percentage van het BNP. Nederland haalt dat
percentage op geen stukken na en is in Europa
de hekkensluiter. Het Nederlandse onderwijs
staat Europees gezien bepaald niet op
een hoog niveau en de kwaliteit vertoont een
dalende tendens. In toenemende mate zullen
we Europees moeten gaan denken. Het feit
dat we huidige en toekomstige generaties met
een kennisachterstand opzadelen ten opzichte
van de ons omringende buitenlanden is volledig
onacceptabel. Het is opvallend hoeveel
kinderen er in de grensstreken onderwijs in
het buitenland volgen.
Leefbaar Nederland wil nadrukkelijk meer
aandacht voor de kracht van kennis en creativiteit
in onze samenleving. Een goed uitgewerkte
visie op kennis en innovatie is dringend
noodzakelijk voor de ontwikkeling en
verspreiding van kennis. Beide zijn onmisbaar
voor een gezonde economie en een leefbare
maatschappij.
Behalve het lerarentekort, de hoge werkdruk
voor docenten, de kwaliteit van de lerarenopleidingen,
de onderwijsachterstanden en de
herinrichting van het hoger onderwijs behoort
ook de mislukte invoering van de tweede fase
in het voortgezet onderwijs tot de grote problemen.
Dit gaat ten koste gaat van de inzet
en arbeidsvreugde van docenten en de motivatie
van leerlingen en hun ouders. Bovendien
komt de kwaliteit van het onderwijs in gevaar.
Onderwijs is in de eerste plaats een zaak van
de meest betrokkenen: leerkrachten, leerlingen
en ouders. Daar moet het zwaartepunt liggen
- bottom-up - en daar komen de beste
impulsen vandaan om het onderwijs up-todate
te houden en de bestaande problemen op
Leefbaar Nederland - 2003

te lossen.
Ook het hoger onderwijs in Nederland heeft
de afgelopen jaren veel voor de kiezen gehad.
Ondanks veel tegenstand van mensen die het
echt kunnen weten, is met veel pressie van het
ministerie het bama-systeem (bachelor-mastersysteem)
ingevoerd. Door de invoering van
internationale accreditatie is de kwaliteit sterk
gekoppeld aan bekostiging. Maar zijn die veranderingen
ook echt verbeteringen? Daar kunnen
we alleen achter komen als het hoger onderwijs
genoeg aandacht krijgt van de politiek
en - wat natuurlijk minstens even belangrijk
is - meer geld beschikbaar wordt gesteld voor
de studenten van hogescholen én universiteiten!
Wil Nederland in 2010 in Europa de meest
ontwikkelde kenniseconomie zijn, dan zal het
hoger onderwijs een heel stuk beter moeten
worden. Voor steeds meer beroepen en functies
is een hogere opleiding vereist. Permanent
moeten mensen worden bijgeschoold. De afgelopen
twintig jaar is er fors op het hoger
onderwijs bezuinigd. Dat kan niet zo doorgaan.
Stagnatie ligt op de loer. Investeren in
het hoger onderwijs is nu meer nodig dan ooit!
Verdere commercialisering van het hoger onderwijs
is voor Leefbaar Nederland onaanvaardbaar,
waar het de onafhankelijkheid,
kwaliteit en de toegankelijkheid in gevaar
brengt. Binnen de WTO/GATS onderhandelingen
stelt Nederland zich veel te nederig op.
Het geld dat de instellingen van de Rijksoverheid
krijgen, zou genoeg moeten zijn om hun
onderwijs en onderzoek onafhankelijk te laten
blijven van het bedrijfsleven of de
fluctuerende marktvraag.
Het collegegeld mag er niet de oorzaak van
zijn, dat potentieel talent verkwist wordt. In
het stelsel van de studiefinanciering moet onderscheid
gemaakt worden tussen levenskosten
en studiekosten, die een gezamenlijke investering
van student en maatschappij zijn. Niet
iedereen is een genie. Ook mensen die dat niet
zijn - en wie van ons is dat wel? - moeten kunnen
studeren. Het huidige starre en ontoereikende
regiem van de studiefinanciering moet
vanuit dit gezichtspunt worden aangepast en
verbeterd. Daarmee kan men nu al beginnen!
Het vouchersysteem zal, zolang de student
door het bestaande rigide systeem niet daadwerkelijk
zijn eigen studieprogramma kan samenstellen
(waarvoor onderwijsinhoudelijke
veranderingen nodig zijn) slechts de studiemogelijkheden
van studenten beperken.
Het hoger onderwijs is niet alleen een leerfabriek,
maar ook een plek van burgers politiek
geschoold kunnen worden. Studenten
moeten weer als volwaardige deelnemers worden
gezien, en niet als “shoppende” consumenten.
Dit vraagt om meer zeggenschap en verantwoordelijkheid
voor studenten en personeel
en een terugdringing van de inmiddels beruchte
en afstandelijke managerscultuur.
Ook de individuele rechtspositie van de student
dient komende jaren aan zienlijk verbeterd
worden.
Eén van de grootste problemen van studenten
in ons land is al jarenlang de huisvesting. Er
zijn nog steeds veel te weinig kamers. Een eerste
stap om dit te verbeteren is huursubsidie
voor onzelfstandige studentenwoningen.
a. De financiering
- Leefbaar Nederland wil veel extra geld uittrekken
voor het onderwijs. Bijvoorbeeld
door de deelname aan het JSF-avontuur af
te stoppen (‘het is wel erg veel geld voor
een papieren vliegtuigje’) en het begrotingstekort
minder snel af te lossen. In tijden
van tegenspoed is hard in te zetten op aflossing
van de staatsschuld een verkeerde
keuze. Financiële meevallers kunnen alsnog
gebruikt worden voor de aflossing van de
staatsschuld, maar pas nadat in de ergste
noden van het onderwijs is voorzien.
- Leefbaar Nederland vindt dat de veel te ver
doorgeschoten bureaucratisering sterk moet
worden teruggebracht door ongeveer 25%
van het budget van het departement zelf
en van de diverse adviesorganen gefaseerd
over te hevelen naar de werkvloer. Ook 25%
van de huidige management- en overheadkosten
voor de diverse onderwijsinstellingen,
van basis tot en met WO, zijn te

‘Deze keer doen ze echt wat ze beloven’
gebruiken voor de voorgestelde verbeteringen.
- Voorstellen van Leefbaar Nederland
- Algemeen
- De bestaande en toekomstige tekorten aan
onderwijspersoneel moeten met meer voortvarendheid
worden bestreden. Niet alleen
de kwaliteit van het onderwijs, maar ook
die van de gehele samenleving loopt gevaar
en de slagkracht van de economie dreigt
tot een onaanvaardbaar niveau terug te lopen.
- Scholen dienen meer zeggenschap en verantwoordelijkheid
te krijgen, onder andere
door beperking van het aantal van boven af
opgelegde regels. Ook moet het onderwijspersoneel
veel meer vrijheid krijgen zelf het
onderwijs professioneel in te richten.
- De doelstelling voor Leefbaar onderwijs dat
in het onderwijs kwaliteit, afwisseling en
openheid voorop dienen te staan. Geen
kind is hetzelfde en geen school is hetzelfde.
Scholen moeten daarom meer ‘maatwerk’
bieden: onderwijs dat aansluit bij de interesses
en mogelijkheden van individuele
kinderen. Zo krijgen kinderen onderwijs
dat het beste bij hen past. Scholen moeten
een veilige en stimulerende leeromgeving
bieden, waar kinderen een goede basis kunnen
leggen voor hun latere leven en werk.
- De materiële voorzieningen (leermiddelen,
onderhoud van gebouwen, computers, e.d.)
en de arbeidsomstandigheden dienen sterk
te verbeteren om op die manier het ziekteverzuim
tot een aanvaardbaar niveau terug
brengen.
- Het bijzonder onderwijs moet blijven bestaan,
mits het onderwijsprogramma geen
onderdelen bevat die een bedreiging vormen
voor de integratie. Dit betekent ook
dat het bijzonder onderwijs zich evenmin
als het openbaar onderwijs kan onttrekken
aan de verantwoordelijkheid om onderwijs
te geven aan allochtone leerlingen.
- Om het ontstaan van zwarte scholen te voorkomen
dan wel terug te dringen, dienen de
allochtone leerlingen evenredig over de beschikbare
scholen verdeeld te worden.
- De gelden voor onderwijs in allochtone levende
talen (OALT-gelden) moeten niet
worden afgeschaft maar volledig worden
besteed aan het leren van Nederlands door
taalarme allochtonen buiten de reguliere
lestijden.
- Jongeren dienen via het onderwijs meer mogelijkheden
te krijgen op sportief en cultureel
gebied te ontwikkelen. Daarom vindt
Leefbaar Nederland dat voor scholieren en
studenten het lenen van bibliotheekboeken
en museumbezoek gratis dienen te zijn.
- Het zijn allereerst de ouders die verantwoordelijk
zijn voor de opvoeding en verzorging
van hun kinderen. Zij kunnen daar ook op
worden aangesproken. Toch is in veel gevallen
steun van derden nodig, willen kinderen
niet ontsporen. Scholen zouden veel
actiever kunnen zijn om te signaleren dat
er iets dreigt mis te gaan. Spijbelen is nogal
eens een symptoom van een dieper liggend
probleem. In het geval dat de ouders het
niet alleen aankunnen, kan opvoedingssteun
worden gegeven. Zo kan wellicht erger
worden voorkomen.
- Geen illegalenjacht. De school moet een
veilig klimaat kunnen bieden! Een school
zorgt voor een positieve sociale gemeenschap.
Een school bouwt een vertrouwensrelatie
op met haar leerlingen. Als ouders
weten dat deze vertrouwensrelatie misbruikt
wordt om illegalen op te sporen, zullen zij
kinderen van school halen c.q. niet meer
naar toe sturen. Kinderen van illegalen hebben
ook recht op onderwijs en als je ze oppakt
dan wordt hun toekomst verpest.
- Ruimte voor kwaliteit; weg met de alledaagse
ergernissen! Het ontbreekt scholen
vaak aan primaire randvoorwaarden die
nodig zijn om goed te functioneren. Er is
onvoldoende kopieercapaciteit, vaak geen
eigen studieruimte voor de docent, docenten
worden te veel gestoord in de pauze, ze
moeten surveilleren in de pauze, en vaak
onbetaald klassen opvangen van collega’s die
ziek zijn; de scholen zijn verpauperd, de
wc’s smerig, enz. Dit ongezonde klimaat
vergroot de kans op uitval door burn-out
Leefbaar Nederland - 2003

en andere klachten. Met als gevolg nog meer
lerarentekort en hogere lesuitval. Het desinvesteren
in het onderwijs moet stoppen.
- Schaalverkleining leidt tot leefbare scholen.
Leefbaar Nederland vindt dat het beleid
meer gericht moet zijn op schaalverkleining:
kleinere scholen en kleinere groepen.
In minder omvangrijke scholen, kunnen
leerlingen meer betrokken worden bij
de school en kan worden verhinderd dat zij
tot een nummer worden. Scholen worden
daardoor overzichtelijker en de afstand tussen
de besturen, de docenten en de leerlingen
kleiner. Leefbaar Nederland is wel voor
meer bestuurlijke efficiency door middel
van concentratie van besturen voor meerdere
scholen.
- Scholen dienen meer zeggenschap en verantwoordelijkheid
te krijgen, onder andere
door beperking van het aantal van boven af
opgelegde regels. Ook moet het onderwijspersoneel
veel meer vrijheid krijgen zelf het
onderwijs professioneel in te richten.
- Kwaliteit, afwisseling en openheid dienen
in het onderwijs voorop te staan. Scholen
moeten daarom meer ‘maatwerk’ bieden:
onderwijs dat aansluit bij de interesses en
mogelijkheden van individuele kinderen.
- Het beroep van docent verdient herwaardering.
Dit behoort tot uitdrukking te komen
in een salariëring die reëel overeenkomt
met de zwaarte van het beroep, maar
ook in het maatschappelijk aanzien.
- De werkdruk van docenten moeten moet
meer worden verlicht. Onder meer door
middel van klassenassistenten, surveillanten
en kopieerconciërges, maar vooral ook door
het gemiddelde aantal lesuren terug te brengen
van 26 naar 22.
- Op de middelbare scholen alle docenten
één dag per week (verschillend per vak) uitroosteren
voor overleg, nascholing en voorbereiden,
zonder aan de mogelijkheden tot
flexibele tijdsindeling afbreuk te doen.
- Het aantal vakken in de basisvorming kan
teruggebracht worden tot acht kernvakken
en vier facultatieve vakken, waarbij de
school zelf kiest welke vakken zij buiten de
acht kernvakken willen aanbieden.
- Het is de primaire verantwoordelijkheid
van scholen dat leerlingen die overlast of
erger veroorzaken, op de school worden
begeleid of opgevangen. Slechts in uitzonderlijke
gevallen mogen leerlingen van
school geweerd of weggestuurd worden.
Voorwaarde is bovendien dat wetten en regels
de uitvoering toestaan.
- Het is niet acceptabel dat leraren in ons
onderwijs in feite onvoldoende rechtsbescherming
genieten indien zij worden geconfronteerd
met een aanklacht van leerlingen
of ouders c.q. verzorgenden.
- Kleinere klassen zijn noodzakelijk om de
leerlingen meer bij de school te betrekken,
tot hogere prestaties te komen en meer deskundige
begeleiding te kunnen bieden. De
groepsgrootte in het basisonderwijs moet
wel worden afgestemd op de samenstelling
van de leerlingenpopulatie.
- De materiële voorzieningen (leermiddelen,
onderhoud van gebouwen, computers,
e.d.) en de arbeidsomstandigheden dienen
sterk te verbeteren om op die manier het
ziekteverzuim tot een aanvaardbaar niveau
terug brengen.
- Het bijzonder onderwijs moet blijven bestaan,
mits het onderwijsprogramma geen
onderdelen bevat die een bedreiging vormen
voor de integratie. Dit betekent ook
dat het bijzonder onderwijs zich evenmin
als het openbaar onderwijs kan onttrekken
aan de verantwoordelijkheid om onderwijs
te geven aan allochtone leerlingen.
- Om het ontstaan van zwarte scholen te
voorkomen dan wel terug te dringen, dienen
de allochtone leerlingen evenredig over
de beschikbare scholen verdeeld te worden.
- De bestaande en toekomstige tekorten aan
onderwijspersoneel moeten met meer voortvarendheid
worden bestreden. Niet alleen
de kwaliteit van het onderwijs, maar ook
die van de gehele samenleving loopt gevaar
en de slagkracht van de economie dreigt
tot een onaanvaardbaar niveau terug te lopen.
- Meer autonomie voor de scholen én voor

‘Deze keer doen ze echt wat ze beloven’
de individuele docenten om vorm te geven
aan de basisvorming en Tweede Fase. In
projectvorm of door traditioneel vakgericht
onderwijs, in groepen of klassikaal.
- Naast de al bestaande klassen en scholen
voor de zwakke leerlingen, dienen er ook
voor kinderen die ver boven het gemiddeld
leerniveau uitstijgen speciale klassen, respectievelijk
scholen komen.
- De gelden voor onderwijs in allochtone
levende talen (OALT-gelden) moeten niet
worden afgeschaft maar volledig worden besteed
aan het leren van Nederlands door
taalarme allochtonen buiten de reguliere lestijden.
- Meer beleidsruimte voor hogescholen en
universiteiten met verantwoording achteraf:
overbodige regels moeten worden geschrapt.
- Meer prioriteit voor de kwaliteit van het
hoger onderwijs en voor didactiek en
doceermethoden. Stimulering van excellent
onderzoek en verbetering van de carrièremogelijkheden
van jonge onderzoekers.
- Het werken in het hoger onderwijs dient
aantrekkelijker te worden gemaakt om te
voorkomen dat personeel naar het bedrijfsleven
of het buitenland vertrekt.
- De studiefinanciering blijft gehandhaafd,
maar wel met strengere controle of de toekenning
terecht is. Studieschulden moeten
ook afbetaald kunnen worden door vrijwilligerswerk.
- Jongeren dienen via het onderwijs meer
mogelijkheden te krijgen op sportief en cultureel
gebied te ontwikkelen. Daarom vindt
Leefbaar Nederland dat voor scholieren en
studenten het lenen van bibliotheekboeken
en museumbezoek gratis dienen te zijn.
- De docenten
- Het beroep van docent verdient herwaardering.
Dit behoort tot uitdrukking te komen
in een salariëring die reëel overeenkomt
met de zwaarte van het beroep en het
maatschappelijk aanzien.
- Het is niet acceptabel dat leraren in ons
onderwijs in feite onvoldoende rechtsbescherming
genieten indien zij worden geconfronteerd
met een aanklacht van leerlingen
of ouders c.q. verzorgenden.
- Naast de al bestaande klassen en scholen
voor de zwakke leerlingen, dienen er ook
voor kinderen die ver boven het gemiddeld
leerniveau uitstijgen speciale klassen, respectievelijk
scholen komen.
- De leerlingen
- Scholen moeten een veilige en stimulerende
leeromgeving bieden, waar kinderen een
goede basis kunnen leggen voor hun latere
leven en werk.
- Het kan niet zo zijn dat scholen die geconfronteerd
worden met leerlingen die overlast
of erger veroorzaken, niet van school
geweerd dan wel gestuurd kunnen worden,
doordat regels en wetten de uitvoering daarvan
onmogelijk maken.
- In toenemende mate komt het voor dat leerlingen
zich lastig gedragen door zich consequent
niet aan afspraken houden en vervolgens
brutaal of agressief reageren als de
docent corrigerend optreedt. Gezocht dient
te worden naar mogelijkheden voor docenten
om hier adequaat tegen op te treden.
- Schoolgebouwen moeten toegankelijk zijn
voor gehandicapten.
- De eerste levensjaren
- Het bezoek aan een peuterspeelzaal dient
kosteloos te zijn. Dit kan bijdragen tot de
integratie van jonge kinderen van achtergestelde
groepen en hun taalachterstand
doen afnemen. De frequentie: twee dagdelen
per week.

- De kinderopvang en naschoolse opvang
schieten nu nog te kort. Daarom dienen
deze voorzieningen flink te worden uitbreid.
Daardoor krijgen ouders meer vrijheid om
te kiezen tussen combinaties van zorgen,
werken en studeren. Financiële faciliteiten
voor ouders met jonge kinderen kunnen
hiertoe bijdragen.
- Primair onderwijs
- Kleinere klassen zijn noodzakelijk om de
leerlingen meer bij de school te betrekken,
tot hogere prestaties te komen en meer deskundige
begeleiding te kunnen bieden. De
groepsgrootte in het basisonderwijs moet
Leefbaar Nederland - 2003

wel worden afgestemd op de samenstelling
van de leerlingenpopulatie.
- Decentralisatie van de regels kost de scholen
ook geld. Scholen moeten voldoende
middelen krijgen dit in de praktijk te realiseren.
- Schoolzwemmen moet verplicht worden
gesteld vanaf groep 3.
- Elke basisschool c.q. groep basisscholen
dient vanaf groep 3 te beschikken over een
gekwalificeerde gymnastiekdocent voor alle
gymnastieklessen.
- Scholen moeten op basis van een financieel
onderbouwd onderhoudsplan systematisch
financiële middelen krijgen voor onderhoud
en schoonmaak.
- Voortgezet onderwijs in het algemeen
- De werkdruk van docenten moeten moet
meer worden verlicht. Onder meer door
middel van klassenassistenten, surveillanten
en kopieerconciërges, maar vooral ook door
het gemiddelde aantal lesuren terug te brengen
van 26 naar 22.
- Op de middelbare scholen alle docenten één
dag per week (verschillend per vak) uitroosteren
voor overleg, nascholing en voorbereiden,
zonder aan de mogelijkheden tot
flexibele tijdsindeling afbreuk te doen.
- Kleinere klassen zijn noodzakelijk om de
leerlingen meer bij de school te betrekken,
tot hogere prestaties te komen en meer deskundige
begeleiding te kunnen bieden. De
groepsgrootte in het basisonderwijs moet
wel worden afgestemd op de samenstelling
van de leerlingenpopulatie.
- Vwo-leerlingen hebben geen basisvorming
nodig want ze hebben voldoende inzicht
om bepaalde vaardigheden op eigen kracht
te verwerven. Ze moeten juist meer theoretisch
onderwijs krijgen. Vwo-leerlingen
moeten vanaf de basisschool onderwijs krijgen
dat vanaf het begin af aan voorbereidend
wetenschappelijk van aard is.
- Meer autonomie voor de scholen én voor
de individuele docenten om vorm te geven
aan de basisvorming en Tweede Fase. In
projectvorm of door traditioneel vakgericht
onderwijs, in groepen of klassikaal.
- De aansluiting tussen onderbouw en bovenbouw
is gebrekkig te noemen. De basisvorming
moet dan ook worden aangepast.
Leefbaar Nederland ondersteunt daarom
van harte initiatieven, zoals die van het
Betuwe College te Elst, tot invoering van
de zogenaamde keuzewerktijd. Hierbij
werken leerlingen al een lesuur per dag zelfstandig
aan een door hen zelf gekozen vak,
waarbij de docenten alleen op verzoek als
begeleider optreden.
- Leefbaar Nederland is voor grondige hervorming
van Het Studiehuis en de Tweede
Fase en zelfs afschaffing zal indien nodig
niet uit de weg worden gegaan. Mogelijk
gevolgen: de vreemde talen worden weer
een volwaardig vak. En grotere keuzevrijheid
voor leerlingen bij het samenstellen
van hun vakkenpakket. Hiertoe dienen
de profielen te worden opgebroken.
- Fouten, gemaakt bij de invoering van de
Tweede Fase in het voortgezet onderwijs,
moeten direct worden hersteld.
- Van boven opgelegde innovaties dienen
voortaan achterwege te blijven. Alleen vernieuwingen
die komen vanuit de praktijk
van het onderwijs mogen een kans krijgen.
- Verbetering van de kwaliteit van de
docentenopleidingen en meer mogelijkheden
tot bij- en nascholing van docenten.
- Beroepsonderwijs: het Voorbereidend
Middelbaar Beroepsonderwijs
Een van de moeilijkste vraagstukken met betrekking
tot het Voorbereidend Middelbaar
Beroepsonderwijs (VMBO) is het thema van
het zogenaamde ‘restonderwijs’? Men twijfelt
onder meer aan de mate waarin het VMBO
aan de verwachtingen voldoet. Ook wordt de
vraag gesteld of aparte mavo’s toch meer kwaliteit
hebben. Leefbaar Nederland stelt het
volgende voor.
- Het beroepsonderwijs moet worden versterkt
en gemoderniseerd en de aansluiting
op de arbeidsmarkt verbeterd. De nadruk
op theoretische vakken is te groot. Het
hoogtheoretische gehalte van de basisvorming
is een belangrijke oorzaak van negatieve
leerervaringen en hoge uitval in het

‘Deze keer doen ze echt wat ze beloven’
VMBO.
- De ‘kloof’ die nu nog bestaat tussen voorbereidend
middelbaar beroepsonderwijs en
speciaal onderwijs moet worden verkleind,
door de laagste leerweg nog meer praktisch
en beroepsgericht te maken.
- Hoger onderwijs: universiteiten en hogescholen
Ontwikkeling en verspreiding van kennis zijn
onmisbaar voor een krachtige economie. Kennisoverdracht
is de core business van het Hoger
Onderwijs! De belangrijkste motor van de
economie - human capital - dreigt spaak te
lopen door onvoldoende investeringen in het
Hoger Onderwijs. De vele bezuinigingen van
de laatste decennia op schaden niet alleen onze
economie, maar ook de kwaliteit van onze samenleving.
- De onafhankelijkheid van de wetenschap
moet gewaarborgd blijven. Leefbaar Nederland
is tegen verdere privatisering en
commercialisering van de instellingen van
de instellingen voor hoger onderwijs, wanneer
dit ten koste zou gaan van de onafhankelijke
positie van de wetenschap.
- Binnen het stelsel van hoger onderwijs
moeten er drie typen opleidingen beroepsgericht,
algemeen academisch en specifiek
academisch aangeboden worden.
- Overbodige regelzucht is slecht voor de creativiteit
van studenten. We worden niet met
zijn allen intelligenter doordat de structuur
van het onderwijsprogramma wordt aangepast.
- Aan de braindrain naar het buitenland of
het bedrijfsleven moet een einde worden
gemaakt.
- De studiefinanciering moet gehandhaafd
blijven
- Problemen met studentenhuisvesting worden
al jaren genegeerd. Het is nu tijd dat
er wordt gebouwd of verbouwd. Er moet
in ieder geval meer passende en betaalbare
kamerhuisvesting voor jongeren komen.
- Studenten moeten musea en bibliotheken
gratis kunnen bezoeken.
- Leefbaar Nederland wil dat er aanvullende
maatregelen worden getroffen om het aantal
vrouwen in wetenschappelijke functies
aan de universiteit te verhogen.
- Intellectuele uitdaging en zelfstandig kunnen
werken zijn conditio sine qua non voor
de kwaliteit van het wetenschappelijk onderzoek.
- De carrièreperspectieven van jonge onderzoekers
dienen te worden verbeterd.
- Er moet geen selectie op andere criteria
dan relevante voorkennis worden toegepast.
Bij selectie dient eerder verwijzing dan afwijzing
voorop te staan.
- Leefbaar Nederland is voor verdere deregulering.
Wel moeten behalve het personeel
ook studenten een sterkere positie krijgen
ten opzichte van de instellingen waar
het gaat om het onderwijsprogramma en
de kwaliteit van het onderwijs.
- Individuele onderwijscontracten tussen
student en instelling hebben als mogelijke
nadelige consequentie dat de rechtspositie
van studenten verzwakt wordt.
- Studenten moeten onder goede begeleiding
hun eigen onderwijsprogramma kunnen
samenstellen en een meer op maat gesneden
onderwijsaanbod.
- Studenten die hun rechten nog niet opgebruikt
hebben moeten ook na hun dertigste
aanspraak kunnen maken op studiefinanciering.
- Stages mogen niet meer worden misbruikt
om regulier werk, zonder begeleiding en tegen
betaling beneden CAO-niveau, te laten
verrichten.
- Voorlichting over opleidingen dient objectief
en onafhankelijk te zijn en gericht
op de inhoud van de opleiding.
- Leefbaar Nederland pleit voor meer aantrekkelijkere
en uitgebreidere (internationale)
studentenuitwisselings-programma’s.
- De algemene standaard voor de erkenning
van certificaten en diploma’s moet zo spoedig
mogelijk worden ingevoerd. Het reeds
bestaande European Credit Transfer System
(ECTS) moet daartoe worde uitgebouwd.
- Aan iedere student moet een internationale
versie van zijn diploma, ook wel diploma-
supplement genoemd, worden ver-
Leefbaar Nederland - 2003

strekt.
- De kosten van levensonderhoud dienen
verstrekt te worden als beurs (het sociale
deel). Studiekosten die als investering zijn
te beschouwen, moeten voorgefinancierd
worden met een lening (het studiedeel). Er
moet een studietaxsysteem komen. Iedereen
afgestudeerde dient een vast percentage
van zijn of haar inkomen af te dragen.
- Voor studenten die geen financiële steun
van hun ouders krijgen, dient de overheid
het geld bij de ouders te incasseren.
- De aanvullende beurs dient prestatieonafhankelijk
is en is dus per definitie een
gift.
- Studenten moeten worden beschouwd als
erkende minima en dus ook aanspraak kunnen
maken op de daarvoor bestaande regelingen.
- De OV-studentenkaart moet behouden
blijven en verbeterd worden. Het onderscheid
tussen weekend en weekkaart dient
minder strikt te zijn.
- Voor gehandicapte studenten moeten er
zo min mogelijk belemmeringen zijn om
hun studie te volgen.
J. Kunst en cultuur
De afgelopen jaren zijn de subsidies bestemd
voor de kunsten steeds verder omlaag gaan,
terwijl er meer ambtenaren moeten worden
ingezet en het dus de overheid steeds meer
geld kost. De positie van de kunstenaar is daardoor
verzwakt. Het kunstaanbod verschraalt
en de werkgelegenheid in de kunstsector neemt
af. Nederland is een land vol kunst en tentoonstellingen
waarvoor weinig belangstelling
is. Grote en belangrijke exposities gaan met
een grote boog om ons heen.
Hetzelfde gebeurt op kleinere schaal in de provincies.
Men zorgt ervoor het geld niet te oormerken
zodat er geen willekeur ontstaat. Het
geld verdwijnt meestal in de kas voor algemene
middelen en/of gaat naar de reeds bekende
subsidiekunstenaar.
Cultuur en dan vooral de kunsten zijn niet of
nauwelijks geïntegreerd binnen onze opvoeding.
Ook het onderwijs maakt er nauwelijks
of geen gebruik van. Subsidie en ondersteuning
door de overheid blijft nodig. Niet alleen
de overheid moet deze rol spelen, maar ook
het bedrijfsleven.
Leefbaar Nederland staat als partij dicht bij
de mensen en staat ook open voor regionale
initiatieven die gericht zijn op conservering
dan wel stimulering van de ‘streekeigen’ taal
en cultuur.
Onze voorstellen zijn als volgt.
- Het bevorderen van culturele diversiteit is
een ijkpunt van het kunst- en cultuurbeleid
van Leefbaar Nederland.
- De kunsten zijn door de eeuwen heen een
bron geweest van confrontatie, discussie en
vermaak. Zij zijn zo diep ingebed in onze
maatschappij dat een wereld zonder de kunsten
niet denkbaar is. Daarom zal Leefbaar
Nederland zich sterk maken voor een goede
behandeling van de kunsten en cultuur en
zijn beoefenaars.
- De vrije wereld van de kunsten heeft er al
eeuwen lang voor gezorgd dat de culturen
van de diverse landen en streken tot een
veelkleurige bloei kunnen komen.
- De vrijheid kunstuitingen te maken en te
tonen moet volgens Leefbaar Nederland gekoesterd
moet worden en verruimd. Kunst
zet mensen immers op een ander spoor dan
zij gewend zijn en zorgt voor discussie en
plezier.
- Leefbaar Nederland vindt dat deelname aan
het culturele leven door jongeren met verschillende
achtergronden moet worden bevorderd
en samenwerking tussen kunstenaars
uit verschillende culturen gestimuleerd.
Het oormerken van de gelden voor
kunst en cultuur is ook daarom van groot
belang.
- Voor Leefbaar Nederland is kunst en cultuur
een grote bron van inkomsten en een
goed Nederlands exportproduct. Onze
schilders en musici gaan de hele wereld over.
- De huidige rijksbegroting voor kunst en
cultuur is geen overbodige luxe, maar een
investering in de ontwikkeling van onze samenleving.
Helaas gaat er nogal eens wat
mis. Rijk, provincie en gemeenten gebrui-

‘Deze keer doen ze echt wat ze beloven’
ken de gelden met enige regelmaat om gaten
te dichten in hun begrotingen. Het rijk,
de gemeenten en provincies bouwen volop
om het groeiende aantal ambtenaren te
kunnen huisvesten en de 1% regeling moet
volgens Leefbaar Nederland weer omgezet
worden in kunstopdrachten. Er is dus met
het geld dat beschikbaar is voor kunst en
cultuur veel meer mogelijk dan thans het
geval is.
- Leefbaar Nederland wil dat kunstenaars niet
meer aan de zijlijn staan, maar binnen de
organisaties voor kunst en cultuur actief betrokken
worden bij de besluitvorming. De
kunsten worden nu gereguleerd door instituten
waar in de loop der jaren de specifieke
kennis is verdwenen. Wanneer een
dansgezelschap een subsidie aanvraagt, dan
zullen in de adviescommissie ook dansers
aanwezig moeten zijn, zodat er met kennis
van zaken een goed besluit genomen kan
worden. Zo kan men ook voorkomen dat
een orkest als het Koninklijk Concertgebouworkest
een professionele subsidiejager
in dienst moet nemen.
- Leefbaar Nederland vindt dat cultuureducatie
moet beginnen in het basisonderwijs
en dat het incidentele beleid voor culturele
instellingen met steun van de overheid
wordt omgezet in structureel beleid.
Kunst en cultuur hebben een sterk voedend
en, wat nog belangrijker is, opvoedend en
educatief karakter. Ieder kind heeft minimaal
recht op één uur cultuureducatie in
de week. Cultuureducatie is een belangrijke
stap naar een groter publieksbereik en
publieksvorming in de toekomst. Zij moet
een schoolvak en bezigheid worden in het
basis- en voortgezet onderwijs. Dit zal enerzijds
de integratie van instromers in onze
cultuur bevorderen; zij leren dan onze cultuur
beter te begrijpen. Anderzijds zal hiermede
een opvoedkundig effect worden bereikt,
inhoudende dat museumbezoek moet
en dat theater meer is dan een dagje mediaparken
of een kaartje voor een commerciële
uiting.
- Leefbaar Nederland vindt dat het kunstvakonderwijs
weer zijn eigen gezicht en vrijheid
moet krijgen. Het kunstvakonderwijs
waarin de cultuurproducten hun oorsprong
vinden, verdrinkt in de fuseringsgolven. Het
vak didactiek zal naar de mening van Leefbaar
Nederland in deze opleidingen verplicht
moeten worden gesteld, opdat de
kunstenaar die het niet redt in de markt
een vak krijgt waarmee hij of zij binnen
het onderwijs verder kan.
- Naast de beoefenaren en instellingen als
musea e.d., bieden particuliere ondernemers
een podium voor de kunsten. Leefbaar
Nederland wil geen subsidies geven aan
deze tussenpersonen. Zij moeten hun eigen
boontjes maar doppen.
- Leefbaar Nederland vindt dat de zelfstandige
positie van de kunsten alleen te handhaven
is als er ook maatregelen worden getroffen
om meer inkomsten te verwerven.
Te denken valt aan het fiscaal aftrekbaar
maken van kunstaankopen, het inbouwen
van een looncomponent in activiteitensubsidies
en vermindering van administratieve
lasten. Ook zou de continuïteit van
fiscale maatregelen moeten worden gegarandeerd.
De mogelijkheden op dit gebied
dienen verder te worden onderzocht.
- Gezien het belang van kunst en cultuur
voor de leefbaarheid van onze samenleving,
acht Leefbaar Nederland het noodzakelijk
dat er een minister van cultuur komt met
een budget gelijk aan 1% van de rijksbegroting.
- De partij is er voorstander van dat er meer
samenwerking komt door lokale initiatieven
in de wijken op het gebied van kunst
en cultuur te verbinden met landelijke instellingen.
- Leefbaar Nederland pleit voor het afschaffen
van de W.I.K. Het is een te gekunsteld
systeem dat teveel ambtenaren vergt en
daardoor teveel kost en geen effect sorteert.
Het hanteren van het zogenaamde Haarlems
model is een betere optie. Hieraan zou
een maximum van 5 jaar verbonden kunnen
worden. De culturele ondernemer is
een farce. De één is bedrevener in het za-
Leefbaar Nederland - 2003

ken doen dan de ander, terwijl de kwaliteit
omgekeerd evenredig kan zijn. Het nu beschikbare
geld kan beter gebruikt worden
om kunstenaar met een eerlijk salaris (geen
klassenassistent e.d.) voor de klas te zetten
zodat daar het proces van kunst en cultuur
kan beginnen. De diversiteit van kunst en
cultuur is de peiler van integratie.
- Op het gebied van behoud en beheer van
collecties en monumenten zijn in de afgelopen
jaren veel achterstanden weggewerkt.
Er is bovendien een stimulerende werking
van uitgegaan. Maar nog altijd zijn er achterstanden
die nog moeten worden weggewerkt.
- Leefbaar Nederland is ondersteunt de identiteit
van de streektaal zoals deze wordt omschreven
in het Europees Handvest voor
streektalen of talen van minderheden van
de Raad van Europa (1994). Dit houdt ook
in dat de partij de strijd van de Provincie
Zeeland voor erkenning van de Zeeuwse
taal ondersteunt.
- Emancipatie
- Wat emancipatie betreft, wijkt Nederland
niet af van andere culturen in de wereld.
Ook in ons land verdient het proces van
vrijmaking van afhankelijkheid, het opheffen
van beperkende maatregelen en het geven
of verkrijgen van gelijke rechten door
de vrouwelijke bevolking en minderheidsgroepen,
nog altijd nadrukkelijke politieke
aandacht.
- Ook in 2002 zijn er nog altijd grote groepen
mensen die op enigerlei wijze worden
onderdrukt of tekort gedaan in hun recht
op gelijke behandeling. Te noemen zijn
vrouwen die, via mensensmokkel onder
mensonterende omstandigheden in de prostitutie
werkzaam zijn. Vrouwen uit etnische
leefgemeenschappen aan wie het recht van
maatschappelijke participatie wordt ontzegd.
Vrouwen en meisjes worden nog
steeds door besnijdenis ernstig verminkt.
Ouderen worden, hoewel zij over nog voldoende
arbeidskracht beschikken, niet tot
de arbeidsmarkt toegelaten. Werkende
moeders die, tengevolge van het gebrek aan
kinderopvangmogelijkheden, niet volwaardig
kunnen deelnemen aan het arbeidsproces.
Gehandicapten die, ondanks alle
aanpassingmogelijkheden die wet- en regelgeving
bieden, niet aan het werk kunnen
gaan. En niet te vergeten het toenemende
aantal kinderen dat, binnen de huiselijke
kring, lichamelijke dan wel geestelijk mishandeld
wordt.
- Leefbaar Nederland stelt ten eerste voor dat
er een Commissie Gelijke Behandeling Arbeid
wordt ingesteld die bevoegd wordt te
adviseren aan zowel het bedrijfsleven als de
overheid en andere sectoren ten aanzien van
alles wat te maken heeft met gelijk recht
op arbeid, gelijke beloning en gelijke carrièrekansen,
gelijkschakeling van pensioenleeftijd
en fiscaliteit.
- Ten tweede zou er een Commissie Consultatie
Buitenland kunnen komen. Deze commissie
krijgt als taak de ondersteuning van
de Minister van Buitenlandse Zaken door
middel van onderzoek, analyse en advies,
waar het gaat over de emancipatorische status
van vrouwen en minderheidsgroepen
binnen de Nederlandse samenleving. Dit
alles, gezien binnen het raam van internationale
ontwikkelingen en Europese regelgeving.
Het doel van de Commissie Consultatie
Buitenland zou gericht moeten zijn
op stijging van Nederland binnen Europa
op de emancipatieladder. Het is namelijk
een publiek geheim dat Nederland internationaal
gezien op dit punt zeer laag scoort.
- Ten derde zou er door het Ministerie van
Onderwijs een Commissie Gelijkwaardig
Diploma kunnen worden ingesteld. Deze
commissie kan bestaan uit vertegenwoordigers
van onderwijsdisciplines, netwerkorganisaties
en vakbonden en dient toe te
zien op het waarborgen van een gelijkwaardige
taxatie van door mannen en vrouwen
behaalde onderwijsresultaten, waaronder
diploma’s. Deze commissie zal zich vooral
kunnen toeleggen op het realiseren van
kwalitatieve gelijkheid in opleidingscurricula
en het inhoudelijk gewicht van

‘Deze keer doen ze echt wat ze beloven’
onderwijsprofielen (zoals NUFFIC dat doet
voor buitenlandse diploma’s en opleidingen).
- Ten slotte is het van groot belang om de
Emancipatieraad weer in het leven te roepen.
Daar Nederland internationaal slecht
scoort op de emancipatieladder, moeten alle
zeilen worden bijgezet om ons imago op
dat gebied te verbeteren. De Emancipatieraad
dient de doelen en resultaatgerichtheid
van de verschillende beleidsterreinen op elkaar
af te stemmen. En daarvan advies uit
te brengen op regeringsniveau. In dat licht
gezien, verdient het aanbeveling weer een
Staatssecretaris Emancipatie aan te stellen.
De Emancipatieraad stelt regels voor, maar
bepleit ook afschaffing van overbodige regels.
Met andere woorden KISS. “Keep it
simpel and selective”. De Emancipatieraad
krijgt ook de verantwoordelijkheid voor de
bundeling van alle resultaten van overleg
en advies, die door de zojuist door Leefbaar
Nederland voorgestelde commissies
worden geproduceerd. De Emancipatieraad
kan op basis hiervan beleidsrelevante onderwerpen,
naar de Staatssecretaris Emancipatie
terugkoppelen, advies uitbrengen
over te nemen besluiten en voorstellen doen
aan de regering. Die voorstellen dienen gericht
te zijn op wet- en regelgeving die de
emancipatie bevorderen. Wat niet wil zeggen
dat uitbreiding van wetgeving de enige
optie is. In de dagelijkse praktijk is namelijk
gebleken dat in het woud van regelgeving
(ook op het gebied van emancipatiebevordering)
tal van regels, door tegenstrijdige
uitgangspunten, negatieve effecten
opleveren. Voorbeelden daarvan zijn de vele
ingewikkelde verlofregels die uitermate veel
bureaucratische rompslomp met zich meebrengen.
Kortom, ook hier dient als ‘bottom
line’ te gelden: zo min mogelijk rompslomp.
- Welzijn en leefbaarheid
Het welzijnswerk in Nederland wordt gekenmerkt
door een bont palet aan instellingen en
stichtingen die nagenoeg alle door de overheid
worden gefinancierd. Bovendien is er nog
steeds sprake van uiterst inefficiënte en daardoor
veel geld kostende verkokering, de vele
pogingen hierin enige stroomlijning te bewerkstelligen
ten spijt. Naast deze als organisatieprobleem
te omschrijven karakteristiek, is er
ook nog sprake van wat genoemd kan worden
een opvallende methodiekenachterstand. Veel
instellingen werken nog met hulpverleningsmethodieken
die op zijn zachtst gezegd meer
de herinnering oproepen aan inmiddels ver
vervlogen tijden. Maar uit recent onderzoek
blijkt, dat zij nog nauwelijks bewezen hebben
daadwerkelijk te wérken.
Ondertussen blijven de probleemgroepen in
onze samenleving toenemen. De hulpverleners
staan vaak machteloos. Het ontbreekt hen aan
handvatten om aansluiting te krijgen bij hun
nogal gevarieerde cliëntèle.
Een van de problemen waarmee welzijnswerkers
momenteel worden geconfronteerd, is de
geringe betrokkenheid van buurtbewoners bij
hun sociale omgeving. Ze hebben vaak niet of
nauwelijks weet van het bestaande voorzieningenpatroon.
Ze oriënteren zich daarom
weinig op hun fysieke sociale omgeving. De
opkomst van de nieuwe media heeft dit gegeven
versterkt: de informatiestroom die op
buurtbewoners afkomt, heeft betrekking op
‘alles’ behalve de buurt waarin ze wonen, uitzonderingen
- vooral te vinden op het platteland
- daargelaten. De buurt lijkt alleen gezien
te worden als de straat of de route naar
het eigen huis en omgekeerd naar het werk of
de school. En men kent op zijn best ook de
looproute naar het winkelcentrum. Buurtbewoners
lijken nog maar weinig behoefte te
hebben aan meer informatie over of uit de
buurt, of aan meer contacten met elkaar. Dit
heeft mede geleid tot een groot
Identiteitsprobleem voor het welzijnswerk: ‘de
mensen willen niet wat wij kunnen’.
Buurthuizen en apart gevestigde welzijnsvoorzieningen
hebben hun langste tijd gehad.
Al decennia lang voltrekken zich grote maatschappelijke
veranderingen. Te noemen zijn
niet alleen secularisering, individualisering en
allerlei vormen van emancipatie, maar ook de
Leefbaar Nederland - 2003

toenemende internationalisering, globalisering
en mondialisering en de steeds groter wordende
vluchtelingen- en immigrantenstromen.
Bovendien worden mensen meer dan ooit genoodzaakt
zich aan te passen aan de snelle en
steeds voortschrijdende technologische veranderingen.
Maar vooralsnog blijft de mens ‘de maat van
alle dingen’. Door die veranderingen - vooral
op het gebied van de informatie- en communicatietechnologie
- zijn er ook wijzigingen
optreden in de onderlinge communicatie en
de wijze van omgaan met elkaar. Tijd en ruimte
worden anders beleefd. Daarmee gaan ook
gepaard veranderingen in gedrag en in opvattingen
over sociale controle. Men begint anders
te denken over tolerantie van norm- of
regeloverschrijdend gedrag, over veiligheid en
criminaliteit en de eigen verantwoordelijkheid
daarin. Ook begint het besef door te dringen
dat nieuwe vormen van sociale bindingen met
de eigen sociale omgeving nodig zijn, wil een
halt worden toegeroepen aan de te ver doorgeschoten
atomisering en individualisering.
Men ziet in dat men meer voor elkaar over
moet hebben, kortom de sociale cohesie in
buurt- of wijk komt staat in het brandpunt
van de aandacht. Dit alles is natuurlijk voorwaarde
voor een verbetering van de leefbaarheid
van ons land, niet allen lokaal (in buurten
of wijken), maar ook regionaal en landelijk
Het welzijnswerk zal zich aan die nieuwe situatie
moeten aanpassen en zich op nieuwe
benaderingen van de integratieproblematiek
moeten oriënteren. Deze problematiek is voor
Leefbaar Nederland van het allergrootste belang.
De leefbaarheid in wijken en buurten
verdient volgens onze partij dan ook veel meer
aandacht vanuit het welzijnswerk. Daarom
beschouwt Leefbaar Nederland werken aan op
integratie gerichte projecten die wijken veiliger
en leefbaarder maken als een van de belangrijke
taken van het welzijnswerk in deze
tijd.
Onze voorstellen luiden als volgt.
- Leefbaar Nederland pleit voor een duidelijk
sociaal gericht welzijnsbeleid voor mensen
die het echt nodig hebben, maar wil
ook dat er consequent wordt opgetreden
tegen hen die voorzieningen misbruiken.
- De gesubsidieerde werkgelegenheid in de
vorm van WIW, Melkertbanen en I/D-banen
moet behouden blijven. Deze maatschappelijk
waardevolle banen verhogen de
leefbaarheid op straat, in de zorg en het
onderwijs, verschaffen de ‘melketiers’ weer
zelfvertrouwen en -respect en een toekomstperspectief.
Wel moet voorkomen worden
dat er een bureaucratische ambtelijke organisatie
omheen wordt gebouwd en dat
mensen niet naar een reguliere baan uitstromen.
- Leefbaar Nederland vindt dat het opbouwwerk
weer een belangrijker plaats moet krijgen
als de werksoort bij uitstek die een belangrijke
bijdrage kan leveren aan de ontwikkeling
en bevordering van de broodnodige
nieuwe vormen van sociale integratie
in onze sterk geïndividualiseerde pluriforme
samenleving. De leefbaarheid in wijken
en buurten dient daarbij voorop te
staan. Deze problematiek is voor Leefbaar
Nederland van het allergrootste belang.
Leefbaar Nederland wil daarom bevorderen
dat werken aan op integratie gerichte
projecten die wijken veiliger en leefbaarder
maken een speerpunt gaat vormen voor het
welzijnswerk.
- Leefbaar Nederland streeft naar een efficiënter,
doeltreffender en moderner opererend
welzijnswerk. Gericht op de grote problemen
die nu urgent zijn. Problemen als onveiligheid,
criminaliteit, verloedering van
buurten en wijken door desintegratie, die
grote schade toebrengen aan de leefbaarheid
in ons land, zodat veel mensen zich
niet meer thuis kunnen voelen in hun eigen
omgeving. Voorwaarde voor de na te
streven verbeteringen is wel dat er niet alleen
een einde komt aan de verkokering en
bureaucratisering van het welzijnswerk.
Maar ook dat vanuit het welzijnswerk gewerkt
wordt met methodieken die beter
passen bij de moeilijke problemen van deze
tijd. Ook hier kan het veel beter en

‘Deze keer doen ze echt wat ze beloven’
resultaatgerichter. En: vooral meer lokaal
aangestuurd en vanuit één regie.
- Er moet één loket komen voor lokale en
regionale welzijnszorg. Een centraal loket,
dat toegankelijk (ook voor ouderen en gehandicapten)
en goed bereikbaar is (eventueel
in kleinschalige wijkcentra) voor hulp,
advies, informatie, aanmelding en eventueel
indicatiestelling op het gebied van wonen,
zorg en welzijn
- Ouderenbeleid
Voor Leefbaar Nederland is de positie van de
ouderen in Nederland een belangrijk aandachtspunt.
Zonder enige twijfel moet er veel
verbeterd worden aan de mogelijkheden voor
ouderen. In onze samenleving is de laatste
decennia veel veranderd. Ook doen zich steeds
meer problemen voor al gevolg van die veranderingen.
Te noemen zijn individualisering,
secularisering, anonimisering, afname van sociale
bindingen, grote toestroom van immigranten,
informatisering enz. Talloze voorzieningen
zijn in onze samenleving ingesteld om
de problemen die onze samenleving ervaart als
gevolg van deze veranderingen op te vangen.
Aan allerlei groepen die met of in onze maatschappij
problemen hebben, wordt veel aandacht
besteed. Maar dit mag niet ten koste
gaan van de groep die weliswaar niet vergeten
wordt, maar desalniettemin veel meer aandacht
verdient: de ouderen. Als er bijvoorbeeld geen
of onvoldoende inspanningen verricht worden
om de gevolgen van de vergrijzing te stoppen,
zullen er wellicht veel meer en minder beheersbare
problemen ontstaan. Leefbaar Nederland
is er daarom alles aan gelegen de positie van
ouderen in onze samenleving te ondersteunen.
- leefbaar Nederland streeft naar bevordering
van de sociale en maatschappelijke participatie
van ouderen. Daardoor is sociaal isolement
zoveel mogelijk te voorkomen. Hun
zelfredzaamheid zal bovendien toenemen.
- Omdat ouderen steeds langer zelfstandig
blijven wonen, verschuift de zorgverlening
van intramuraal (bijvoorbeeld in een
verzorgingshuis of verpleeghuis) naar
extramuraal (in de thuissituatie). Daarom
wil Leefbaar Nederland dat er geld moet
worden vrijgemaakt voor de steeds zwaarder
wordende thuiszorg voor ouderen.
- Bij het ontwerpen van woonbuurten moet
meer uitgegaan worden van de kwetsbare
(oudere) voetganger. Voorzieningen moeten
overal goed bereikbaar en toegankelijk
zijn. Bovendien is een voldoende niveau van
voorzieningen in de landelijke gebieden
hoogst noodzakelijk. Goede vervoer- en
winkelvoorzieningen zijn in elke plaats belangrijk
om ouderen actief te betrekken bij
het maatschappelijke leven.
- Er dient niet alleen gebouwd te worden voor
starters, maar juist ook voor ouderen. Er
moet bovendien gebouwd worden met een
visie van duurzaamheid, d.w.z. woningen
moeten zo veel mogelijk ‘multipurpose’ zijn.
Een starterswoning moet eenvoudig ook als
seniorenwoning bruikbaar gemaakt kunnen
worden en omgekeerd. Dit vraagt een drastische
herbezinning op en innovatie van
onze wijze van woningen bouwen.
- Leefbaar Nederland wil een sterke verbetering
van Vervoer op Maat, niet alleen binnen
de eigen woonplaats, maar ook op regionaal
niveau naar bijvoorbeeld ziekenhuis
of andere voorzieningen.
- De sociale cohesie zou kunnen worden gestimuleerd
door binnen buurten integratie
van ouderen, jongeren, alleenstaanden en
gezinnen te bevorderen.
- Inkomen en het (kunnen) onderhouden van
contacten hangen nauw met elkaar samen.
Ouderen dienen beter bekend gemaakt te
worden met het aanbod van activiteiten.
- Wetgeving met betrekking tot leeftijdsdiscriminatie
bij werving en selectie bij arbeid
dient aan te sluiten bij de Algemene
Wet Gelijke Behandeling. Oudere en jongere
werknemers moeten gelijkwaardig
worden behandeld en gelijke kansen op arbeid
hebben.
- Arbeid heeft voor ouderen ook een hoge
intrinsieke waarde. Veel ouderen willen de
mogelijkheid hebben om langer te blijven
werken dan nu mogelijk is. Zij vinden ook
dat zij flexibel moeten kunnen stoppen met
Leefbaar Nederland - 2003

werken. Ook na pensionering moet de deur
naar betaalde arbeid open blijven staan
- Werkgevers dienen fiscaal gestimuleerd te
worden om 55-plussers in dienst te houden
en te nemen.
- Iedereen moet te allen tijde zelfstandig
kleine geldbedragen kunnen verkrijgen, met
persoonlijke begeleiding en service van een
bankmedewerker en binnen een redelijke
afstand van de woning. Dit geldt zeker voor
de groep waarvoor het pinnen niet voor de
hand ligt. Sluiten filialen, dan moeten banken
lokaal streven naar een kasservicepunt,
bijvoorbeeld bij een winkelier.
- Er zijn experimenten nodig om kleinschalige
winkelvoorzieningen terug te krijgen
in de wijk. Ook thuisbezorging, teleshoppen
en dergelijke dienen gestimuleerd te
worden. Er moeten meer rijdende winkels
komen waar winkels ontbreken.
- Er moet één loket komen voor lokale en
regionale ouderenzorg, welzijns- en woonvoorzieningen.
Een centraal loket, dat ook
voor gehandicapten toegankelijk en goed
bereikbaar is (eventueel in kleinschalige
wijkcentra) voor hulp, advies, informatie,
aanmelding en eventueel indicatiestelling
op het gebied van wonen, zorg en welzijn.
- Actieve participatie van ouderen in besluitvormende
organen op de terreinen van pensioenen,
zorg- en dienstverlening, regiovisies,
indicatieorganen, wonen, vervoer en
sociaal-economische zaken dient met kracht
bevorderd te worden. Alleen dan kan de
vraagkant helder in beeld komen en is sociaal
isolement beter te voorkomen. De
participatie van oudere vrouwen dient daarbij
een extra aandachtspunt te vormen.
Deze participatie dient ook financieel mogelijk
gemaakt te worden. Kadervorming
moet eveneens gefaciliteerd worden
- Gemeenten hebben de zorgplicht om die
voorzieningen te verschaffen die nodig zijn
om mensen met functiebeperkingen een zo
normaal mogelijk leven te laten leiden. Er
mag geen aantasting van de WVG-voorzieningen
door gemeenten plaatsvinden. In
plaats daarvan moeten WVG-geïndiceerden
kunnen rekenen op maatwerk en waar nodig,
op individueel gerichte verstrekkingen.
Uitgangspunt van het WVG-beleid moet
zijn: collectief waar het kan, individueel
waar het moet.
- Een veilige leefomgeving is essentieel voor
het welbevinden van de oudere. Een alleenstaande
oudere heeft recht op voorzieningen
in en rondom de woning om dit
veiligheidsgevoel gestalte te geven. Het Rijk
verstrekt een geldelijke vergoeding aan gemeenten
die faciliteiten verstrekken die het
veiligheidsgevoel verbeteren. Er moet voorkomen
worden dat ouderen (vooral alleenstaanden,
weduwen, weduwnaars) vereenzamen
en uit angst om bijvoorbeeld
overvallen te worden niet op straat durven
te gaan. Wanneer bijvoorbeeld medische
hulp noodzakelijk is, wordt deze eenzame
oudere vaak niet (of te laat) opgemerkt. De
kans van overlijden is groot als de oudere
de telefoon niet kan bereiken (ouderen vallen
snel en breken botten). Dit kan worden
voorkomen door te pleiten voor een
gratis GSM met gratis abonnement voor
ouderen. Wanneer in een voorlichtingscampagne
via Postbus 51 gericht wordt gewezen
om deze GSM bij zich te dragen,
kan de oudere toch via de GSM 112 bellen.
Het is verder waardevol dat er sociale
buurtcontrole plaatsvindt. Het is schrijnend
als een dode wordt aangetroffen die door
de buurt vergeten is.
- Pensioenen
Leefbaar Nederland wil dat de gepensioneerden
een volwaardig pensioen krijgen. Enkele
gegevens illustreren de huidige situatie. Het
aandeel van het pensioen in het inkomen van
ouderen is 28 procent, in 1990 was dit nog
- procent. In één op de zes gevallen gaat het
echter om minder dan 200 gulden bruto per
maand. Een aanzienlijk deel (28 procent) van
het inkomen is afkomstig uit andere bronnen:
loon, winst, uitkering van huisgenoten of
huursubsidie. De waardevastheid van veel pensioenen
staat op de tocht. Bovendien zijn opbrengsten
uit vermogen - voor veel mensen

‘Deze keer doen ze echt wat ze beloven’
een appeltje voor de dorst - de laatste jaren
gedaald door de daling van de rente. En daarbovenop
komt ook nog de waardedaling als
gevolg van de inflatie. Leefbaar Nederland stelt
daarom de volgende maatregelen voor
- Het merendeel van de Nederlandse bevolking
heeft een pensioentekort en is zich daar
niet of onvoldoende van bewust. Daarom
pleit Leefbaar Nederland voor het behoud
van een laagdrempelige fiscaliteit voor de
opbouw van een adequaat pensioen. De
basisaftrek lijfrente, een instrument dat in
een extra pensioenopbouw kan voorzien,
moet daarom niet worden afgeschaft, maar
eerder worden hersteld tot het niveau van
vóór de belastingherziening. De helft van
de mensen die gebruikmaken van de basisaftrek
heeft een inkomen dat onder de
ziekenfondsgrens ligt. Juist die inkomensgroep
wordt het zwaarst getroffen door de
afschaffing van de basisaftrek.
- Leefbaar Nederland wil dat de gepensioneerden
een volwaardig pensioen krijgen. De
AOW moet als basispensioen gehandhaafd
blijven. Het AOW-pensioen dient gekoppeld
te zijn aan de loonontwikkeling, zodat
alle ouderen delen in de welvaartsontwikkeling.
Een welvaartsvaste AOW is
van groot belang, nu en in de toekomst.
- Alleenstaanden en tweeverdieners behoren
toe te komen aan het beoogde pensioenresultaat
van 70 procent van het laatst verdiende
brutosalaris. Daarvoor dient de
franchise (dat is het deel van het loon waarover
geen pensioenrechten worden opgebouwd)
gekoppeld te zijn aan de AOW op
het niveau van maximaal de alleenstaanden-
AOW (korte termijn) en het niveau van één
maal de gehuwden-AOW (lange termijn).
- In de PSW (Pensioen- en Spaarfondsenwet)
dient op korte termijn een artikel opgenomen
te worden, dat voor relevante pensioenregelingen
dwingend voorschrijft dat een
uniforme franchise moet worden gehanteerd
op het niveau van de alleenstaanden-
AOW (70%).
- Het is onaanvaardbaar wanneer ingegane
pensioenen op geen enkele wijze of onvoldoende
worden geïndexeerd.
6. Er dient een halt te worden toegeroepen
aan de afroming van pensioenfondsen door
bedrijven, zonder dat gepensioneerden daar
zelf een stem in hebben.
- Bij loopbaanonderbrekingen vanwege
zwangerschaps-, ouderschaps- of zorgverlof
moet de pensioenopbouw doorgaan.
- Het moet mogelijk zijn extra pensioen in te
kopen bij een tekort aan dienstjaren of door
pensioenbreuken en dergelijke.
- Gepensioneerden dienen rechtstreeks te zijn
vertegenwoordigd in de besturen van pensioenfondsen,
zodat voorkomen wordt dat
wel over, maar zonder hen wordt beslist.
- Standpunt WAO
- Leefbaar Nederland wil dat de WAO in zijn
huidige vorm wordt afgeschaft en de voorziening
voor arbeidsongeschikten blijft bestaan
met scherp beschreven criteria voor
wie hiervan gebruik kunnen maken, niet
als container voor maatschappelijke problemen.
- Mensen moeten zoveel mogelijk aan het
arbeidsproces blijven deelnemen en daarom
zo min mogelijk worden afgekeurd, maar
worden herbeoordeeld op andere arbeidsmogelijkheden.
- De WAO-instroom dient te worden beperkt
door keuringen beter te protocolleren en
de uiteindelijke conclusie in een team van
verschillende disciplines laten bespreken
zodat de keuringsarts ook getoetst wordt
op zijn objectiviteit.
- Er moet een discussie worden gevoerd over
de rechtmatigheid van de WAO-uitkeringen
en de zogenaamde PEMBA wordt afgeschaft.
- Werkgevers moeten zich stevig inzetten voor
reïntegratie, maar het is ook onrechtvaardig
de kosten op de werkgevers te verhalen
als integratie om welke reden dan ook niet
succesvol is.
- Reïntegratie moet een verplicht onderdeel
worden voor het behoud van een WAOuitkeringen
en instanties die hiervoor verantwoordelijk
zijn, moeten worden aange-
Leefbaar Nederland - 2003

sproken op hun disfunctioneren als zij niet
actief genoeg zijn. Iedereen die in de WAO
zit dient zich ook verantwoordelijk op te
stellen en mee te werken aan de reïntegratie.
- Mensen moeten worden aangesproken op
hun eigen verantwoordelijkheid om niet afhankelijk
van een uitkering te zijn.
- Uitgangspunt moet zijn dat uitkeringen een
tijdelijk karakter hebben en mensen slechts
in uitzonderlijke gevallen definitief ontlast
worden van verplichtingen.
- De verplichte premies voor arbeidsongeschiktheid
van minder dan 80 % worden
afgeschaft en deze besparing moet netto op
het loonstrookje tot uitdrukking komen.
- Werknemers kunnen zelf kiezen op welke
wijze zij zich willen bijverzekeren, door een
inschatting te maken van hun eigen levenswijze
en de gevolgen daarvan.
- Voor iemand die zich niet bijverzekert,
blijft het recht op bijstand als vangnet bestaan.
- Reïntegratie moet verplicht worden om
WAO-uitkeringen te behouden en instanties
die hiervoor verantwoordelijk zijn,
moeten worden aangesproken op hun disfunctioneren
als zij niet actief genoeg zijn.
Iedereen die in de WAO zit dient zich ook
verantwoordelijk op te stellen en mee te
werken aan de reïntegratie.
- Gehandicaptenbeleid: Leefbaarheid voor
iedereen! Gelijke kansen voor iedereen!
Mensen met een functiegebrek krijgen nog
steeds onvoldoende steun en aandacht. Niet
alleen de overheid, maar ook woningcorporaties,
de thuiszorg, het onderwijs om
een paar voorbelden te noemen, geven nog
steeds blijk van onvoldoende inzicht in de problemen
en mogelijkheden van gehandicapten.
Het gaat om mensen die door een functiebeperking,
niet op dezelfde manier als anderen
kunnen functioneren of participeren in de
samenleving. Nog steeds ontbreken essentiële
voorzieningen, die deelname aan het maatschappelijke
verkeer een stuk makkelijker zouden
maken.
Toch gaat het om een niet te verwaarlozen
groep van ongeveer 10% van de bevolking.
Leefbaar Nederland wil zich inzetten voor een
beleid van de overheid en maatschappelijke
instellingen dat eindelijk eens werkelijk recht
doet aan gerechtvaardigde wensen en terechte
eisen. Gehandicapten beschouwt Leefbaar
Nederland als volwaardige burgers die net als
iedereen recht hebben op een voor hen leefbare
woonomgeving. Nog steeds lopen afhankelijke
mensen aan tegen allerlei vormen van
onverdraagzaamheid. Onverdraagzaamheid die
door Leefbaar Nederland in geen enkel opzicht
geaccepteerd kan worden. Eenzijdige en negatieve
beeldvorming over mensen met een
handicap of een chronische ziekte dient dan
ook bestreden te worden! Nog steeds hebben
veel mensen onvoldoende informatie over
functiebeperkingen. Het toekomstige beleid
moet gericht zijn op positieve mentaliteitsverandering.
Men moet niet kijken naar de
beperkingen, maar juist naar de mogelijkheden!
De onnodige fixatie op problemen moet worden
omgebogen tot gerichtheid op oplossingen
en perspectieven. Het is belangrijker iets
te bereiken dan iets te bestrijden. Dat wat
mensen wél kunnen moet het uitgangspunt
voor het beleid zijn! Voorzieningen voor gehandicapten
moeten zo zijn ingericht en georganiseerd
dat hun afhankelijkheid van ambtelijke
regelgeving ze klein mogelijk wordt en
hun zelfstandigheid gestimuleerd. Deze uitgangspunten
zijn dan ook in onze voorstellen
terug te vinden.
- Recht op gelijke behandeling
- Gehandicapten en chronische zieken worden
gediscrimineerd op talloze leefgebieden:
vervoer, wonen, zorg, arbeid, sport, vrije
tijd, etc. Daarom vindt Leefbaar Nederland
dat de anti-discriminatiewetgeving veel
meer moet worden uitgebreid.
- De uitvoering van de arbeidsongeschiktheidskeuring
moet drastisch worden verbeterd,
zodat voor mensen met dezelfde soort
ziekte of handicap in het hele land een gelijke
behandeling wordt gewaarborgd. Al
het mogelijke moet worden gedaan om de
kans dat zij in de WAO belanden zo klein

‘Deze keer doen ze echt wat ze beloven’
mogelijk te maken en/of de uitstroom uit
de WAO naar (gezond) werk te bevorderen.
- Leefbaar Nederland vindt dat de wensen
van gehandicapten of beter gezegd, mensen
met een functiebeperking, centraal
moeten staan. Veel mensen hebben moeite
zich in hun positie en behoeften in te leven.
Dit komt doordat nog steeds vooral
vanuit structuren en systemen gedacht en
gehandeld wordt.
- Gemeenten dienen zich actiever in te zetten
voor mogelijkheden c.q. voorzieningen
om het leven van gehandicapten eenvoudiger
en leefbaarder te maken.
- Te voeren beleid
- Er moeten garanties komen voor volwaardige
gehandicaptenzorg. Dit vereist dat op
alle beleidsterreinen, of het nu wonen, verkeer
en vervoer, media, cultuur en sport is,
voortdurend rekening gehouden wordt met
de specifieke beperkingen van mensen met
een handicap.
-Leefbaar Nederland pleit voor het oprichten
van lokale platforms die o.a. gemeentebesturen
tijdig kunnen adviseren over wijzigingen
in verordeningen en uitvoeringsregelingen.
- De wettelijke verplichtingen voor vervoerders
en woningcorporaties moeten worden
aangescherpt wanneer aanpassingen in het
openbaar vervoer en het woningbestand te
lang uitblijven.
- Voorzieningen
- Leefbaar Nederland vindt het getuigen van
slecht beleid, dat bovendien zeer nadelig is
voor gehandicapten (én ouderen), om postagentschappen
te sluiten. Mensen met een
beperking kunnen dan niet meer in hun
woonomgeving terecht bij een postkantoor
of agentschap met een baliefunctie. Ook
pinautomaten bieden lang niet altijd voldoende
soelaas.
- Leefbaar Nederland wil dat de kosten voor
benodigde voorzieningen voor vrijwilligerswerk
die nodig zijn om een arbeidshandicap
te compenseren, worden vergoed.
- Sociale werkplaatsen zijn plaatsen waar gehandicapten
zinvol werk kunnen doen. Tengevolge
van de budgetfinanciering verworden
zij helaas meer en meer tot commerciële
instellingen. Daarom pleit Leefbaar
Nederland ervoor de sociale werkvoorziening
te handhaven en waar nodig uit te
breiden.
- Financiën
- Er moet zo spoedig mogelijk een wettelijke
regeling komen voor de vergoeding van de
meerkosten die mensen met een handicap
nu eenmaal moeten maken om zelfstandig
te functioneren en aan het maatschappelijke
verkeer deel te nemen.
- Leefbaar Nederland is onverkort van mening
dat algemene en categoriale cliëntenen
patiëntenorganisaties meer financiële ondersteuning
vanuit de overheid behoeven.
- Mensen mogen niet vanwege hun ziekte in
tegenstelling tot de bewering van de geldende
regelgeving voor allerlei zaken extra
premies betalen, zoals voor het afsluiten van
ziektekosten-, begrafenis- en levensverzekering.
- Leefbaar Nederland streeft naar uitbreiding
van de Wet Voorzieningen Gehandicapten
naar een brede dienstenwet, waarin ook
alarmering en maaltijdenverstrekking is
opgenomen, zodat gemeenten en zorgverzekeraars
hun verantwoordelijkheid niet
kunnen ontlopen.
- Alle eigen bijdragen (voor aanpassingen van
de woning, thuiszorg, enz) dienen te worden
afgeschaft. Het vragen van eigen bijdragen
leidt tot aanzienlijke meerkosten
voor mensen met een handicap.
- Leefbaar Nederland wil een uitkering of
tegemoetkoming voor de kosten van deelname
aan het maatschappelijke verkeer en
sociale en culturele ontplooiing.
- Uitgaande van het uitgangspunt van volwaardig
burgerschap hebben mensen met
een handicap recht op gelijke kansen op
het belangrijke vlak van participatie en
maatschappelijke ontplooiing.
- Leefbaar Nederland wil meer financiële ondersteuning
vanuit de overheid voor de algemene
en categoriale cliënten- en patiën-
Leefbaar Nederland - 2003

tenorganisaties, bijvoorbeeld de coördinatie
van vrijwillige thuiszorg en mantelzorg.
- Toegankelijkheid en mobiliteit
- Een toegankelijke samenleving bevordert dat
mensen met een lichamelijke functiebeperking,
net als alle andere burgers, gebruik
kunnen maken van alle voorzieningen
en zo op hun wijze kunnen deelnemen
aan het maatschappelijke verkeer.
- Leefbaar Nederland is voor een integrale
benaderingswijze van toegankelijkheid. Dit
betekent dat bij het plannen, ontwerpen en
bouwen van voorzieningen rekening gehouden
moet worden met álle gebruikers, dus
ook met mensen die minder mobiel zijn.
Niet alleen mensen met een handicap en/
of een chronische aandoening, maar ook
mensen met kinderwagens, bagage, boodschappenwagens
e.d. Alle openbare voorzieningen
dienen zoveel mogelijk toegankelijk
te zijn voor mensen met een handicap.
- Regels voor aanpasbaar bouwen, zoals opgenomen
in het bouwbesluit, moeten volgens
Leefbaar Nederland beter worden nageleefd.
- Het belangrijkste doel van vervoer is dat
iedereen zich zo zelfstandig mogelijk moet
kunnen verplaatsen. Uiteindelijk zullen alle
bussen in stad en streek in 2010 toegankelijk
zijn voor mensen met een functiebeperking
en de treinen in 2030 Inmiddels
is een convenant afgesloten tussen Rijk,
provincies, gemeenten en vervoerders. Dit
betekent dat de gehele infrastructuur eveneens
moet worden aangepast. Er moet
daarom niet alleen meer geïnvesteerd worden
in bussen, trams en metro’s, maar ook
in lijnen, bestemmingen, service en comfort.
Daarbij dient extra gelet te worden op
de eisen die mensen met een handicap en
ouderen stellen aan het openbaar vervoer.
Alle stations, haltes en voertuigen dienen
toegankelijk gemaakt te worden voor minder
valide reizigers.
- De situatie rond TraXX is op dit moment
onzeker en daarmee het vervoer voor een
groot aantal mensen met een functiebeperking.
Op 1 oktober 2002 eindigt namelijk
het contract tussen TraXX en
Connexxion. Deze laatste wil om financiële
redenen geen nieuw contract afsluiten met
TraXX en tot nu toe is geen andere vervoerder
bereid gevonden het vervoer van TraXX
te verzorgen.
- Nog steeds is de openbare buitenruimte
(straten, trottoirs, wegen) onder beheer van
Rijk, provincie en gemeente op veel plaatsen
niet toegankelijk en bruikbaar voor
mensen met lichamelijke (waaronder zintuiglijke)
beperkingen. Er zijn nog steeds
fysieke belemmeringen voor mensen die
slecht ter been zijn of in een rolstoel zitten.
Duidelijke gidslijnen en geleidelijnen voor
mensen met visuele beperkingen ontbreken;
ratelvoetgangerslichten ontbreken veelal,
etc. Vaak is bovendien bij vervoersbewegingen
de aansluiting van het ene (openbare)
vervoermiddel op het andere vaak een knelpunt.
- Het overheidsbeleid moet veel meer gericht
zijn op levensloopbestendig wonen. Dit omvat
in bredere zin collectieve aanpassing
(door nieuwbouw of het zogenaamde
opplussen) van de woningvoorraad, aandacht
voor de woonomgeving (bijvoorbeeld
het weghalen van drempels) en het regelen
van zorg en welzijnsdiensten in de wijken
(bijvoorbeeld het realiseren van een wijksteunpunt
of centraal loket).
- Onderwijs
- Uitgangspunt voor het onderwijs aan kinderen,
jongeren en volwassenen met
functiebeperkingen dient te zijn, dat zij zo
veel mogelijk gebruik kunnen maken van
reguliere onderwijsvoorzieningen. Reguliere
voorzieningen beschikken doorgaans over
bepaalde mogelijkheden om het gebouw
en/of de leermiddelen aan te passen. Indien
deze mogelijkheden niet passend of toereikend
zijn voor de betrokken leerling dan
wordt speciaal onderwijs geboden. Naast
het reguliere en speciale onderwijs is er nog
het zogenoemde afstandsonderwijs; een
goed voorbeeld hiervan is de Open Universiteit.
Voordeel van afstandsonderwijs is

‘Deze keer doen ze echt wat ze beloven’
dat het onderwijs in de eigen omgeving kan
worden gevolgd, in het eigen tempo en op
zelf gekozen momenten.
- De faciliteiten voor studenten met een handicap
aan universiteiten en hogescholen
moeten nodig worden verbeterd.
- De deskundigheid van de leerkrachten in
het basisonderwijs is helaas nog onvoldoende
om leerlingen met een handicap of
chronische ziekte in het regulier onderwijs
te begeleiden. Daarom moeten de studenten
op de Pabo-studenten een verplicht
voorbereidend vak volgen. Er dient ook een
goede regeling voor kinderen met een handicap
in de reguliere kinderopvang te komen.
- Schoolgebouwen moeten volledig toegankelijk
zijn voor gehandicapten.
- Recreatie en sport
In de praktijk kunnen mensen met een matige
of ernstige functiebeperking minder actief
zijn anderen. Dat betekent dat recreatiegebieden
en sportfaciliteiten goed bereikbaar,
toegankelijk en veilig moeten zijn en, zo nodig,
uitgerust dienen te zijn met specifieke
voorzieningen.
- ICT-toepassingen
Leefbaar Nederland stelt het volgende voor.
- Gratis internettoegang via breedbandverbindingen
voor iedereen. Wie door
ziekte, handicap of ouderdom aan huis gebonden
is krijgt weer toegang tot de wereld.
- Ter voorkoming van een digitale tweedeling
moet de overheid een gratis ICT-basispakket
voor alle burgers samenstellen,
waarin zijn opgenomen:
- Netwerkverbindingen: binnen vier jaar zijn
alle woningen te voorzien van een algemeen
toegankelijke breedbandverbinding.
- Publieke diensten van informatie en communicatie;
- Ondersteuning bij internetgebruik.
- Minima moeten van de overheid een financiële
bijdrage krijgen. Voor gehandicapten
dienen er speciale voorzieningen te komen.
- Mediabeleid
Mensen met een handicap of chronische ziekte
hebben het gevoel dat zij ondervertegenwoordigd
zijn op de televisie. Het is een karikatuur
het leven van mensen met een handicap
of chronische ziekte louter in termen van
zorg te beschrijven.
- Mobiliteit en vervoer
Leefbaar Nederland is er geen voorstander van
het openbaar vervoer te bevorderen door er
nog meer geld in te pompen en de gebruiker
er nog nauwelijks voor te laten betalen. Dit
leidt niet tot geen een werkzame oplossing voor
de crisis in het openbaar vervoer, zolang de
infrastructuur qua netdichtheid en frequentie
niet drastisch verbeterd wordt. Leefbaar Nederland
wil de tarieven van het openbaar vervoer
loskoppelen van de benzineprijs, schone
auto’s subsidiëren, vervoer over water stimuleren
en het openbaar vervoer bevorderen door
mensen • 1,= per rit te laten betalen (conform
het systeem in New York). Filevorming moet
bestreden worden door het bedrijfsleven te
vragen om beter tijds- en mobiliteitsmanagement
van de werkenden, onder andere
door (gedeeltelijk) thuiswerken meer toe te
staan en nieuwe technieken (de informatiesnelweg)
te gebruiken.
De overige voorstellen van Leefbaar Nederland
zijn als volgt.
- Onze partij wil tijdens de spits 2-baanswegen
omvormen tot 3-baanswegen en de
doorstroming nog verder verbeteren door,
waar mogelijk, in de spitsuren het vrachtverkeer
te concentreren op de huidige
‘vluchtstroken’, die daartoe van vluchthavens
worden voorzien;
- Onnodige automobiliteit moet worden beperk
door woon- en werkgebieden samen
te brengen.
- Nieuwe verkeersvoorzieningen moeten
duurzaam, toekomstgericht en milieuvriendelijk
zijn en bij voorkeur geen extra
fysieke ruimte in beslag nemen.
- Er moet zoveel mogelijk gebruik worden
gemaakt van de bestaande infrastructuur,
door onder meer de aanleg van tunnels
onder bestaande autowegen en - waar geen
ruimte is voor verbreding - verhoogde snel-
Leefbaar Nederland - 2003

wegen daarboven, met inschakeling van het
particuliere initiatief en private financiering.
De extra gerealiseerde infrastructuur moet
uiteindelijk in eigendom overgaan naar de
overheid. De nuttingsvarianten (smallere
rijstroken) op bestaande autosnelwegen
moeten voorrang krijgen boven verbreding.
- De motorrijtuigbelasting moet gefaseerd
worden afgeschaft. Niet het bezit, maar juist
het gebruik van de auto moet worden belasten
en wel door middel van brandstofaccijnzen,
die daartoe op Europees niveau
(en in ieder geval met België en Duitsland)
moeten worden geharmoniseerd.
- Er moet een einde komen aan het onzinnige
bekeuren van automobilisten die de
maximumsnelheid met niet meer dan enkele
kilometers overtreden (alleen al vanwege
de onnodige politie-inzet).
- Leefbaar Nederland wil na laten gaan of op
wegvakken, waar dit vanuit een oogpunt
van verkeersveiligheid verantwoord is, de
maximumsnelheid van 100 naar 120 km
per uur kan worden gebracht.
- In de bebouwde kom moeten er zo veel
mogelijk 30km-zones komen. Waar dit niet
kan of niet gewenst is, moet gemeenten gevraagd
worden het wegprofiel zo aan te passen
dat automobilisten als het ware niet
meer worden uitgenodigd de toegestane
maximum snelheid van 50 of 70 km te overtreden.
- Alles moet in het werk worden gesteld om
de nu voorkomende ‘flessenhalzen’ in het
verkeer zoveel mogelijk op te heffen door
middel van innovatieve, de doorstroming
van het verkeer bevorderende, maatregelen.
- Leefbaar Nederland wil onnodig vliegverkeer
op korte en middelbare afstand ontmoedigen
door inschakeling van frequente
en betaalbare HSL-verbindingen naar België
/ Frankrijk en naar Duitsland / Zwitserland
en onnodige milieu- en geluidsbelasting
tegengaan door (minstens op Europees
niveau) invoering van accijns en
BTW op vliegtuigbrandstoffen.
- De regio’s Groningen, Twente, Eindhoven,
Zuid-Limburg zouden macro-economisch
baat hebben bij versterking van de functie
van locale luchthavens. Niet alleen voor
vrachtverkeer en toeristenverkeer, maar ook
voor lijnvluchten naar zakelijke centra. De
HSL komt daar niet.
- De wetgeving inzake geluidshinder moet
streng worden nageleefd.
- Geen privatisering van Schiphol via een
beursgang.
- De overconcentratie van het luchtverkeer
op Schiphol moet worden tegengegaan door
efficiënt gebruik van bestaande regionale
vliegvelden te bevorderen.
- Er moet meer worden samengewerkt met
het bedrijfsleven om grote infrastructuurprojecten
te financieren.
- De provincie moet een sterkere onderhandelingspositie
krijgen ten opzichte van het
rijk, de gemeenten en het bedrijfsleven,
zodat het rijk niet langer Sinterklaas hoeft
te spelen voor de provincies en gemeenten.
- Er dient een Infrastructuurbank Nederland
te worden opgericht die als onafhankelijke
partij de fondsen beheert, die door
de overheid en het bedrijfsleven beschikbaar
worden gesteld, en de projecten op
haalbaarheid toetst (kortheidshalve Infrabank
Nederland genoemd)
- Leefbaar Nederland wil de leefbaarheid c.q.
mobiliteit op de wegen verbeteren, onder
andere door het regionale verkeer te scheiden
van het langeafstandsverkeer en het
regionale wegennet op te waarderen tot een
samenhangend provinciaal wegennet.
- Ook wil zij de veiligheid op de provinciale
wegen verhogen door een aantal gerichte
maatregelen, zoals middenbermen op de
wegen, fietstunnels meer rotondes en dergelijke.
- Bij de bouw van nieuwbouwwijken c.q.
bedrijventerreinen dient vooraf de ontsluiting
geregeld te zijn en voor de oplevering
dient het openbaar vervoer gerealiseerd te
zijn.
- Bij de aanbesteding van openbaar vervoer
dienen eisen gesteld te worden aan de
toegankelijkheid, bereikbaarheid en
betaalbaarheid. Ook dient rekening te wor-

‘Deze keer doen ze echt wat ze beloven’
den gehouden met de fysieke problemen
van ouderen en mensen met een handicap.
Bij het openbaar vervoer moeten er meer
garanties komen dat ook individuele WVGvervoersvoorzieningen
mogelijk blijven.
- Leefbaar Nederland acht het van het grootste
belang dat het spoor drastisch wordt verbeterd
en dat het achterstallig onderhoud
voortvarend wordt aangepakt. Daarmee wil
zij bereiken dat de mobiliteit van de gebruikers
van het openbaar vervoer in de
toekomst niet verder in gevaar wordt gebracht.
Ook is de partij van mening dat de
aandelen van de spoorwegen die nu in handen
zijn van de overheid niet mogen overgaan
in particuliere handen.
- Landbouw, ruimtelijke ordening en milieu:
leefbaarheid van het platteland
Van het Nederlandse grondgebied wordt ongeveer
tweederde beheerd en gebruikt door de
agrarische sector. Zij is bij uitstek de drager
van de open ruimte De landbouw bestaat uit
diverse sectoren, die elk hun eigen dynamiek,
problemen, perspectief en samenhang hebben.
Voor zowel agrariërs als dorpsbewoners zijn de
bereikbaarheid van het platteland (openbaar
vervoer, etc.), het voorzieningenniveau (school,
winkels, politie, gemeentehuis, etc.) en het ‘sociale
klimaat’(hoe gaan mensen met elkaar om)
belangrijke vraagstukken.
Het platteland is in geen enkel opzicht los te
zien van de steden. Wil een stad een vitaal blijven
dan mogen natuur- en recreatiegebieden
niet al te ver weg liggen. Voor een vitaal platteland
zijn stedelijke voorzieningen eveneens
onmisbaar. Steden en dorpen worden in onze
maatschappij steeds afhankelijker van elkaar.
Meer en betere contacten met stadsbewoners
bieden boeren ook een kans om de maatschappelijke
acceptatie van hun beroep te vergroten.
Het belang van de tuinbouw en de bloementeelt
voor de Nederlandse economie wordt naar
de mening van Leefbaar Nederland door velen
onvoldoende ingezien. Ook de positie van
de zeevisserij vormt voor de partij een belangrijk
aandachtspunt.
De afname van het aantal land- en tuinbedrijven
en de vermindering van werkgelegenheid
in toeleverende diensten, raken zowel
het economische draagvlak van (grote delen
van) het platteland, als het sociale draagvlak
van onze samenleving. Een adequaat
voorzieningenniveau is ervan afhankelijk evenals
het verenigingsleven.
Leefbaar Nederland kiest voor een leefbaar en
vitaal platteland en stelt het volgende voor.
a.Land- en tuinbouw, visserij
- Leefbaar Nederland is van mening dat onvoldoende
kritisch is onderzocht welke mogelijkheden
er zijn om duurzamere visserij
verder te ontwikkelen. Bovendien bepleit
de partij dat de Europese commissie overgaat
tot een meerjarig quoteringssysteem
voor zeevisserij in plaats van een eenjarig
systeem.
- Leefbaar Nederland pleit voor het aanleggen
van een goede verbinding ten behoeve
van de ontsluiting van tuinbouwgebieden,
bijvoorbeeld door de A4 direct aan te leggen.
- De liberalisering van de gasprijzen voor de
tuinbouw moet worden uitgesteld tot dat
in de praktijk is uitgezocht in hoeverre dit
leidt tot energieverspilling en kostenverhoging.
- In of rond de Randstad dient zo snel mogelijk
een nieuwe tuinbouwlocatie te worden
aangelegd. Te denken valt aan een plek
rondom Schiphol. De desbetreffende tuinders
kunnen immers elders wonen.
- Door vermindering van het aantal regels en
wetten waar agrarische ondernemers mee
te maken hebben moet een leefbaar en vitaal
platteland tot stand komen. Regelgeving
is in de landbouw zover doorgevoerd
dat er op elke 10 boeren 1 ambtenaar nodig
is om deze te handhaven. Deze 7300
ambtenaren kosten 500 miljoen euro.
Hierop kan 30 % bespaard worden. Dit
komt neer op structureel 150 miljoen euro.
- Er moeten schadeverzekeringen komen voor
gedupeerden boeren in geval van rampen
of andere rampzalige situaties. Dit kan
worden gerealiseerd door middel van een
Leefbaar Nederland - 2003

zogenaamde ‘onderlinge verzekering’ (bijvoorbeeld
om tot verzekerbare oogstschades
te komen). Alleen bij zeer buitenproportionele
schades tengevolge van een ramp of
rampzalige situatie zou overheid moeten
bijspringen.
- Leefbaar Nederland is van mening dat in
de gehele landbouw- en visserij sector duurzame
productie uitgangspunt moet zijn.
Maar de veelgeprezen kleinschalige - en biologische
productie is niet alleen zaligmakend.
Hiernaast is grootschalige- en een
efficiënte productie nodig om de wereldbevolking
nu en in de toekomst te voeden.
- Genetische modificatie van planten en dieren
kan toegestaan worden, mits dit bijdraagt
tot een duurzame land- en tuinbouw.
- Dierproeven moeten mogelijk blijven voor
de ontwikkeling van geneesmiddelen
- Regionalisering van productie en consumptie
voorkomt onnodig gesleep van biologisch
materiaal over de wereldbol.
- De Europese subsidies moeten geleidelijk
worden beëindigd. Uitgangspunt moet zijn
dat de boeren niet de dupe worden.
- Omdat de boeren al eeuwenlang ons landschap
hebben gemaakt, kunnen zij dit ook
het best en het goedkoopst onderhouden.
- Regulering van toelatingen van gewasbeschermingsmiddelen
dient afhankelijk te
zijn van de Europese harmonisatie op dit
vlak. Teelten mogen niet verdwijnen, doordat
in Nederland middelen verboden zijn,
die in het buitenland wel gebruikt mogen
worden.
- De Nederlandse producten zullen moeten
voldoen aan eisen m.b.t. voedselveiligheid
als het gaat om voedsel en andere eisen van
deugdelijkheid als het gaat om andere
landbouwproducten. Gekomen dient te
worden in Europees verband tot een eenduidig
en eensluidend voedselveiligheidssysteem
met overal in de EU uniforme
certificeringseisen op product- en bedrijfsniveau.
Naast de agrariër zijn ook de andere
onderdelen in de productkolom verantwoordelijk
voor de voedselveiligheid.
Van boer tot consument. De kosten voor
dit alles dienen in principe waar die gemaakt
worden, gedragen te worden. Hierbij dient
sprake te zijn van rechtvaardig en verantwoordelijk
omgaan met de belangen van het
product.
- Geïmporteerde (voedings)producten zullen
ook aan de eisen van veiligheid moeten
voldoen, daar dit de volksgezondheid betreft
van onze burgers. Dit geldt dus ook
de producten die uit de landen komen die
mogelijk binnenkort tot de EG toetreden.
Het excuus dat deze eis ten koste zou gaan
van de handel is onterecht, daar de volksgezondheid
belangrijker is.
- In verband met de voedselveiligheid en
mogelijke schades aan o.a. ecosystemen is
het belangrijk dat zorgvuldig wordt omgegaan
met genetische modificatie. Daar
veelal nog te weinig bekend is over de mogelijke
gevolgen, is het niet gewenst genetische
modificatie nu al grootschalig commercieel
toe te passen in vooral de
voedingsmiddelenbranche. De volksgezondheid
dient boven het handelsbelang te
gaan. Mede gezien het internationale belang
hiervan. Afspraken op WTO-niveau
mogen de voedselveiligheid niet schaden.
- Voorkomen moet worden, dat een te gering
aantal internationaal zeer grote bedrijven
te veel macht krijgt op het gebied van
de voedselvoorziening in de wereld.
- De productie wijze biologische landbouw
dient bijzondere zorg te krijgen, daar deze
vanuit diverse invalshoeken perspectieven
biedt voor landbouw, milieu en voedselveiligheid.
Daar deze vorm van landbouw
schijnbaar gunstig is, verdient deze bijzondere
aandacht en hier en daar steun
- Bij handel in verschillende soorten voedingsmiddelen
is er sprake van een onevenwichtigheid.
Een voorbeeld is de aardappelverwerkende
industrie. Een ander voorbeeld
is de veemarkt. De vrije handelsplaats voor
vee dient terug te komen. Nu moeten de
boeren met de pet in de hand koeien en
ander vee aan een klein aantal machtige
slachterijen aan bieden, wat resulteert in
bodemprijzen.

‘Deze keer doen ze echt wat ze beloven’
- Agrariërs moeten volgens Leefbaar Nederland
een gedeeltelijke renteloze lening ontvangen
wanneer zij door regelgeving tot
nadere en meerdere bedrijfskosten worden
gedwongen.
- Leefbaar Nederland is voor vereenvoudiging
van bedrijfsopvolging door jonge boeren/
boerinnen, o.a. door herstel van de zogeheten
“Tante Agaath-regelingen” en andere
fiscale maatregelen.
- Europa moet nu vaccineren om te voorkomen
dat bij een volgende uitbraak van
MKZ of varkenspest weer tienduizenden
gezonde dieren vernietigd worden, terwijl
tegelijkertijd vlees van gevaccineerde dieren
uit Zuid Amerika in Nederland geïmporteerd
werd.
- Het getuigt van beschaving om netjes met
dieren om te gaan, ook al zijn dit gebruiksdieren.
Leefbaar is dus ook leefbaar voor
dieren. Leefbaar Nederland hecht eraan
dierenwelzijn niet als sluitstuk van de
voedselproductieketen te beschouwen. Vanuit
dit perspectief gezien is het volstrekt
onacceptabel dat levende dieren van hot
naar her worden vervoerd onder invloed van
de druk die uitgaat van economische
productie-eisen. De duur en afstand van
transport van levend vee moet daarom beperkt
worden tot 8 uur of 600 km.
- Ruimtelijke ordening en milieu
- Agrarisch natuurbeheer verdient meer erkenning.
Voor een leefbaar Nederland is een
vitaal platteland een onmisbare voorwaarde.
Plattelandskernen dienen daarom meer autonomie
te krijgen om zelf de grote lijnen
uit te stippelen.
- De trend tot verstedelijking en sociaal-culturele
verschraling van de landelijke gebieden
mag niet doorzetten. Een beter
voorzieningenniveau op het platteland is
daarom een belangrijk speerpunt voor Leefbaar
Nederland. Kleine kernen moeten
bovendien in staat blijven hun eigen bevolking(-
sgroei) te huisvesten.
- Door een betere planning en uitvoering van
de ruimtelijke ordening moet aan de
verrommeling van het landschap een halt
worden toegeroepen.
- Er moet efficiënter gebouwd worden - door
zogenaamd inbreien - in combinatie met
een bebouwingsheffing voor het buitengebied.
Daarnaast pleit Leefbaar Nederland
voor een contourenbeleid, waarbij een duidelijke
groene grens wordt getrokken.
- Meervoudig ruimtegebruik wordt eveneens
bepleit, om een oplossing te bieden voor
de verdere expansie van wonen en werken
binnen en buiten de kernen.
- Gestreefd wordt naar betere landschappelijke
inpassing van bedrijven op het platteland
(niet alleen agrarische bedrijven) en
recreatieve voorzieningen. De laatste jaren
zijn er relatief vaak problemen door wateroverlast
die ervoor zorgen dat water een
steeds belangrijkere rol krijgt in de ordening
van het landschap. Ruimte voor water
moet zo mogelijk gecombineerd worden
met ruimte voor recreatie. Andere combinaties
zijn eveneens mogelijk.
- De bufferzones uit de vierde nota Ruimtelijke
Ordening moeten in stand gehouden
worden ter voorkoming van het aaneengroeien
van stedelijke gebieden. Naast de
landbouwfunctie kunnen deze gebieden
ook een belangrijke rol spelen in de recreatie,
al dan niet gecombineerd met andere
functies zoals natuur en water.
- Nederland is een klein land is, met een zeer
groot oppervlak dat gelegen onder zeespiegelniveau.
Dit een zorgelijke aangelegenheid.
Internationaal dienen we dan ook
druk uit te oefenen om veranderingen
m.b.t. het klimaat te keren. De daaraan
gerelateerde zeespiegelstijging moet worden
gekeerd. Het gaat immers om onze veiligheid.
- In of rond de Randstad dient zo snel mogelijk
een nieuwe tuinbouwlocatie te worden
aangelegd. Leefbaar Nederland heeft de
voorkeur voor een plek rondom Schiphol,
omdat de desbetreffende tuinders elders
- In Nederland dient op dezelfde wijze als
in de andere EU-landen de milieuwetgeving
aan de praktijk te worden getoetst.
- Er dient een veiliger rioolstelsel te komen,
Leefbaar Nederland - 2003

met betere vormen en methodes van overstorten.
Het liefst een gesloten rioolsysteem
met voldoende capaciteit. Het vuil vanuit
het riool mag onder geen enkel beding in
het landelijk milieu terecht komen via deze
overstorten. Als toch het geval, dan is de
vervuiler aansprakelijk en dient te betalen.
Desnoods moet gekomen worden tot een
gescheiden rioolstelsel, te weten een stelsel
voor regenwater en ander relatief schoon
oppervlaktewater en een ander stelsel voor
het traditionele huishoudelijke rioolvuil.
S. Defensie
De partij stelt het volgende voor.
- Leefbaar Nederland wil overgaan tot heroverweging
van de Koninklijke Marechaussee
als deel van de krijgsmacht.
- De krijgsmacht kan meer dan tot nu toe
worden ingeschakeld bij politietaken. Als
mobiele eenheid (rellenbestrijding), havenen
luchthavenbewaking, arrestatieteams, en
als grenspatrouilles of begeleidingsteams van
illegalen kunnen militairen worden ingezet.
Hetzelfde werk dat ze geacht worden
(ook) te doen bij VN-uitzendingen.
- Het rangenstelsel en de ontslagleeftijd moeten
verder worden herzien. Allerlei specialisten
hebben nog steeds een militaire rang
en daardoor recht op pre-pensioen, zonder
langdurig psychisch en fysiek te worden
belast. Waarom kan een militaire arts/accountant/
personeelsofficier/automatiseringsdeskundige/
jurist etc. niet tot hun 65e
werken en de ‘echte’ militairen tot hun 58e
(met eventueel ‘tropenjaren’ voor uitzendingen).
- Op veel functies waar nu een brigadegeneraal
etc. is geplaatst, zou ook een kolonel
of kapitein ter zee voldoen. Dit geldt
deels eveneens voor lagere rangen. Leefbaar
Nederland vraagt zich in dit verband
ook af waarom Nederland als klein land
zoveel hoge (opper- en vlag)officieren leveren
aan internationale militaire verbanden.
Dit legt onnodige opwaartse druk op het
functiebestand van de krijgsmacht en heeft
tot gevolg dat er onevenredig veel hoge officieren
in functie zijn
- De sterk gekrompen krijgsmacht zou met
Buitenlandse Zaken kunnen integreren,
met een staatssecretaris voor de Krijgsmacht
en een voor Internationaal veiligheidsbeleid.
Een ander optie zou kunnen zijn: fusie met
binnenlandse zaken in verband met het
handhaven van de veiligheid in ons land
en de grensbewaking. De gedachte hierachter
is dat de krijgsmacht er primair is voor
de bescherming van ons land en secundair
voor de bescherming van de wereldorde.
- Nu de demissionaire regering heeft voorgesteld
de reserve eenheden van de Koninklijke
Landmacht, met uitzondering van de
Nationale Reserve, op te heffen doet zich
meer dan ooit de noodzaak voor te bezien
welke functies door burgers kunnen worden
vervuld. Burger ambtenaren zijn immers
goedkoper dan militairen onder andere
doordat zij meer effectieve uren maken
(geen oefeningen, verplichte sporturen
etc) en doordat zij op een latere leeftijd met
pensioen gaan, wat veel wachtgeld bespaart.
- Het gebrek aan een Europese politieke visie
op de militaire rol van Europa in de
wereld belemmert het ontwikkelen van strategische
scenario’s en het identificeren van
de mogelijke - lees: toekomstige - dreiging.
Zelfs de bestaande dreigingsanalyses hebben,
met uitzondering van de VS, niet geleid
tot wezenlijke aanpassingen van de
operationele capaciteiten.
- Er ligt binnen de NAVO wel een wensenlijstje,
maar de Europese landen hebben
geen geld en hechten aan het voortzetten
van de nationale besluitvorming over defensie-
investeringen. Daardoor biedt bijvoorbeeld
de optelsom van alle NAVOmarines
een onvoorstelbare omvang, zonder
dat hiervoor taken zijn te definiëren.
Ook Nederland kan het niet laten om eigenwijs
door te gaan met lange termijn investeringen,
zonder dat er een analyse van
de dreiging over 10 - 20 jaar aan ten grondslag
ligt. Intussen wordt de terroristische
dreiging deels genegeerd en zal - bij geldgebrek
- even gemakkelijk weer worden af-
356
‘Deze keer doen ze echt wat ze beloven’
gezien van bepaalde moderniseringsprojecten.
Zo heeft Nederland (als enige
Europees land) in de bestaande Defensienota
de behoefte aan een ‘Theatre (Ballistic)
Missile’.
- Onze militairen zijn helaas genoodzaakt hun
taken uit te voeren met materieel dat niet voldoet
aan de operationele eisen. Leefbaar Nederland
vindt dat dit probleem voortvarend
moet worden aangepakt. De internationale
taken die de krijgsmacht thans dient te vervullen,
vragen om adequaat materieel.
- De Nederlandse krijgsmacht wordt de laatste
jaren vaak ingeschakeld bij internationale
vredesoperaties. Leefbaar Nederland is van
mening dat die deelname slechts kan plaats
hebben, nadat aan een aantal zorgvuldige criteria
voor een verantwoordelijke en zorgvuldige
inzet is voldaan (conform het zogenaamde
‘toetsingskader’). De vraag reist in dit verband
ook waarom het uitgerekend ons land moet
zijn dat voor zijn omvang meer dan gemiddeldgeregeld
participeert in internationale vredesoperatie.
Operaties die niet alleen risico’s met
zich meebrengen voor de Nederlandse internationale
positie, maar ook - wat minstens even
belangrijk - voor de uitgezonden militairen en
hun familieleden. En bovendien vaak voortvloeien
uit aangegane verplichtingen die niet
altijd voldoende door het parlement vooraf zijn
getoetst.
- Buitenland
- Er moet een door geen enkele staat gedomineerde
internationale rechtsorde komen
die daadwerkelijk in staat is de mondiaal
zich voordoende problemen op het gebied
van veiligheid, criminaliteit, terrorisme,
vrede en mensenrechten op te lossen.
- Leefbaar Nederland acht het dringend gewenst
dat ook werkelijk aan een spoedige
totstandkoming van een adequaat en functioneel
Europees buitenlands en veiligheidsbeleid
wordt gewerkt. Mutatis mutandis
geldt hetzelfde ook voor de samenwerking
tussen Europa en de NAVO.
- De oplossing van Midden-Oostenconflict
kan alleen bereikt worden als er een gegarandeerde
Israëlische en een gegarandeerde
Palestijnse staat komen die elkaars grenzen
en integriteit onvoorwaardelijk erkennen en
dus in vrede met elkaar leven.
- Irak zal daadwerkelijke en onvoorwaardelijke
alle resoluties van de VN-veiligheidsraad
moeten naleven. De wapeninspecteurs
dienen onbeperkt toegang te krijgen tot alle
plaatsen die zij als verdacht aanmerken (dus
ook privé-paleizen). Indien Irak zich hieraan
niet wenst te houden, dan is na een
VN-besluit militair ingrijpen helaas onvermijdelijk.
- Het verdere verloop van het Europese
integratieproces dient op democratische
wijze te worden gelegitimeerd door de inwoners
door middel van een referendum te
laten beslissen over de verdere uitbreiding
van de Europese Unie.
- Ten aanzien van de Nederlandse Antillen
en Aruba zijn kan het congres kiezen uit
twee opties: of dit landsdeel wordt gewoon
een Nederlandse provincie, of het wordt een
onafhankelijke staat.
- De landsdelen Nederlandse Antillen en
Aruba betalen de kosten van detentie van
hun ingezetenen in het landsdeel Nederland.
Het is te belachelijk voor woorden dat
een Nederlander voor het landsdeel Nederlandse
Antillen een visum nodig heeft en
dat een Antilliaan en een Arubaan zich vrij
in het landsdeel Nederland kunnen vestigen.
Een Antilliaan en een Arubaan behoren
dan ook ter compensatie van het visumbeleid
alternatief te worden behandeld wat
betreft criminaliteit (de weegschaal moet
toch in balans blijven). Trek van de bijdrage
die de landsdelen van Nederland ontvangen
(want daar draait het in Curaçao toch
eigenlijk om) de kosten van detentie af en
verklaar vooral de reden waarvoor! Dan let
de douane in het Caribisch gebied toch wat
meer op vertrekkende landgenoten. Wanneer
de situatie niet verbetert, moet Nederland
de geldkraan helemaal dicht
draaien.
- Ontwikkelingssamenwerking dient volgens
Leefbaar Nederland primair gericht te zijn
Leefbaar Nederland - 2003

op projecten die ook in economisch opzicht
profijt opleveren zowel voor de ontvangende
als de gevende partij. De partij vindt dat
het percentage van het BNP dat besteed
wordt aan ontwikkelingshulp getoetst dient
te worden aan een kader dat samenhangt
met de hierboven aangegeven primaire doelstelling
van ontwikkelingshulp. Voor ontwikkelingssamenwerking
is een momenteel
een vast budget gereserveerd: 0,8 % van het
Bruto Nationaal Product (in 2002 ongeveer
4 miljard Euro). In 1970 is internationaal
afgesproken dat alle rijke landen minstens
0,7% van hun Bruto Nationaal Product
(BNP) aan ontwikkelingshulp moeten besteden.
Momenteel houden alleen Denemarken,
Noorwegen, Zweden, Luxemburg
en Nederland zich aan deze afspraak. Leefbaar
Nederland wil niet meer dan 0,7% af
te dragen aan ontwikkelingssamenwerking.
De 0,1% (ongeveer 0,5 miljard Euro) besparing
die dit oplever, wil de partij besteden
aan broodnodige extra investeringen in
onderwijs, veiligheid en zorg.
- Geïmporteerde (voedings)producten zullen
ook aan de eisen van veiligheid moeten voldoen,
daar dit de volksgezondheid betreft
van onze burgers. Dit geldt dus ook de
producten die uit de landen komen die
mogelijk binnenkort tot de EG toetreden.
Het excuus dat deze eis ten koste zou gaan
van de handel is onterecht, daar de volksgezondheid
belangrijker is.
- Financiën, belastingen en economie
- Leefbaar Nederland wil inkomsten en uitgaven
strikt van elkaar scheiden. In principe
mogen meevallers aan de inkomstenkant
worden gebruikt om de staatsschuld
te verminderen voor lastenverlichting. Meevallers
maken weer nieuwe uitgaven mogelijk.
Wel wordt van tevoren een plafond voor
de uitgaven vastgesteld. Ook is de partij van
mening dat de staatsschuld in een wat minder
snel tempo mag worden afgelost teneinde
de recentelijk verzwakte economie te
stimuleren.
- Op dit moment scoort Nederland in Europese
Unie zo ongeveer het slechtste wat betreft
economische groei. Daarom acht Leefbaar
Nederland het van het grootste belang
dat de vele overbodige regelingen (de zogenaamde
administratieve druk) die leiden tot
een ongunstig ondernemingsklimaat voor
(startende) ondernemers worden afgeschaft.
Op die manier kan er voor worden gezorgd
dat er nieuwe werkgelegenheid ontstaat of
dat op zijn minst niet nog meer werkgelegenheid
verdwijnt.
- Hetzelfde geldt mutatis mutandis voor onze
internationale concurrentiepositie. Ook
hier moet worden vastgesteld dat Nederland
zijn voorsprong is kwijtgeraakt.
Daarom is het voor Leefbaar Nederland van
het grootste belang dat door modernisering
van de fiscale wetgeving de Nederlandse
economie weer aantrekkelijk wordt voor
buitenlandse investeerders.
- De partij kiest voor algemenen lastenverlichting
boven specifieke lastenverlichting.
Het belastingstelsel is in feite een ingewikkeld
systeem van algemene regels,
waarop voor specifieke groepen op vele gebieden
uitzonderingen worden gemaakt.
Het belangrijk om dit te onderkennen in
verband met de zogenaamde armoedeval.
Voor veel groepen worden zowel op rijksals
op gemeenteniveau uitzonderingen gemaakt.
Daardoor kunnen bijvoorbeeld
mensen met een uitkering die weer gaan
werken er financieel op achteruitgaan,
omdat ze minder huursubsidie krijgen en
de kwijtschelding vervalt.
- Het zogenaamde ‘kwartje van Kok’ dient
zo snel mogelijk te worden teruggegeven
aan de automobilisten.
- De fiscale faciliteiten voor groen beleggingen
moeten gehandhaafd blijven door gerichte
maatregelen ter stimulering van
milieuvriendelijke projecten in het kader
van een trefzeker duurzaamheidsbeleid.
- Leefbaar Nederland pleit voor een afschaffing
van successie- en schenkingsrechten.
Zij vormen in feite een onredelijke vorm
van belasting doordat er twee keer belasting
wordt geheven over het inkomen.

‘Deze keer doen ze echt wat ze beloven’
- Het spaarloon en de daarmee gepaard
gaande regelingen blijven bestaan. Veel
mensen gebruiken het namelijk als een
studiefonds voor hun kinderen en aanvulling
op hun pensioen.
- De lijfrenteaftrek moet gehandhaafd blijven.
De komende jaren worden veel polissen
uitgekeerd die in de jaren tachtig zijn
afgesloten. Die uitkeringen zijn allemaal
belast, maar die belasting brengt veel meer
op dan de premieaftrek.
- De basisaftrek lijfrente, een instrument dat
in een extra pensioenopbouw kan voorzien,
moet niet worden afgeschaft, maar eerder
worden hersteld naar het niveau van vóór
de belastingherziening. De helft van de
mensen die gebruikmaken van de basisaftrek
heeft een inkomen dat onder de
ziekenfonds-grens ligt. Juist die inkomensgroepen
worden het zwaarst getroffen door
de afschaffing van de basisaftrek.
- De onroerende zaakbelasting (OZB) mag
niet worden afgeschaft. Aan de ene kant
zijn de bestaande verschillen tussen de tarieven
van de verschillende gemeenten alsmede
de vaak onverklaarbare waardeverschillen
tussen woningen al jaren een
doorn in het oog van vele Nederlanders.
Aan de andere kant is de OZB een van de
weinige belastingsoorten waarbij de relatie
tussen betaler, het betaalde en wat er met
het geld gebeurt, nog duidelijk en controleerbaar
is. Het geeft de gemeenten een
bepaalde beleidsvrijheid die goed past in de
gedachte van ‘de overheid dicht bij de burger
brengen’. Het afschaffen van de OZB
is bovendien een sigaar uit eigen doos. De
gemeenten krijgen weliswaar van de rijksoverheid
in ruil voor de afschaffing een
hogere uitkering uit het gemeentefonds,
maar de burgers moeten dit via de belastingen
opbrengen. Het betekent dus een
aantasting van de gemeentelijke autonomie.
Als een gemeente iets extra’s wil doen voor
jeugdwerk, ouderenzorg, cultuur, recreatie,
festiviteiten, lokale omroep, speeltuinen,
sport, verenigingsleven, kinderopvang, om
kort te gaan voor het sociale netwerk van
de gemeente, dan moet democratisch gekozen
gemeenteraad de mogelijkheid hebben
daarvoor geld voor uit te trekken.
Leefbaar Nederland is van mening dat de
afschaffing van de OZB elke ruimte om nog
nieuw beleid bij de gemeenten zal weghalen
de eigen gemeente is toegesneden weghalen.
De prikkel om de besluitvorming te
verdedigen tegenover de inwoners neemt
af, omdat hun direct belang afneemt en
daardoor ook de interesse en betrokkenheid.
Gemeenten zullen nog meer een beroep op
Den Haag doen om nieuw beleid uit voeren.
En we weten wie daar het meeste voordeel
van hebben: de gemeenten die het
dichtst bij het vuur zitten
- De Wet Arbeidsongeschiktheid Zelfstandigen
(WAZ) moet worden afgeschaft. Dit
is een zogenaamde verzekering voor arbeidsongeschiktheid
voor zelfstandigen. De uitkering
stelt erg weinig voor en staat in geen
verhouding tot de betaalde premies. Dus
voor het merendeel van de ondernemers is
het een simpele belastingverhoging. Ter illustratie:
al gauwl betaalt men het maximum
van E 2200,= per jaar om na 1 jaar
arbeidsongeschiktheid het bedrag van nog
geen E 10.000,= per jaar te krijgen. Op de
“vrije” markt levert een dergelijke premie
al snel het viervoudige op. Solidariteit is
goed, maar deze regeling is pure belastingheffing
en geen verzekering. Zelfstandigen
zullen ons voornemen de WAZ af te schaffen
toejuichen. Het is te zien als compensatie
voor douceurtjes als spaarloon en dergelijke,
waar zelfstandigen ook niet van profiteren.
- Handhaving van de belastingvrijstelling
voor groene stroom. Geen ecotax! Eerst
ruim een miljoen huishoudens binnenhalen
met aanbiedingen en hen daarna ineens
extra laten betalen is pure misleiding!
- Handhaving van MEP-premie voor de
opwekkers van Groene energie. (MEP is
Milieuvriendelijke Elektriciteitsproductie.)
- Het BTW-tarief voor producten die ondersteunend
zijn voor ontwikkelingslanden
(zoals Max Havelaar) dient zoveel mogelijk
Leefbaar Nederland - 2003

te worden verlaagd.
- Waterbeleid
Het gezegde ‘Nederland-Waterland’ is van
oudsher gebruikt om Hollandse rivierenland
aan te duiden. Niemand had graag natte voeten
en ter voorkoming daarvan moest het
grondwaterpeil beheerst worden door een of
andere instantie. Dat werden waterschappen,
hoogheemraadschappen (Rijnland, Delfland)
of polderdistricten zoals in Gelderland. Waterschappen,
veenschappen en veenpolders worden
opgericht en opgeheven door Provinciale
Staten (PS). Een besluit tot oprichting of opheffing
dient de Kroon goed te keuren. Ook
bepalen PS hoe het bestuur van de Schappen
wordt geregeld. Omdat waterschappen tot taak
hebben de specifieke waterstaatsbelangen te
behartigen, zijn het functionele besturen.
Anders dan rijk, provincies en gemeenten die
over een integraal takenpakket beschikken,
hebben waterschappen uitsluitend functionele,
waterstaatkundige taken. Deze hebben betrekking
op het kwantiteit- en kwaliteitsbeheer van
de waterhuishouding en de waterkering.
In de loop der jaren is het aantal belanghebbenden
bij het waterschapsbeheer toegenomen.
Dit is tot uitdrukking gebracht in de
bestuursstructuur en de kostenstructuur. Op
dit moment betaalt iedereen (eigenaren bebouwd
en onbebouwd en de ingezetenen) mee
aan de waterschapslasten. Via een ingewikkelde
constructie - belang, betaling, zeggenschap
- worden de besturen van de schappen
verkozen. De waterhuishouding in de agrarische
buitengebieden werd geregeld door voornamelijk
de agrariërs binnen verschillende
gebiedsgebonden waterschappen. Water was
en is voor deze bedrijfsgroep een belangrijke
productiefactor.
Het is voor hen van het allergrootste belang
dat kwalitatief goed water in voldoende mate
beschikbaar is en blijft. De kosten van het
waterbeheer in afgebakende gebieden werden
door de eigenaren van de gronden gedragen.
Om te zorgen dat alle belanghebbenden hun
verplichtingen nakwamen, werden de waterschappen
opgericht in de vorm van functionele
besturen waarin alleen de agrariërs zitting
hadden.
De kwaliteit van het water kwam zwaar onder
druk te staan door het gebruik van gewasbeschermingsmiddelen.
Het gebruik van allerlei
chemische producten in de huishoudens
die via zinkputten in het grondwater terechtkwamen,
deed daar nog een schepje bovenop.
De kwaliteit nam af door binnen grote gebieden
het water zo snel mogelijk af te voeren. In
vele ruilverkavelingen werd daarvoor drainage
toegepast. Ook de grote onttrekkingen voor
de drinkwatervoorziening en voor de industrie
werkten mee aan dat ongewenste effect.
Naast bodem en lucht is water de lavende derde
die de drie-eenheid voor de mens volmaakt.
Het niet hebben van een goede bodem, schone
lucht en zuiver water leidt tot het uitsterven
van vele levensvormen. Door een toename van
de bevolking wereldwijd, komt die drie-eenheid
voor velen in onbalans. Want het belang
van water voor de mensgerichte functies stijgt.
Naast het belang voor de agrariërs, de industrie
en het drinkwater, heeft water o.a. ook
een functie als zwemwater, water voor persoonlijke
verzorging, hengelsportwater, water in
bebouwing, water voor recreatie, water voor
energieopwekking en voor de scheepvaart.
Duurzaam waterbeheer is daarom meer dan
alleen een kwestie van schoon water.
Leefbaar Nederland stelt voor dat de volgende
maatregelen worden genomen.
- Tegengaan van verdroging en verzilting van
onze natuur- en landbouwgebieden.
- Meer wegen worden aangelegd. De stedelijke
gebieden nemen toe. Door onttrekking
ontstaat verdroging. Bovendien vervuilt het
schoon water door een toename van de
productiviteit en het huishoudelijk gebruik.
Tevens heeft Nederland ervaren wat de gevolgen
zijn van menselijke activiteiten zoals
o.a. ontbossing en infrastructurele werken
binnen een stroomgebied. Leefbaar
Nederland pleit voor een integraal beleid
dat gericht is op een samenhangende benadering
van landgebruik en waterbeheer
per stroomgebied. Verdroging en verzilting
dienen te worden tegengegaan en vervui-

‘Deze keer doen ze echt wat ze beloven’
ling zoveel mogelijk beperkt
- De aanpak dient gebiedsgerichte te zijn aanpak,
waarbij de gevolgen van het overheidsbeleid
zichtbaar dienen te zijn in relatie tot
de waterhuishouding. Hierbij moet gedacht
worden aan de gevolgen van het ruimtelijk
ordenen, het natuurbeheer, het landschapsbeheer,
de infrastructurele werken, het afval
e.d.
- De huidige waterschapsorganisatie biedt
onvoldoende waarborgen voor de effectuering
van het zojuist genoemde integrale
beleid. Ook is de mix tussen profijt en solidariteit
bij waterschappen onduidelijk vanwege
het meebetalen aan allerlei algemene
kosten. Er kan niet gezegd worden dat bij
een structuur van belang, betaling en zeggenschap
de vervuiler betaalt. Eveneens is
het aanleggen van bijvoorbeeld kikkerpoelen
of het laten meanderen van een rivier
niet in profijt uit te drukken. Daarom
is er geen bestaansrecht meer voor een functioneel
bestuur. Het waterbeheer vergt een
integrale benadering door het provinciebestuur.
- Leefbaar Nederland wil bevorderen dat de
kennis over water en waterbeheer meer als
Nederlands exportproduct wordt gebruikt
- Bovenstroomse gebiedsautoriteiten moeten
worden aangesproken op de gezamenlijke
verantwoordelijkheid om rivieren als Rijn,
Maas en Schelde gezamenlijk te beheren
om problemen te voorkomen. Ook zij moeten
meer doen aan berging en retentie!
W. Informatie- en communicatietechnologie
- Wetgeving, bedoeld om meer vormen van
directe democratie te creëren, moet niet uitgaan
van de huidige stand van zaken, maar
van de nieuwe mogelijkheden die moderne
informatie- en communicatiemiddelen bieden.
- Met behulp van moderne informatie- en
communicatietechnologie kan een up-todate
informatiesysteem worden ingevoerd,
zodat patiënten bij doorverwijzing slechts
één keer hun verhaal hoeven te doen.
3. Voor iedereen moet er gratis internettoegang
komen via breedbandverbindingen. Wie
door ziekte, handicap of ouderdom aan huis
gebonden is krijgt zo weer toegang tot de
wereld. Ter voorkoming van een digitale
tweedeling moet de overheid een gratis ICTbasispakket
voor alle burgers samenstellen,
waarin zijn opgenomen:
-Netwerkverbindingen: binnen vier jaar
zijn alle woningen te voorzien van een
breedbandverbindingen die algemeen toegankelijk
is;
- Publieke diensten van informatie en communicatie;
- Ondersteuning bij internetgebruik.