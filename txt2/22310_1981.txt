Inleiding
Hoe verzinnen we steeds weer nieuwe produkten en hoe gebruiken we ze zo snel mogelijk op?
Dat is de vraag waar onze ekonomie om blijft draaien. Produceren en konsumeren is sinds lang het doel waarnaar we streven. En dat laat sporen na. Onze hele samenleving, ons aller leven is ervan doortrokken. De onafgebroken jacht naar meer produktie en meer konsumptie - van goederen en diensten - bracht meer winst, meer geld in handen van een steeds kleinere groep. Die geeft de toon aan in deze maatschappij. Want geld is aanzien, winst is macht. Gewone mensen tellen alleen maar mee als stukjes arbeid in de jacht naar produktie en winst. Zij zijn niet meer dan radertjes in de machine, bruikbaar zolang ze soepel funktioneren.
Wie niet 'werkt' is niet in tel. De doorsnee werknemer heeft in het bedrijf weinig te vertellen. En als zijn arbeid niet genoeg winst oplevert, wordt hij op straat gezet. Groeit de werkloosheid, dan zijn vrouwen en jongeren het eerst de dupe.
Kleine ondernemers worden kapot gemaakt door grote bedrijven. Wie echt boer wil blijven kan nauwelijks het hoofd boven water houden.
Wij produceren en konsumeren. Maar de techniek groeit ons aan alle kanten boven het hoofd. Ons leefmilieu gaat eraan. Onheilsberichten over gif en vervuiling volgen elkaar in snel tempo op. Grondstoffen- en energievoorraden raken uitgeput. Het aantal werklozen en 'arbeidsongeschikten' bedraagt alleen in Nederland meer dan ιιn miljoen. En wie nog voor zichzelf opkomt dreigt te verdrinken in onpersoonlijke hulpverlening en burokratie.
Maar ondanks dat alles moet onze welvaart nog hoger worden opgeschroefd. Dat in grote delen van de wereld de mensen mede daardoor omkomen van de honger maakt geen indruk. Dat wij onze rijkdom verdedigen met wapens die alles en iedereen vernietigen evenmin.
Toch kan het anders. Wij kunnen ook nu nog - kiezen voor welzijn in plaats van meer welvaart. Voor een veilige wereld van vrije en verantwoordelijke mensen. Vrouwen en mannen die zθlf beslissen hoe zij leven, hoe zij werken en wonen. Mensen die bereid zijn samen te doen en samen te delen. Of het nu gaat om het voedsel dat de aarde kan verschaffen, om inkomen en werk, om woonruimte en leefomgeving, om grondstoffen en energie, of om gezondheid, ontplooiingskansen en verantwoordelijkheid.
Wie dat wil vraagt wel om een radikale omslag in het beleid.
De PPR maakt die keuze. Heel konsekwent.
Dit program kiest voor een ekonomie, van en voor mensen. Een 'ekonomie van het genoeg' die de arme landen, ons milieu en onszelf weer ruimte geeft. Waar de bedrijvigheid zich richt op wat de gemeenschap werkelijk nodig heeft, op bouwen en wonen bijvoorbeeld en op een ander energiegebruik. Waaraan wij allemaal - betaald of onbetaald - met plezier onze bijdrage leveren, omdat wij als werknemer, als konsument en als lid van de gemeenschap zeggenschap hebben over produktie en investeringen, over fusies en bedrijfsbeλindigingen, over het opzetten van nieuwe aktiviteiten. Dit program breekt met de huidige bewapeningspolitiek, zegt dat we moeten weigeren nog langer kernwapens te hebben en kernwapentaken te vervullen.
Het biedt een rechtvaardige inkomenspolitiek in plaats van vernederende liefdadigheid.
Het kiest voor emancipatie, menselijke vrijheid en menselijke waardigheid, tot welke (minderheids-)groep men zich ook bekent en in welke situatie men ook verkeert.
Kortom: het is een nieuwe kans voor een nieuw beleid.
Natuurlijk ik weet heel goed dat de politiek krediet heeft verspeeld. Politiek betekent voor veel mensen: woorden, woorden, woorden, en niet meer dan dat.
Onbegrijpelijke taal of prachtige beloftes, waarmee iedereen wordt ingepakt en alles bij het oude blijft.
Het werk van PPR-mensen is dan ook een voortdurende worsteling om invloed te hebben in het politieke bedrijf en toch dat beeld van onwaarachtigheid niet opgedrukt te krijgen.
Hoe vinden we steeds weer nieuwe woorden om duidelijk te maken wat we willen, als onze formuleringen welbewust worden overgenomen door het politieke jargon en zo al hun betekenis verliezen?
Hoe stellen we ons teweer tegen verdachtmakingen en laster, omdat we de machtsverhoudingen willen veranderen en begrippen als 'vrijheid' en 'eigendom' nieuwe inhoud proberen te geven?
Hoe bereiken we dat diegenen die aktie voeren voorwerk en wonen, tegen kernenergie en kernwapens, hun werkelijke bondgenoten in het parlement herkennen?
Hoe kunnen we tegen opportunisme en geweld van grote partijen in, hoop
en vertrouwen wekken voor een nieuwe politiek door iets te laten zien van een veranderende werkelijkheid?
Want ondanks alles wat de machtspolitiek en de neerslag daarvan in de media willen doen geloven, tekenen nieuwe mogelijkheden en hoopvolle veranderingen zich af. Mensen krijgen oog voor de gevolgen van de huidige groei-ekonomie en wijzen hem af. Zij ontwikkelen een ander konsumptie-patroon en gaan in het leven van alledag anders om met voeding, gezondheid, werken en energie.
Mensen durven de gevolgen van de bewapeningswedloop en kernenergie onder ogen te zien. Mensen komen op voor hun recht op werk, op wonen, op zeggenschap over hun eigen situatie. Waar de politiek het laat bij loze beloftes neemt de sociale aktie in kracht en heftigheid toe.
De PPR wil op beide fronten - in en buiten het politiek gebeuren - blijven werken aan een andere maatschappij. Zij voert mee aktie. Aktie zonder geweld, met respekt voor de rechten en eigendommen van anderen. Aktie die begrip kweekt en overtuigt, omdat belangrijke veranderingen door de mensen moeten worden gewild en gedragen.
Aktie waarbij menselijke grondrechten, waar die worden genegeerd, zwaarder kunnen wegen dan de spelregels die de politieke meerderheid heeft afgesproken. Juist terwille van de demokratie.
Ik hoop dat wij met dit program zullen bijdragen aan een beleid dat politiek θn samenleving een nieuw gezicht geeft.
RIA BECKERS januari 1981

- Demokratisering
Politieke demokratie


- Inleiding
Hoe is de situatie?
Nederland wordt wel omschreven als een gedecentraliseerde eenheidsstaat. Dat wil zeggen dat lagere overheden alles mogen doen, wat hogere niet aan zich hebben getrokken. Maar het betekent ook dat hogere overheden kontrolerend optreden ten opzichte van lagere. In de loop der jaren is dit op zichzelf bruikbare model uitgehold, doordat een toenemend aantal beslissingen door het Rijk, de hogere en hoogste overheid, wordt genomen. Er is dus sprake van een verstoord evenwicht. In welke mate dit evenwicht hersteld kan worden door decentralisatie van taken en bevoegdheden is mede afhankelijk van de vraag of op een lager bestuurlijk niveau voldoende invloed kan worden uitgeoefend op andere machtscentra in de maatschappij.
Er zijn grenzen aan deze invloed: zelfs op nationaal niveau blijkt het immers moeilijk greep te krijgen op bv. multinationale ondernemingen. Maar daar staat tegenover, dat het strijden inde eigen leefomgeving voor bepaalde zaken, met ςf tegen het lokale bestuur, een sterk mobiliserend effekt kan hebben.
Depositie van minderheden (zowel in kwantitatieve als in kwalitatieve zin) is in onze politieke demokratje nog slechts door formele waarborgen omgeven endai zelfs onvolledig. Dat zij deel kunnen nemen aan de parlementaire demokratje is voor deze groepen een onvoldoende verzekering.
De voorlichting in onze maatschappij is niet neutraal. De meeste informatie is erop gericht de mensen te doen geloven, dat de bestaande maatschappelijke situatie de meest wenselijke is. En de groepen die werkelijke alternatieven aan te dragen hebben, beschikken over te beperkte middelen om deze op een groter publiek effektief over te brengen, omdat ook informatie aan het marktmechanisme onderworpen is.
Wat willen wij bereiken?
Het politieke bestel dient zo georganiseerd te zijn, dat iedereen zoveel mogelijk over zijn/haar eigen leven en leefomgeving te vertellen kan hebben. De parlementaire demokratje is daartoe ιιn van de middelen. Uitspraken van het parlement zijn op te vatten als kompromissen tussen vele machtscentra, waarvan de uitkomst niet per definitie inhei belang is van de meerderheid van de mensen.
Voor een verdere demokratisering van het politieke bestel is het daarom nodig ook de andere terreinen van het maatschappelijk leven te demokratiseren. Deze demokratisering (b v. bedrijfsdemokratisering, cliλntenraden en z.) zal mede via buitenparlementaire aktie worden nagestreefd, ook door de PPR. Ook openbaarheid is daartoe een belangrijk middel.
Voorwaarde voor maximale invloed van zoveel mogelijk mensen is, dat iedereen toegang moet hebben tot een in beginsel gelijkwaardig voorzieningenvo.
Het opnemen van grondrechten (b v. het anti-diskriminatie-artikel, de bescherming van het menselijk lichaam, bescherming van privacy, de vrijheden van organisatie en van meningsuiting) in de Grondwet is voor minderheden slechts het begin van de strijd om versterking van hun positie. Een volgende stap is het nemen van positief diskrimenerende maatregelen.
Voorwaarde voor een inhoudelijke demokratje is een veelzijdige informatieverschaffing aan de bevolking, waarbij geλist mag worden dat de gegeven informatie inhoudelijk te verantwoorden is.
Hoe willen wij dat bereiken?
De demokratisering van maatschappelijke sektoren buiten de overheidssfeer wordt met kracht ter hand genomen. Daartoe worden wettelijke regels gesteld. Deze dienen voorwaardenscheppend te zijn en moeten geen organen in het leven roepen die burokratiserend werken. Spontane initiatieven zouden anders te gemakkelijk in een wirwar van formele procedures kunnen worden gesmoord. Patiλntenraden, cliλntenraden, school- en kazerneraden, enz. worden bevorderd.
In de overheidssfeer wordt dit, voorzover de konfronterende positie van de volksvertegenwoordigingen daardoor niet wordt aangetast, ook toegepast. Om het mogelijk te maken dat de mensen inzien, dat het ook anders kan, wordt aan maatschappelijke groepen die daartoe zelf de middelen niet hebben de kans geboden gebruik te wraken van het ambtelijk apparaat, of worden die middelen ter beschikking gesteld om onafhankelijk advies in te winnen, voor het uitwerken van alternatieven. Voorwaarde is wel dat bedoelde maatschappelijke groepen een minimum achterban hebben.
Een basisvoorzieningenpakket dient over het hele land verzekerd te zijn. De Tweede Kamer bepaalt wat in dit pakket thuis hoort.
Op alle niveaus van het onderwijs moet aandacht besteed worden aan

het teren kritisch en selektief te staan tegenover de veelheid van informatie waarmee iedereen overstroomd wordt. Ook de toegang tot de informatieverschaffingsmiddelen (TV, radio, kranten enz.) moet gedemokratiseerd worden, zodat de veelheid aan stromingen die Nederland rijk is ook werkelijk in de media tot uiting komt.
Lokale radio- en tv-omroepen kunnen een zinvol hulpmiddel zijn om de betrokkenheid van de bevolking bij o.a. bestuurlijke zaken te vergroten. Tevens kan zo'n medium uitgroeien tot een middel met inspraakmogelijkheden (daartoe is dan een responskanaal gewenst).
- Bestuurlijke organisatie
Hoe is de situatie?
Door een vergrote mobiliteit en een technische schaalvergroting is het maatschappelijk blikveld van de meeste mensen verruimd. Ze hebben nu meer dan vroeger belang bij beslissingen die voor een groter gebied worden genomen. De bestuurlijke beslissingsstruktuur is daar niet steeds aan aangepast.
Door een toenemende centralisatie met name naar het Rijk dreigen de lagere overheden uitvoeringsloketten te worden. Dit schaadt de betrokkenheid en participatie van de bevolking.
Een tendens van de laatste jaren is dat planning en uitvoering op verschillende bestuurlijke niveaus plaatsvinden. Bιinvloeding van de besluitvorming door de bevolking wordt hierdoor bemoeilijkt.
De chaos in de politieke besluitvorming van de laatste tien jaar rond de bestuurlijke organisatie heeft er toe geleid, dat op veel plaatsen allerlei adhoc bestuursstrukturen ontstonden zonder dat daarbij steeds in de kontrole van een rechtstreeks gekozen orgaan voorzien was. Ook werden nieuwe taken opgedragen aan bestuurslichamen die wat demokratische samenstelling betreft daar eigenlijk niet voor in aanmerking kwamen, zoals de waterschappen.
Wat willen we bereiken?
Met name die streken, die sterk door de bevolking gedragen worden op grond van historische, kulturele, ekonomische en sociale samenhang moeten een bestuurlijke eenheid gaan vormen of blijven.
Aan een grondige herziening van de provinciale indeling d.m.v. de instelling van regio's zijn in de praktijk nog zoveel problemen en kosten verbonden
dat er de komende vier jaar geen prioriteit aan gegeven kan worden.
Experimenten met regio-vorming kunnen echter wel verder gaan, mits zij een duidelijk eigen taken-pakket en budget hebben, een rechtstreekse demokratische kontrole garanderen met rechtstreekse verkiezingen en herkenbaar zijn voor de bevolking.
De besluitvorming dient plaats te vinden op een zo laag mogelijk niveau, dus zo dicht mogelijk bij de mensen die met de gevolgen van de besluitvorming te maken hebben.
Decentralisatie van rijkstaken mag zich niet tot uitvoerende beperken. Daarnaast behoren hogere bestuursniveaus slechts datgene te plannen, wat niet door lagere zelf gepland kan worden: de planning geschiedt dus van onderop. Het ogenschijnlijk technische karakter van de planning mag niet als excuus worden gebruikt om eisen en wensen vanuit de bevolking af te wijzen. In dat geval immers bevestigt de planning de bestaande machtsverhoudingen.
Lagere bestuurlijke niveaus moet de nodige financiλle ruimte worden gelaten voor het op eigen wijze aanpakken van nieuwe opgelegde of door hen zelf ter hand genomen taken.
Hoe willen we dat bereiken? De decentralisatie van rijkstaken naar provincie, gemeente en (voor zover aanwezig) regio dient met kracht bevorderd te worden. Hetzelfde geldt voor de decentralisatie van provinciale taken naar de gemeenten toe, zelfs als ze deze alleen in gemeenschappelijk verband kunnen behartigen. Daarbij worden niet alleen uitvoerende taken overgedragen.
Omdat al te grote verschillen in belastingdruk onaanvaardbare inkomensverschillen teweegbrengen, kunnen de financiële middelen van de lagere overheden het beste via centrale financiering verzekerd blijven. Bij de verdeling van deze middelen via gemeente- en regiofonds wordt het zwaartepunt verschoven van inwonertal en oppervlakte naar de mate waarin de bevolking van openbare voorzieningen afhankelijk is (dit blijkt onder meer uit de inkomensstruktuur van de bevolking).
Voor zover nieuwe plansystemen worden ingevoerd, behoren deze zo flexibel te zijn opgezet, dat ze toegankelijk blijven voor beοnvloeding door de bevolking.
Besturen van Openbare Lichamen, met een voor de bevolking belangrijk takenpakket, moeten rechtstreeks gekozen worden. Dit betekent onder
meer dat de demokratische kontrole van de provincie op waterschappen moet worden vergroot. Hiertoe zijn reglementswijzigingen noodzakelijk, waarbij er vanuit wordt gegaan dat: - het beleid m.b.t. het waterbeheer door provincies bepaald wordt en de uitvoering door waterschappen (korte termijn); - in een zo vroeg mogelijk stadium een afweging plaats vindt van alle belangen, die met water gemoeid zijn, zoals landbouw, natuur, scheepvaartverkeer, rekreatie, waterwinning e.d.; - in het bestuur van een waterschap alle groeperingen vertegenwoordigd zijn, die belang hebben bij een evenwichtig waterbeheer; - het lidmaatschap van waterschapsbesturen en het stemrecht binnen waterschappen losgekoppeld wordt van eigendom als kriterium.
Op langere termijn worden waterschappen opgenomen in het provinciaal en gemeentelijk apparaat.
- Volksvertegenwoordigingen en regering
Hoe is de situatie?
De huidige landelijke volksvertegenwoordiging is samengesteld uit twee Kamers, de Tweede en de Eerste. De verkiezingsprocedure is voor beide verschillend: dat betekent dat er altijd grotere of kleinere verschillen in politieke samenstelling zullen zijn. Daarom is een simpele technische taakverdeling (als zou de Tweede Kamer vooral beleidsgericht en de Eerste vooral rechtsgericht zijn) tussen de Kamers ook niet mogelijk. Wanneer we de Tweede Kamer als een volwaardige volksvertegenwoordiging willen zien, kan de Eerste slechts overbodig zijn.
Naast de rol van de volksvertegenwoordigingen (Tweede Kamer, provin. ciale staten, gemeenteraad) als (mede)wetgever hebben ze met name de taak het dagelijks bestuur (regering, gedeputeerde staten, burgemeester en wethouders) in hun doen en laten te kontroleren. Op gemeentelijk niveau kan de volksvertegenwoordiging haar positie ten opzichte van wethouders waarmaken door een motie van wantrouwen tegen hen te aanvaarden.
Hetzelfde zou op provinciaal niveau mogelijk moeten zijn.
Tegenover de Commissaris van de Koningin en de burgemeester missen ze dit middel, omdat die personen door het rijk benoemd en ontslagen worden. Daardoor is de kontrole op het dagelijks bestuur onvolledig.
Daarnaast ontstaat er steeds meer

een wildgroei van kommissies (b.v. funktionele op gemeentelijk niveau), adviesraden (Raad voor de Waterstaat, Raad van advies voor de ruimtelijke ordening) en zelfstandige bestuursorganen (de Nederlandse Bank, Kamers van Koophandel). Hierdoor versnippert het bestuur steeds meer en dreigen politieke minderheden buiten spel gezet te worden.
Het gevaar van drie- of vierstromenland komt hier duidelijk naar voren.
Momenteel hebben Nederlanders aktief kiesrecht vanaf hun 18de. Dat is twee jaar nadat men mag gaan werken en dus verantwoordelijkheid mag gaan dragen. Men wordt dan geacht voldoende basiskennis te hebben om beslissingen te kunnen nemen.
Vreemdelingen die in Nederland wonen, hebben geen kiesrecht. Daardoor missen ze de kans zich uit te spreken over de wijze waarop mede met hun belangen moet worden omgesprongen. Het huidige staatshoofd heeft in hoofdzaak slechts representatieve funkties. Het is echter demokratischer ook die funkties te laten vervullen door een of meer personen, die daarvoor aangewezen zijn.
Wat willen we bereiken?
De Eerste Kamer moet nu eindelijk afgeschaft worden. Om hun kontrolerende taken waar te kunnen maken, dienen de volksvertegenwoordigingen beter toegerust te worden.
Terwille van de politieke duidelijkheid en werkbaarheid zijn op lagere bestuurlijke niveaus programkolleges gewenst, mogelijk als afspiegelingskolleges, maar liefst als meerderheidskolleges, mits alle frakties een gelijk recht behouden op de nodige informatie om hun bestuurswerk te doen. Dit is ook een vereiste voor het demokratisch funktioneren van de gehele raad en de gehele staten.
Vreemdelingen, die minimaal twee jaar legaal in Nederland zijn, dienen dezelfde politieke rechten, waaronder het kiesrecht, te krijgen als Nederlanders.
Anderzijds moeten Nederlanders die woonachtig zijn in het buitenland het recht krijgen deel te nemen aan de Nederlandse Tweede Kamerverkiezingen indien zij een verzoek tot opname in het kiesregister hebben gedaan.
Voor zover wijk- en dorpsraden worden ingesteld, dienen zij niet alleen zo demokratisch mogelijk te worden samengesteld, maar ook flinke bevoegdheden, geld en mogelijkheden te hebben (in overeenstemming met de aard van het gebied), om te voorkomen dat
ze verworden tot zinloze buffers tussen bestuur en bestuurden.
De Nederlanders moeten kunnen kiezen voor het beleid van een dagelijks bestuur op alle bestuursniveaus. Als een dagelijks bestuur valt, behoren er dus eerst verkiezingen gehouden te worden voordat er een nieuw dagelijks bestuur komt uit andere politieke partijen.
De PPR streeft er naar dat de monarchie op den duur wordt afgeschaft. Zij zoekt dan ook naar een meer demokratische vormgeving van de funktie van staatshoofd. Het staatshoofd moet gekozen worden d.m.v. indirekte verkiezingen.
Hoe willen we dat bereiken? De Eerste Kamer stelt zich in afwachting van haar opheffing zo terughoudend mogelijk op.
De Tweede Kamerfrakties en de Kamerleden krijgen meer faciliteiten om hun kontrolerende funktie waar te maken (b.v. door onderzoek, het horen onder ede, ook van ambtenaren zonder instemming daarmee van de betrokken minister). Ook behoren zij ambtelijke en financiλle bijstand voor het ontwikkelen van alternatieven te kunnen krijgen. Dit geldt nog sterker voor frakties en leden van provinciale staten en gemeenteraden, daar zij deel uit maken van het hoogste bestuursorgaan van regio en gemeente.
De beleidsbepalende rol van provinciale staten en gemeenteraad wordt benadrukt door hen uit hun midden voorzitters van raad, staten en dagelijkse besturen (wat niet automatisch dezelfde personen behoeven te zijn) te laten kiezen. De taken van de burgemeester en de Commissaris der Koningin zoals we die nu kennen, worden dan behartigd door de verschillende wethouders en gedeputeerden, die daarbij ook de bevoegdheden in bijzondere omstandigheden (d.w.z. toestand van oorlog enz.) kunnen uitoefenen.
De machtspositie van kommissies, adviesraden en zelfstandige bestuursorganen wordt teruggedrongen. Voor zover dit niet mogelijk is, wordt de kontrole erop vanuit de volksvertegenwoordiging versterkt. Daartoe dienen de adviesorganen van het dagelijks bestuur hun adviezen gelijktijdig en in dezelfde bewoordingen uit te brengen aan het dagelijks bestuur en aan de volksvertegenwoordiging. De Wet openbaarheid van bestuur wordt in die zin aangepast.
Voor zover het nuttig is dat zelfstandige bestuursorganen t.o.v, de uitvoerrende macht een zekere onafhankelijkheid bezitten, dienen zij eigen verantwoordingskanalen naar de parlementaire organen te krijgen.
Als op lager bestuurlijk niveau gebruik gemaakt wordt van de mogelijkheid funktionele kommissies met bestuursbevoegdheden in te stellen wordt gelijktijdig geregeld op welke wijze dergelijke kommissies verantwoording afleggen.
Om de kontrole maximaal te doen zijn, dienen vergaderingen van deze kommissies in beginsel altijd openbaar te zijn.
In het kader van spreiding van de macht moet een opeenstapeling van invloedrijke funkties bij volksvertegenwoordigers worden tegengegaan.
De leeftijd voor aktief kiesrecht wordt verlaagd tot 1 6 jaar. Die voor passief kiesrecht voor alle niveaus tot 21 jaar.
Bij het verlenen van aktief en passief kiesrecht voor alle rechtstreeks gekozen organen aan buitenlanders, die minstens 2 jaar legaal in Nederland zijn, is de eerste stap het realiseren van het reeds in eerste lezing in de Grondwet opgenomen kiesrecht voor gemeenteraden en eventueel aanwezige wijk- en dorpsraden.
Het raadslidmaatschap in grote gemeenten en het statenlidmaatschap dienen minimaal een halftijdse betrekking te zijn, met vergelijkbare financiλle rechten en plichten als gelden voor andere politieke ambtsdragers.
Het wethouderschap dient een volledige betrekking te zijn.
Tot instelling van wijk- en dorpsraden moet worden overgegaan; voorwaarde is een werkelijke decentralisatie van taken en bevoegdheden naar deze raden.
Ook deze raden vergaderen in beginsel altijd in het openbaar. De representatieve funktie van het staatshoofd wordt zo sober mogelijk opgezet. De andere funkties die het staatshoofd nu nog heeft, worden door andere organen overgenomen. Zo zal de Tweede Kamer de kabinetsformateur kiezen.
Publieke demokratie
- Rechtsbescherming
Hoe is de situatie?
De bevolking kiest nu haar vertegenwoordigers voor vier jaar; haar rol is daarmee vrijwel uitgespeeld. De inspraak staat immers nog maar in de kinderschoenen. Ten aanzien van konkrete beslissingen heeft de bevolking
in veel gevallen de procedure van de Wet administratieve rechtspraak overheidsbeschikkingen (Arob). Deze geeft veelal een goedkope en eenvoudige manier om tegen die beslissingen in beroep te komen.
Een reλle kontrole op het dagelijks bestuur met bijbehorende sanktiemogelijkheden is een taak voor de volksvertegenwoordiging. Een ombudsmanvrouw zou, om maatschappelijke tegenstellingen bloot te kunnen leggen en niet te dienen als buffer tussen bestuur en bestuurden dezelfde bevoegdheden moeten hebben, maar wanneer hij/zij met die bevoegdheden zou worden uitgerust zijn kompetentiekonflikten onvermijdelijk. Als de volksvertegenwoordiging zijn kontrolerende taak verwaarloost, kunnen de kiezers dat afstraffen. Voor de ombudsman/ vrouw geldt dit echter niet: de oplossing hiervoor n.l. rechtstreekse verkiezing van de ombudsman/vrouw is ongewenst. Er zou een parlement van ιιn persoon bijgemaakt zijn.
Wat willen we bereiken?
De bιinvloeding van de besluitvorming door de bevolking tussen de verkiezingen door wordt door middel van inspraak zoveel mogelijk bevorderd.
Bezwaarschriften- en beroepsprocedures die tegen een beslissing open staan blijven gehandhaafd en worden niet beοnvloed door het al of niet gebruik maken van het recht van inspraak.
Hoe willen we dat bereiken? De overheid dient voldoende faciliteiten ter beschikking te stellen om een algemeen recht van inspraak reλel inhoud te geven. Het begrip belanghebbende bij Arob-procedures wordt uitgebreid tot aktiegroepen. Bezien wordt verder op welke wetten en regelingen die nu uitgezonderd zijn de Arob-procedure toepasselijk verklaard kan worden.
De afdeling Rechtspraak van de Raad van State wordt versterkt.
5 Burgerlijke ongehoorzaamheid
De situatie kan zich voordoen dat de wettelijke vertegenwoordigers zo slecht inspelen op de behoeften van de bevolking dat deze haar respekt verliest voor de wet en in aktie komt tegen onrechtvaardige maatregelen. Deze vorm van burgerlijke ongehoorzaamheid verdient erkenning. Er moet daarom een fundamentele heroverweging plaatsvinden t.a.v. het justitiλle optreden tegen onwettige sociale aktie, voorzover sprake is van uitingen van burgerlijke ongehoorzaamheid tegen overheidsmaatregelen die als onrecht worden ervaren. Dit zal onder meer moeten resulteren in richtlijnen voor het vervolgingsbeleid inzake burgerlijke ongehoorzaamheid.
Van vervolging kan worden afgezien wanneer is vastgesteld dat de overtreders: - eerst, indien mogelijk, wettelijke middelen hebben geprobeerd; - de intentie hebben een geweldloze aktie te voeren; gewetensvol, weloverwogen en openlijk handelen; - aktievormen kiezen, die inhoudelijk samenhangen met het (overheids)handelen waartegen men bezwaar heeft; - aktievormen kiezen waarbij evenredigheid bestaat tussen het beoogde doel en de toegebrachte schade; - het risiko van straf bewust aanvaard hebben en daarin de arrestatie en gerechtelijke vervolging niet hebben tegengewerkt. In de rechtsvorming zou op den duur een situatie moeten ontstaan waarin bepaalde vormen van burgerlijke ongehoorzaamheid gezien worden als rechtmatig, i.p.v. als onwettig. Zo kan het ontbreken van materiλle wederrechtelijkheid een positief criterium opleveren bij het toetsen van zulke akties.
De PPR is uiteraard niet de rechterlijke macht. Dat wil zeggen dat de PPR meerdere toetsingskaders heeft. Enerzijds voor akties waaraan zij als partij zelf deelneemt, waarin uiteraard het handelen overeenkomstig het program een belangrijk punt is.
Anderzijds zal zij, ongeacht of en in hoeverre aan het hiervoor genoemde toetsingskader voldaan wordt, voortdurend beoordelen in hoeverre de reaktie van de overheid verantwoord is t.o.v. de doelstellingen en methoden van de gevoerde aktie.
- Het strafrechtelijk apparaat
Hoe is de situatie?
Het strafrechtelijk apparaat is een instrument van de overheid om naleving van de wetten te bevorderen. Het vormt de ijzeren vuist van de overheid. Gebruik van dit middel behoort tot een minimum beperkt te blijven en misbruik mag niet vσσrkomen; maar aan beide voorwaarden wordt lang niet altijd voldaan. Zo wordt het strafrechtelijk apparaat veel sneller ingezet tegen achtergestelde groepen in de samenleving dan tegen invloedrijke groeperingen. (De politie jaagt op illegalen, maar laat de malafide werkgevers met
rust. In onze gevangenissen zitten niet de mensen die de belastingen voor duizenden guldens ontdoken hebben, maar de mensen uit de lagere inkomensgroepen). Bovendien worden degenen die met het strafrecht in aanmerking komen onnodig vernederd en worden hun fundamentele rechten ontnomen. Deze situatie geeft velen het gevoel dat het strafrechtelijk apparaat niet rechtvaardig wordt gehanteerd.
Wat willen we bereiken?
De overheid dient meer aandacht te schenken aan de kriminaliteit van de machtigen in onze samenleving (werkgeversfraude, ambtenarenkorruptie e.d.). Het strafrechtelijk apparaat moet beter worden toegerust om schendingen van ekonomische, sociale en milieuwetten doeltreffender te kunnen opsporen en bestrijden.
Algemeen dienen overheid en strafrechtelijk apparaat zich meer te bezinnen op de maatschappelijke konflikten die aan wetsovertredend gedrag ten grondslag liggen. In het strafproces gebeurt dit door aan de verdachte gelegenheid te geven zijn/haar visie (inklusief achterliggende maatschappelijke en politieke waarden) in de diskussie in te brengen. Het strafprocesrecht wordt zodanig aangepast, dat verdachte en Openbaar Ministerie als gelijkwaardige partijen worden behandeld. Bij straffen en maatregelen worden die vormen gekozen, die voor de overtreder - mede gezien vanuit zijn eigen waarden - de meeste kans op oplossing van de achterliggende problemen bieden.
Aanranding en verkrachting moeten in het wetboek van strafrecht beide als een ernstige vorm van geweld behandeld worden; er moeten garanties komen voor een serieuze behandeling van het doen van aangifte van aanranding en verkrachting.
Verandering van geslacht moet wettelijk erkend worden, waardoor een maatschappelijk aanvaarde positie mogelijk wordt.
De leeftijdsgrenzen voor seksuele kontakten (met name ook pedofiele kontakten) moeten uit het wetboek van strafrecht geschrapt worden.
Vrijheidsstraffen en voorlopige hechtenissen moeten zoveel mogelijk worden teruggedrongen.
Hoe willen we dat doen?
- Politie
- De gemeente- en rijkspolitie worden samengevoegd en gereorganiseerd tot gemeentekorpsen.
De nieuwe korpsen moeten zoveel mogelijk worden opgebouwd uit kleinschalige, zelfstandige eenheden, die in de wijken opereren en intern een demokratische struktuur kennen. Centralisatie en militarisering van het politieapparaat (zoals bij de Mobiele Eenheid) moeten worden tegengegaan, evenals de overmatige specialisatie binnen de politie. - De verantwoordelijkheid voor de politie en het politiële beleid dient zoveel mogelijk bij het dagelijks bestuur van de gemeente te liggen, waardoor invloed en kontrole op het beleid door de gemeenteraad mogelijk zijn. - Voor het politieapparaat gelden vergelijkbare regelingen inzake medezeggenschap (werkoverleg, dienstkommissies) als voor andere bedrijven, instellingen en diensten). - Er behoort spoedig een officiële regeling te komen voor het behandelen van klachten over het optreden van politie en justitie door een externe instantie, waarin ook het beleid aan een onderzoek kan worden onderworpen. - Er zal streng worden opgetreden tegen gewelddadigheden van de politie tegen burgers, tegen mishandeling op politieburo's en eenzame opsluiting; als laatste mogelijkheid worden zonodig ontslagprocedures in werking gesteld. f Het inzetten van de Mobiele Eenheid dient tot een absoluut minimum te worden beperkt om eskalatie van geweld te voorkomen. - Het inzetten van speciale marechaussee-eenheden dient alleen te geschieden bij staatsgevaarlijke terreuraktiviteiten en niet bij b.v. kraakakties.
- Strafproces
- De strafrechtelijke procedure, zowel het mondelinge als het schriftelijke deel, moet in voor de betrokkene begrijpelijke taal plaatsvinden. Toga's worden afgeschaft en de interieurs van de rechtszalen worden zodanig veranderd dat een normaal gesprek tussen beide partijen mogelijk is.
De rechtspositie van de verdachte wordt verbeterd. - Voorlopige hechtenis mag niet op het politiebureau worden doorgebracht. De duur van de voorlopige hechtenis dient zo kort mogelijk te zijn. - Opgelegde vrijheidsstraffen moeten kunnen worden ondergaan binnen zes maanden na de onherroepelijke veroordeling.
- Strafinrichtingen
- Nieuwe of vervangende huizen van bewaring en gevangenissen zijn klein, worden niet op een afgelegen plaats neergezet en worden ontwikkeld in samenwerking met degenen, die de belangenbehartiging van gedetineerden en gevangenispersoneel beogen. - De autoritaire beheersstruktuur van strafinrichtingen dient doorbroken te worden. De gedetineerden en Ter Beschikking van de Regering (TBR)-gestelden moeten meer worden betrokken bij de gang van zaken, b.v. via inrichtingsraden. - De rechtspositie van TBR-gestelden en gedetineerden dient verbeterd te worden. Zij behouden hun kiesrecht, censuur na veroordeling wordt afgeschaft, het plaatsen in een isoleercel wordt verboden. De bezoek- en verlofregelingen worden verruimd.
Om het mee-lijden van gezin en echtgeno(o)t(e) tot een minimum te beperken dienen experimenten te worden opgezet waarin vrijere omgang tussen gezin en gedetineerde mogelijk is. Het bezoeken van gedetineerden wordt vergemakkelijkt door de regionalisering van het gevangeniswezen. De centrale plaats welke de arbeid inneemt in het gevangeniswezen dient te worden teruggedrongen ten gunste van aktiviteiten die gericht zijn op terugkeer in de samenleving. - Vrouwelijke gedetineerden krijgen dezelfde rechten als mannelijke gedetineerden. - De hulpverlening binnen de gevangenissen en de huizen van bewaring moet afhankelijk van de gevangenisdirektie zijn; de maatschappelijk werkers in de strafinrichtingen komen daarom in dienst van de partikuliere reklassering. De BWO (Bond van Wetsovertreders) krijgt vrije toegang tot de strafinrichtingen. f De reklassering moet zich zeer aktief opstellen m.b.t. degenen die gedetineerd zijn. Hiertoe dient de reklassering in een zo vroeg mogelijk stadium te worden ingeschakeld en ook hulp te. verlenen aan de relaties van gedetineerden.
- TBR-stelling
Wetsovertreders die via een TBR-maatregel in een psychiatriese behandelingskliniek worden opgesloten, mogen in hun fundamentele rechten niet slechter af zijn dan andere gevangenen. Om die reden wordt de maximale duur van de opsluiting reeds bij de uitspraak door de rechter vastgesteld. Dit
maximum mag niet hoger zijn dan de straf die ook anders, in vergelijkbare omstandigheden, zou worden opgelegd. Overschrijding van het maximum wordt alleen toegestaan in uitzonderlijke gevallen. Bij de beslissing om het maximum te overschrijden, wordt in elk geval een onafhankelijke kontra-expert betrokken; de eventuele verlenging wordt uitgesproken door de civiele kamer van de rechtbank.
- Terugkeer in de samenleving
Ook ex-gedetineerden hebben recht op huisvesting en passend werk. De overheid dient daarbij het goede voorbeeld te geven door speciale maatregelen voor hun herhuisvesting te nemen en door hen ruimere mogelijkheden te geven in overheidsdienst te treden.
Ook dienen maatregelen genomen te worden waardoor de verdenking van het plegen van een strafbaar feit of het ondergaan van gevangenisstraf niet zonder meer kunnen leiden tot ontslag uit de werkkring. - De reklassering moet zich aktiever opstellen t.a.v. de materiële hulpverlening aan ex-gedetineerden. - Er bestaat voor betrokkenen recht op inzage en afschrift van reklasseringsrapporten.
Hulpverlening aan slachtoffers.
Er dient een aktief aanbod te komen van materiële en psycho-sociale hulpverlening aan slachtoffers van misdrijven.
- Rechtshulp
Hoe is de situatie?
De rechtshulp is de laatste jaren beter bereikbaar geworden voor de gewone burger dankzij rechts- en wetswinkels, advokatenkollektieven en bureaus voor rechtshulp. De instanties staan echter onder zware druk van de gevestigde kommercieel georganiseerde advokatuur, die geen konkurrentie duldt en geen kontrole vanuit de samenleving veelt. Ten onrechte vindt de financiering plaats op basis van formele procedurele verrichtingen, hierdoor wordt te veel geprocedeerd.
De overheid financiert de advokatuur weliswaar door middel van ruime toevoegingsvergoedingen, maar aarzelt om de stap te zetten naar een goed georganiseerd rechtshulpstelsel.
Wat willen we bereiken?
De overheid zal voorwaarden moeten scheppen voor een rechtshulpverlening die toegespitst is op de problemen van de sociaal en ekonomisch
achtergestelden en op de versterking van de rechten van die mensen individueel en als groep. Naast goede organisatie-strukturen is ook de beschikbaarheid van overheidsgelden een voorwaarde.
Naast garantie voor de nu bestaande instellingen voor sociale rechtshulp moet ook ruimte worden geboden om nieuwe ervaringen op te doen en nieuwe vormen van hulp te ontwikkelen.
Hoe willen we dat bereiken? - Er moet een einde komen aan de meerderheidspositie van advokatuur, notariaat en deurwaarderij in de besturen van de bureaus voor rechtshulp en aan hun zeggenschap over de toelating tot kosteloze procesbijstand. b De kwaliteit van de rechtshulpverlening moet sterk verbeterd worden. Het voldoen aan kwaliteitseisen moet voorwaarde zijn voor het mogen verlenen van hulp op bepaalde terreinen van het recht.  - Er moet een sterk gedecentraliseerd net van juridische eerstelijnshulp komen en een vestigingsbeleid voor tweedelijnsvoorzieningen.- In verhouding tot de nu bestaande situatie zal het aandeel van de ondernemingsgewijze organisatie van de rechtshulpverlening sterk moeten verminderen ten gunste van het werken in loondienstverband van de niet-kommercieële instellingen. - Bureaukratisering van de hulpverlenende instellingen moet worden tegengegaan door het klein houden van de instellingen. Er mogen geen juridische 'sociale diensten' ontstaan. -  Wat betreft de beschikbaarheid van kosteloze rechtsbijstand zal niemand er in verhouding tot de nu bestaande situatie op achteruit mogen gaan. - Er moet een klachtrecht komen waarin de belangen van de kliënt uitgangspunt zijn. Daarvoor zijn nodig: een toegankelijke procedure, beoordelingskriteria die kliëntgericht zijn, een uit buitenstaanders samengesteld klacht-kollege, alsmede de mogelijkheid om sankties op te leggen. - De overheid moet waar mogelijk de verplichte procesvertegenwoordiging afschaffen. De procesmondigheid van burgers moet worden gestimuleerd b.v. door het vereenvoudigen van procesregels en het gemakkelijk en voor de burgers gratis toegankelijk maken van rechtshulpverleners, die naast het voeren van een zelfstandig proces ook kunnen volstaan met het geven van advies of het begeleiden van de procedure.
- Persoonlijke levenssfeer
Het is de situatie?
De persoonlijke levenssfeer (privacy) van de mensen wordt steeds meer bedreigd. Op vele plaatsen worden gegevens over mensen opgeslagen, die door de technische ontwikkeling in toenemende mate sneller en op meer plaatsen op te vragen zijn. Ook wordt het eenvoudiger om diverse gegevensbestanden aan elkaar te koppelen.
Het opzetten van partikuliere bewakings- en veiligheidsdiensten en het installeren van t.v.-camera's veroorzaken ongekontroleerde inbreuken op de privacy.
Volkstellingen vormen een inbreuk op de privacy van de mensen en zijn enorm duur. De gegevens komen pas na lange tijd beschikbaar en blijken dan bovendien niet betrouwbaar.
Wat willen we bereiken?
Het bewaken van de privacy van de burger is een taak van de demokratisch gekozen overheid. Dat betekent dat het opzetten van partikuliere gegevensbestanden alleen mag gebeuren na toestemming van en onder kontrole van de overheid.
Ook het opzetten van gegevensbestanden door de overheid zelf moet aan een stringente toestemming en kontrole worden onderworpen. Onder verantwoordelijkheid van het parlement wordt hiertoe een uitvoerende instantie in het leven geroepen. Partikuliere bewakings- en veiligheidsdiensten, die voor derden werken, worden verboden en hun taken worden, indien nodig, overgenomen door de politie. Voor eigen diensten, b.v. in bedrijven, gelden dezelfde regels als voor de politie en de politie zelf moet toezien of deze regels nageleefd worden.
Volkstellingen dienen niet meer plaats te vinden. Noodzakelijke gegevens moeten verkregen worden door steekproefsgewijs onderzoek onder kleine groepen die representatief zijn voor de bevolking.
Hoe willen we dat bereiken? I In de aangekondigde wet tot bescherming van de persoonlijke levenssfeer moeten de volgende elementen opgenomen worden:
- Gegevensbestanden bij partikuliere instellingen, bij bedrijven en bij organen van de overheid worden onder strikte geheimhoudingsplicht gebracht. In beginsel mogen zonder toestemming van degenen over wie ze gaan daarin geen gegevens worden opgenomen, of aan derden worden verstrekt.
- leder krijgt kosteloos het recht op inzage, afschrift en korrektie van gegevens, die over hem/haar zijn opgeslagen. d Systemen waarin gegevens zijn opgeslagen, mogen niet aan elkaar gekoppeld worden.
Alleen wettelijk geregelde uitzonderingen op het onder b, c en d genoemde zijn mogelijk. - Instellingen, die gegevensbestanden beheren, zijn verplicht zich te laten registreren en een overzicht bij te houden van de informatie, die aan derden is verschaft. - Rapporten, die door partikulieren, bedrijven, of overheidsinstellingen over burgers worden uitgebracht (b.v. bij hulpverlening of in het kader van de reklassering) mogen slechts met medeweten en medewerking van de betrokkene aan derden ter inzage worden gegeven.- Gegevens dienen vernietigd te worden zodra het doel waarvoor ze zijn opgenomen niet meer aanwezig is. 
-Als sollicitanten worden afgewezen op grond van hun veiligheidsrapport of op grond van politieke of medische gegevens, krijgen ze die rapporten en gegevens tot hun beschikking.
Er moet beroep tegen zo'n afwijzing kunnen worden ingesteld. - Iedere sollicitant moet de mogelijkheid hebben het rapport van zijn psychologisch onderzoek te krijgen voordat het naar de opdrachtgever gaat - Er komt een drastische beperking van het aantal funkties, waarvoor een veiligheidsonderzoek door de BVD (Binnenlandse Veiligheidsdienst) vereist is. De Tweede Kamer stelt het vast. - Politieregisters moeten ook onder de wettelijke regeling vallen.
De op het landelijk meldingsformulier voorkomende diskriminerende typeringen dienen onvoorwaardelijk geschrapt te worden. - De gemeenteraad kontroleert ook het funktioneren van de politie wanneer die belast is met het verzamelen van inlichtingen en met veiligheidszaken. - De ongebreidelde groei van partikuliere bewakings- en veiligheidsdiensten moet een halt worden toegeroepen. De bestaande diensten komen tot hun opheffing onder kontrole van de demokratische organen. - Het gebruik door politie en BVD van foto-, film- of videoapparatuur dient aan wettelijke richtlijnen onderworpen te worden. Het met behulp van deze apparatuur verkregen materiaal mag niet opgeslagen worden, maar moet worden vernietigd, tenzij
het gebruikt gaat worden bij een strafrechtelijke procedure. In dit laatste geval dient het materiaal vernietigd te worden na afloop van de procesgang. IX De voorgenomen volkstelling in 1982 of '83 vindt niet plaats. Voor partikuliere volksonderzoeken, enquκtes e.d. worden strenge kwaliteitsnormen ontwikkeld.
Naar zelfbestuur in bedrijven en instellingen
- Hoe is de situatie?
In ons land berust de zeggenschap over bedrijven in instellingen nog steeds bij kleine groepen machthebbers. De grote groepen werknemers die deze bedrijven en instellingen draaiende houden, hebben op enkele punten weliswaar wat meer invloed gekregen (o.a. door invoering van de nieuwe wet op de Ondernemingsraden), maar staan bij werkelijk belangrijke beslissingen zoals investeringen, reorganisaties, e.d. nog vrijwel geheel buiten spel.
Tegelijkertijd zien we dat zich de laatste tijd in toenemende mate problemen gaan voordoen in het funktioneren van tal van arbeidsorganisaties. Deze problemen komen o.a. tot uiting in konflikten over de kwantiteit en de kwaliteit van de werkgelegenheid, de beloning, de werkomstandigheden, etc. of in vervreemdingsverschijnselen zoals: een omvangrijk ziekteverzuim, een groot verloop en een geringe werkmotivatie.
Voor de PPR staat het vast dat tussen de beide hiervoor genoemde zaken een duidelijke relatie bestaat. Hoe langer mensen in hun werksituatie als onmondige radertjes in het grote geheel worden behandeld, des te groter en nijpender zullen ook de problemen rond het funktioneren van arbeidsorganisaties worden. Alleen een radikale demokratisering kan voor deze problemen een adekwate oplossing bieden. Demokratisering werkt daarbij als een mes dat aan twee kanten snijdt. Door de zeggenschap over de produktie te verleggen van het partikuliere eigendom naar de gemeenschap kan de besluitvorming over wat en hoe er geproduceerd wordt, beter worden afgestemd op maatschappelijke wensen en maatschappelijke kosten.
Wat willen we bereiken? De PPR is altijd al van mening geweest dat de ekonomische macht in onze samenleving beter gespreid en
gekontroleerd moet worden. De PPR denkt hierbij niet in de eerste plaats aan het streven naar een machtsevenwicht door het scheppen van nieuwe machtscentra via bijvoorbeeld de overheid of genationaliseerde bedrijven. Het beeld dat de PPR voor ogen staat is de invoering van werknemerszelfbestuur in de bedrijven en instellingen.
De zeggenschap over de bedrijven en instellingen komt in handen van de betrokken werknemers waardoor deze tevens de verantwoordelijkheid dragen voor alle belangrijke beslissingen. Kapitaalverschaffers wordt een vaste opbrengst (rendement) gegarandeerd, maar zij ontlenen aan de financiering geen zeggenschap over de produktie. Het werknemerszelfbestuur dient naar de mening van de PPR wel te funktioneren binnen een door de overheid en het parlement vastgesteld kader en binnen de richtlijnen die op het niveau van de regio en de bedrijfstak worden gehanteerd.
Hoe willen we dat bereiken? Op weg naar werknemerszelfbestuur en het daarbij vereiste maatschappelijke kader staan voor de PPR in de komende vier jaar de volgende punten centraal:
De PPR is van mening dat de ondernemingsraad (OR) moet uitgroeien tot het centrale zeggenschapsorgaan binnen ondernemingen en instellingen. In de nieuwe wet op de ondernemingsraden van 1 979 zijn op enkele punten zoals de samenstelling en de bevoegdheden verbeteringen in de positie van de ondernemingsraad tot stand gekomen. De PPR vindt echter dat deze nog niet ver genoeg gaan en zou de volgende punten eveneens in de wet opgenomen willen zien: - De OR krijgt zeggenschap over belangrijke investeringen, het produktieproces, de organisatie van de arbeid en de produktvernieuwing. Hiervoor wordt jaarlijks een plan opgesteld. - De adviesbevoegdheden van de OR, zoals die in artikel 25 van de wet op de ondernemingsraden zijn vastgelegd, worden zoveel mogelijk overgebracht naar artikel 27 van deze wet (medebeslissingsrecht). - De OR krijgt het recht tenminste de helft van het aantal leden van de Raad van Kommissarissen te benoemen of bij instellingen tenminste ιιn derde van de leden van het bestuur. .
De vakbeweging zal in de verwezenlijking van het werknemerszelfbestuur een eigen rol moeten kunnen vervullen. Dit niet alleen door slechts als kiesvereniging voor de OR gebruikt te
worden, maar ook door erkenning van de eigen aktiviteiten, welke het uiteindelijke doel van werknemerszelfbestuur bewerkstelligen. Het instituut bedrijvenwerk van de vakbeweging lijkt de PPR het goede middel daarvoor.
De Raad van Kommissarissen is naar de mening van de PPR niet geschikt als belangrijk (mede-)zeggenschapsorgaan voor de betrokken werknemers. De PPR is dan ook van mening dat de Raad van Kommissarissen op den duur moet worden afgeschaft. Een verdere uitbreiding van de invloedssfeer van de zgn. Struktuurwet wordt eveneens door de PPR afgewezen. Zolang deze wet echter nog bestaat, wil de PPR - zoals al eerder is aangegeven - de mogelijkheid scheppen om tenminste de helft van de leden van de Raad van Kommissarissen door de Ondernemingsraad te laten aanwijzen. De Ondernemingsraad kan daarbij zelf bepalen of ze van dit recht gebruik maakt en of de door haar aangewezen kommissarissen uit het bedrijf zelf danwel van buiten dienen te komen.
Leden van de Raad van State en de rechterlijke macht kunnen geen kommissariaten en/of andere funkties in het bedrijfsleven uitoefenen.
Werknemers in kleine ondernemingen hebben dezelfde rechten op medezeggenschap als hun kollega's in groter bedrijven. De PPR acht het gewenst dat in deze bedrijven direkt een vorm van werknemerszelfbestuur wordt ingevoerd.
Indien dit werknemerszelfbestuur in bepaalde bedrijven of bedrijfstakken niet tot stand kan komen, acht de PPR het gewenst voor ondernemingen met meer dan 25 werknemers de wet op de ondernemingsraden zoveel mogelijk toe te passen. Voor de bedrijven tot 25 werknemers dienen dan regelingen voor personeelsbijeenkomsten tot stand te komen.
In stichtingen en verenigingen krijgen alle medewerkers soortgelijke zeggenschapsrechten als in bedrijven. Hierbij wordt rekening gehouden met het feit, dat bij stichtingen het bestuur en bij verenigingen de ledenvergadering het beleid bepaalt. Om bovengenoemde zeggenschap te realiseren, wordt de wet op de ondernemingsraden ook in stichtingen en verenigingen toegepast. De O.R. van stichtingen krijgt het recht ten minste ιιn derde van de leden van het bestuur aan te wijzen; zij kan daarbij zelf bepalen of deze bestuursleden van binnen of van buiten de organisatie afkomstig moeten zijn. De rest van de bestuursleden moet dan voor de ene helft uit onafhankelijke leden en voor de andere helft uit vertegenwoordigers van kliënten of konsumenten bestaan.
In ons land bestaan nu al een aantal bedrijven waarin vormen van werknemerszelfbestuur worden toegepast. In de meeste gevallen gaat het hierbij om bedrijven die het eigendom zijn van degenen die erin werken, zoals bv. de produktie-kooperaties.
Deze bedrijven kunnen een belangrijk voorbeeld zijn. De overheid dient de totstandkoming van dergelijke bedrijven dan ook te vereenvoudigen door de bestaande belemmeringen op het gebied van de wetgeving, de sociale verzekeringen, de kredietverschaffing, e.d. weg te nemen.
In pensioenfondsen waar de werknemerspensioenen worden beheerd, moeten de besturen alleen door de werknemers worden gekozen (dus niet zoals nu gebeurt door werknemers en werkgevers).
De medezeggenschap bij de overheid kan niet worden geregeld zoals wij het bij het bedrijfsleven wensen: de volksvertegenwoordigers bepalen het beleid. Wel dient de ambtenaar via dienst- en medezeggenschapskommissies optimale mogelijkheden te krijgen om invloed uit te oefenen op zijn/ haar werksituatie; het beslissingsrecht mag voor bepaalde zaken niet uitgesloten worden. Alle werknemers krijgen intern het aktieve en passieve kiesrecht.
De overheid loopt voorop bij: - demokratisering van haar bedrijven, - het geven van gelijke kansen aan mannen en vrouwen, - het scheppen van volwaardige deeltijdbanen. - een nivellering van de salarissen en pensioenen van ambtenaren (ook politieke ambtsdragers).
Ambtenaren krijgen het stakingsrecht.
Multinationale ondernemingen
- Hoe is de situatie?
Het bestaan van Multinationale Ondernemingen (MNO) is kenmerkend voor een bepaalde ontwikkelingsfase van de huidige ekonomische orde. In deze ekonomische orde staat het winststreven, als onderdeel van het streven naar zelfhandhaving van de onderneming, centraal.
De eis van kontinuοteit dwingt tot het steeds weer zoeken naar nieuwe produkten en/of nieuwe afzetmarkten
en naar het beheersen van deze markten. Zij dwingt ook tot het telkens zoeken naar nieuwe samenwerkingsverbanden met andere producenten met het doel de eigen markt- en machtspositie te versterken. Binnen de huidige internationale ekonomische orde worden de MNO nauwelijks beperkingen opgelegd.
Met name niet, omdat de internationale samenwerking van vakbonden nog niet een zodanige vorm en inhoud heeft gekregen, dat er een effektieve en werkelijke tegenmacht is opgebouwd. Door de vrijheid die de MNO hebben om hun produktievestigingen naar eigen inzicht te verplaatsen en de interne kapitaalstromen zo te sturen, dat er maximaal profijt uitgehaald kan worden, hebben de MNO een zeer grote politieke en ekonomische macht. De omzet van een MNO is vaak vele malen groter, dan het Bruto Nationaal Produkt (BNP) van veel ontwikkelingslanden. Veel industrielanden zijn wat de werkgelegenheid betreft, in de industriλle sektor, vaak sterk afhankelijk van enkele MNO.
Wat willen we bereiken? Om de doelstellingen van het sociaal ekonomisch beleid, n.l. vermaatschappelijking van de produktie en demokratisering van de sociaal-ekonomische orde, te bereiken, is het nodig dat de overheid en de werknemers zeggenschap krijgen over wat, waar en onder welke omstandigheden geproduceerd zal worden.
Daartoe is het nodig dat de politieke en ekonomische macht van MNO wordt teruggedrongen, door het opsplitsen van MNO in gedemokratiseerde zelfstandige eenheden en door versterking van het midden- en kleinbedrijf.
Hoe willen we dat bereiken? Juist, omdat MNO over de grenzen heen werken, is het moeilijk om binnen ιιn land greep te krijgen op deze bedrijven. Dit mag ons er echter niet van weerhouden, de doelstelling proberen te realiseren. Nederland moet hiertoe het initiatief nemen, met name ook omdat wij binnen onze grenzen de hoofdvestigingen van enkele van 's werelds grootste MNO hebben. Naast het treffen van maatregelen op nationaal niveau is het ook noodzakelijk in het kader van de EG, OESO en de VN te komen tot een beleid, dat MNO kontroleerbaar maakt en hun macht inperkt. De belangrijkste maatschappelijke ontwikkeling tegen de machtskonsentratie van multinationale ondernemingen is gelegen in konsekwente en verregaande demokratisering van de besluitvorming in de verschillende vestigingen van de multinationale onderneming. Hierbij zal de internationale vakbeweging een centrale rol moeten spelen.
De volgende maatregelen zullen de komende vier jaar nationaal en/of internationaal genomen moeten worden. - Fusies en trustvorming zullen onderworpen worden aan verdergaande wettelijke richtlijnen. - Daar waar door bedrijfskonsentratie binnen ιιn bedrijfstak de konkurrentie is weggevallen, zal deze konsentratie doorbroken worden door grote ondernemingen zoveel mogelijk in zelfstandige eenheden op te splitsen. 
- Grote ondernemingen, werkzaam in verschillende bedrijfstakken zullen, wanneer dat maatschappelijk wenselijk is, zo mogelijk worden opgesplitst in zelfstandige eenheden per bedrijfstak. - Dochterondernemingen worden onderworpen aan de struktuurwet van vennootschappen en de struktuurwet wordt zodanig gewijzigd dat de grote multinationale ondernemingen daaraan geen extra voordelen kunnen ontlenen in vergelijking met vennootschappen die niet onder de struktuurwet vallen. Financiële instellingen zullen aan nadere regelingen worden onderworpen wanneer de konsentratie van financiλle macht daartoe aanleiding geeft. Er zal een beleid voor financiλle, ekonomische en politieke kontrole op ondernemingen ontwikkeld worden. In dit kader wordt het openbaar maken van belangrijke gegevens aan werknemers- en konsumentenorganisaties en de overheid verplicht. -Een vertegenwoordiging van de werknemers op koncernniveau, die het de werknemers en vakbonden mogelijk moet maken reλle invloed uit te oefenen op de doelstellingen van het beleid van het koncern, wordt mogelijk gemaakt. Eιn van de middelen hiervoor is het 'statuut van een Europese naamloze vennootschap'. Dit statuut moet spoedig van kracht worden zodat een uniform rechtskader tot stand komt en de werknemers van de betrokken ondernemingen in staat worden gesteld hun medezeggenschapsrechten over de nationale grenzen heen uit te oefenen. h Internationale vakbondsvertegenwoordigers zullen als kontraktuele partners kunnen optreden bij onderhandelingen over de belangen van de werknemers in het koncern en over voorgenomen maatregelen die van invloed
zijn op de werkgelegenheid.  De Tweede Kamer heeft besloten een bijzondere kommissie in te stellen, die een onderzoek moet verrichten naar de effektiviteit van bestaande (en in voorbereiding zijnde) richtlijnen en gedragskodes m.b.t. multinationale ondernemingen. Deze kommissie zal een permanent karakter moeten krijgen en tevens de mogelijkheid moeten verwerven om los van internationale kodes en richtlijnen, onderzoek te verrichten naar effekten van het gedrag van multinationale ondernemingen op nationaal niveau.
De bestaande kodes en richtlijnen zullen zoveel mogelijk gemaximaliseerd moeten worden, wat betreft hun effektieve werking.

- Produktie en arbeid
Inleiding
- Met een produktie van ongeveer 20.000 gulden per inwoner per jaar is Nederland ιιn van de rijkste landen in de wereld. Onze welvaart steekt ver uit boven Derde Wereld-landen waar de produktie niet meer bedraagt dan 200 (Bangla Desh) tot 2000 gulden (ZuidAmerika). Ondanks onze eigen sociaalekonomische problemen moet het opheffen van deze ongelijke verdeling (waardoor ongeveer 800 miljoen mensen niet beschikken over een gegarandeerd bestaansminimum) de hoogste prioriteit krijgen.
Als gevolg van een koloniaal verleden en een niet te stuiten vooruitgangsgeloof bereikte de welvaartsgroei in Nederland haar hoogtepunten tussen 1960 en 1973 met gemiddelden van 5 tot 6% per jaar. In die periode werden ook de nadelen van de grootschalige produktiegroei duidelijk: aantasting van het leefmilieu, uitputting van grondstoffen, koncentratie van ekonomische macht, vervreemding in het arbeidsproces, rekrutering van buitenlandse werknemers en grotere internationale ongelijkheid. De huidige ekonomische orde blijft op die problemen het antwoord schuldig.
Sinds 1973 is de groei, onder andere door internationale oorzaken, tot stilstand gekomen. Het vooruitgangsgeloof leeft echter nog volop. Dat komt ondermeer tot uitdrukking in de doelstellngen en uitgangspunten van degenen die het ekonomische beleid uitstippelen en in de groei van de konsumptie die vaak door leningen gefinancierd wordt. Hoewel de groei sinds 1973 telkens blijkt tegen te vallen, wordt bij het beleid nog steeds uitgegaan van de te verwachten toekomstige groei.
Een groot deel van onze produktie wordt door vrijwilligers en door huisvrouwen tot stand gebracht zonder dat dit werk betaald wordt. In de ekonomische beleidsplannen is deze onbetaalde produktie niet terug te vinden. Terwijl het een essentieel onderdeel van onze welvaart uitmaakt en ook sterk bιinvloed wordt door allerlei ekonomische maatregelen.
Bij dienstverlening door vrijwilligers gaat het vaak om maatschappelijk noodzakelijke arbeid waarbij de vraag gesteld moet worden of deze arbeid in bepaalde gevallen niet betaald zou moeten worden. En wat het huishoudelijk werk betreft: in het kader van het streven naar emancipatie van mannen en vrouwen is het wenselijk dat mensen de eigen huishoudelijke verzorgingstaak op zich nemen.
De financiering van onze welvaart is via belasting en premieheffing in belangrijke mate opgehangen aan de faktor arbeid in het produktieproces. Daardoor is arbeid te duur gemaakt en stoot onze ekonomie steeds meer mensen uit het produktieproces. We zijn bezig om onszelf systematisch overbodig te maken (we komen hierop terug in het hoofdstuk Inkomen).
De universele verklaring van de rechten van de mens uit 1948 zegt dat ieder mens, man of vrouw, recht heeft op arbeid, op gelijk loon voor gelijke arbeid, op vrije keuze van beroep en op bescherming tegen werkloosheid. Behalve meer dan 300.000 geregistreerde werklozen zoeken naar schatting nog zo'n 1 50.000 gedeeltelijk arbeidsongeschikten en minstens 250.000 (volgens sommigen zelfs 800.000) gehuwde vrouwen naar een baan. Voor hen is het recht op arbeid geen werkelijkheid.
Kortom: we bevinden ons in een situatie die vraagt om een radikale aanpak, waarbij meer dan alleen de werkloosheid wordt bestreden.
De sociaal-ekonomische ontwikkeling mag niet langer de speelbal zijn van onkontroleerbare ekonomische krachten, zij moet het resultaat zijn van keuzen van de samenleving, van de mensen zelf. Dat noemt de PPR vermaatschappelijking van de produktie. De zeggenschap van de samenleving over de ekonomische ontwikkeling wordt langs twee wegen mogelijk gemaakt: - een konsekwent doorgevoerde demokratisering van bedrijven en instellingen; - een konsekwente decentralisatie van de politieke besluitvorming naar het niveau waarop de ontwikkelingen het best kunnen worden overzien.
Het is de verantwoordelijkheid van de politieke demokratie daarbij juist ook diθ groepen te horen, die tot de besluitvorming binnen bedrijven en instellingen geen toegang hebben.
Alleen langs deze wegen kan de 'groene ekonomie' tot stand komen, waarin de produktie gericht is op het voortbestaan van mens en natuur door uit te gaan van de eindigheid van de grondstoffen, van de natuurlijke kringloopprocessen in het milieu en van een ruimtelijke ordening waarin geleefd kan worden. Ook met andere maatschappelijke facetten zoals de doelstellingen van ontwikkelingspolitiek en sociale verdediging kan dan rekening worden gehouden.

Selektieve ontwikkeling
- Hoe is de situatie?
Tot nu toe is er in feite geen overheidsbeleid dat gebaseerd is op een visie op het al of niet behouden, stimuleren of afbouwen van produktie-aktiviteiten.
Het produktiebeleid van de overheid, dat zich beperkt tot het verlenen van financiλle steun of het toekennen van stimuleringspremies aan bedrijven in bepaalde bedrijfstakken, heeft dan ook niet geleid tot een doorbreking van het autonome proces van herstrukturering van bedrijfstakken zoals zich dat nog veelal ongekontroleerd door de gemeenschap voltrekt.
In het huidige industriebeleid wordt niet of in geringe mate rekening gehouden met maatschappelijke randvoorwaarden zoals energie- en grondstofzuinige produktie, milieu-effekten, de verhouding tot de ontwikkelingslanden en aspekten van sociale verdediging. Aan de verhoudingen tussen de verschillende bedrijfstakken ligt geen planmatig beleid ten grondslag en de afstemming van het beleid binnen de sektoren is nog zeer gebrekkig.
Hoewel de invloed van de gemeenschap op het ekonomische gebeuren toeneemt via wetten, overleg, subsidies en premies en de interne bedrijfsdemokratisering bovendien enige vordering maakt, zijn deze invloeden niet toereikend voor de kwesties waar het uiteindelijk om gaat: o.a. winstbestemming, investeringsbeslissingen, inkrimpingen, produktiemethode, produktievolume en werkgelegenheid voor ieder mens.
In de Wet op de Bedrijfsorganisatie van kort na de oorlog wordt weliswaar een institutioneel kader geboden voor het onderlinge overleg van werkgevers en werknemers op bedrijfstakniveau. In de praktijk is echter gebleken dat dit kader slechts in een aantal sektoren kan funktioneren en dan nog op gebrekkige wijze. Voor de meeste andere bedrijfstakken is binnen dit kader nooit sektorale samenwerking tot stand gekomen. Genoemde wet biedt trouwens ook niet de garantie dat het ekonomisch gebeuren zich niet aan de parlementaire demokratie zal onttrekken.
Bij een centrale aanpak van het industriebeleid worden vooral de grote ondernemingen bevoordeeld en van regionaal beleid komt niets terecht. De regio's (provincies) krijgen echter steeds meer tot taak ruimtelijke ordening, milieu en verkeer te koφrdineren en op de ekonomische ontwikkeling af te stemmen. De regionale overheid staat ook veel dichter dan Den Haag bij het feitelijk gebeuren op de arbeidsmarkt en in het middelgroot en klein bedrijfsleven. De verdeling van bevoegdheden tussen centrale overheid en de regio's is dan ook verre van evenwichtig en doelmatig.
Onze welvaart wordt in belangrijke mate ondersteund door de export van aardgas dat nationaal koopkracht geeft om veel produkten te importeren uit het buitenland. Het evenwicht op de betalingsbalans dreigt in de toekomst ernstig verstoord te worden als de aardgasexporten gaan teruglopen. In plaats van een ontwikkeling van de produktie gericht op binnenlandse markten lijkt de enige doelstelling van het beleid een eenzijdige bevordering van de exportpositie van onze industrie.
De tendens naar verdere schaalvergroting wordt niet gekeerd, hoewel de bezwaren daarvan steeds duidelijker worden. Koncentratie van ekonomische macht bij enkele grote ondernemingen betekent dat de belangrijkste beslissingen voor de toekomstige maatschappij (investeringen, werkgelegenheid en vooral de richting van onderzoek en technische ontwikkelingen) daar genomen worden en niet in het parlement.
Door de steeds grotere organisaties ontstaan bovendien bureaukratische strukturen waarvan werknemers vervreemden en waarbij vormen van direkte bedrijfsdemokratie worden bemoeilijkt. Kleinere en middelgrote bedrijven blijken trouwens beter in staat om nieuwe arbeidsplaatsen te scheppen.
Tenslotte is ook uit het oogpunt van sociale verdediging een kleinschaliger maatschappelijke struktuur gewenst. Een grootschalig georganiseerde maatschappij is moeilijker te verdedigen tegen ongewenste overheersing.
Bovendien vormen die talloze grensoverschrijdende ekonomische belangen in de huidige grootschalige struktuur een rijke voedingsbodem voor internationale konflikten.
Wat willen we bereiken? a De PPR wil haar ekonomische programma niet baseren op een ongerechtvaardigd vooruitgangsgeloof.
De ontwikkeling van produktie en bestedingen zal ondergeschikt moeten worden gemaakt aan het streven naar meer welzijn. Dat is wat anders dan zoveel mogelijk produceren en konsumeren.
De ekonomische ontwikkeling zal
dan ook aan grote maatschappelijke beperkingen onderhevig zijn. Als er groei is, moet deze een sterk selektief karakter dragen.
Er zullen daarbij arbeidsplaatsen verdwijnen, maar er kunnen ook veel nieuwe banen bijkomen. b In samenhang met de demokratisering van bedrijven en instellingen streeft de PPR naar een demokratisering van de gehele ekonomische orde. In die gedemokratiseerde ekonomie worden op nationaal niveau door overheid en parlement het kader en de randvoorwaarden aangegeven waarbinnen de ontwikkeling van de produktie zich dient te voltrekken. In de eerste plaats krijgen de regionale overheden de verantwoordelijkheid voor het invullen van die ontwikkeling. Daartoe worden zij uitgerust met de benodigde bevoegdheden en krijgen zij de nodige middelen toegewezen. c Jaarlijks wordt een nationaal ekonomisch plan opgesteld dat bestaat uit: - een overzicht van de regionale ontwikkelingsplannen zoals deze zijn opgesteld door de provincies.
Daarin worden de kenmerkende gegevens over de ontwikkeling van de regio, de eigen beleidsplannen en de wensen voor eventuele grote (nationale) projekten beschreven. - een indikatief sektor-struktuurplan, opgesteld door de regering in overleg met het bedrijfsleven, sektororganisaties en konsumentenorganisaties, waarin de beleidslijnen ten aanzien van de mogelijke ontwikkelingen per sektor worden uiteengezet. d In het plan wordt aangegeven hoe jaarlijks de verdeling van het nationaal inkomen (en de ruimte op de kapitaalmarkt) over investeringen, partikuliere konsumptie en overheidsbestedingen wordt nagestreefd.
Tevens wordt aangegeven hoe de overheidsgelden ten behoeve van de ekonomische ontwikkeling worden verdeeld tussen de regio's.
Voor de verdeling van deze middelen worden vaste kriteria vastgesteld terwijl voor projekten van bovenregionale (nationale) betekenis extra middelen kunnen worden toegewezen. e Ten behoeve van deze globale planning wordt op sektornivo in gedemokratiseerde bedrijfsorganisaties de gewenste ontwikkeling voor die sektor aangegeven. Na de vaststelling van het indikatieve sektorstruktuurplan door het parlement wordt dit desgewenst uitgewerkt voor de ondernemingen in die sektor. Sektorale organen spelen hierin dus een belangrijke rol.
f Een op de toekomst gericht overheidsbeleid ten aanzien van de produktie zal moeten worden gekenmerkt door: - maatregelen die tot gevolg hebben dat de behoefte aan geοmporteerde produkten afneemt en dat de op de binnenlandse markt gerichte bedrijfssektoren versterkt worden. - alleen die exportsektoren te bevorderen die passen in een strikt beleid ten aanzien van de zogenaamde facetten (energie- en grondstoffenpolitiek, milieubeleid, de verhouding tot de ontwikkelingslanden) en aspekten van sociale verdediging. - aksenten op de ontwikkeling van het ambachtelijk midden- en kleinbedrijf en de middelgrote ondernemingen, rekeninghoudend met de pluriforme struktuur van de sektoren waarin deze bedrijven werkzaam zijn. g Het produktiebeleid wordt ondersteund door een krachtig konsumptiebeleid waarin tevens de relaties met en ontwikkelingen in de produktie en konsumptie in de onbetaalde sektor worden betrokken. (zie 28-30).
Hoe willen we dat bereiken? a Als eerste aanzet tot een ekonomisch struktuurplan dient de regering de komende jaren uitvoerig verslag te doen aan het parlement over alle verleende bedrijfssubsidies, de daarbij gehanteerde kriteria, de verkregen resultaten en over het te voeren overleg met de provincies op basis van de zogenaamde periodieke rapportages van de sociaal-ekonomische ontwikkelingen. b De investeringswetgeving (vergunningen, subsidies en heffingen) wordt tot een samenhangend stelsel omgevormd met daarin voor het gehele land geldende kriteria ten aanzien van grondstoffen- en energieverbruik, ruimtegebruik, milieu-effekten, werkgelegenheid, ontwikkelingspolitiek en kwaliteit van de arbeid.
Investeringsprojekten die niet aan deze eisen voldoen kunnen op deze wijze worden tegengehouden, terwijl toepassing van gewenste innovaties kan worden gestuurd en bevorderd. De huidige Wet op de Investeringsrekening wordt ingetrokken. c Er komt een wet waarin de provincie wordt uitgerust om haar taak met betrekking tot de regionale sociaalekonomische ontwikkeling uit te voeren. Daartoe behoren: de bevoegdheid verordeningen uit te geven ten behoeve van de sociaalekonomische ontwikkeling - een regionale ontwikkelingsmaatschappij, onder
kontrole van het provinciaal bestuur, die de beschikking heeft over financiële middelen. - een regeling op grond waarvan rijksmiddelen aan provincies worden uitgekeerd. - Ten behoeve van de samenwerking op bedrijfstakniveau en tussen de bedrijfstakken wordt een sektorwet ingesteld waarin een systematisch geheel van rechten en plichten van de partijen op bedrijfstaknivo en van de overheid is opgenomen (informatie, openbaarheid van gegevens, verbindend- en onverbindend-verklaring, sankties tegen niet-meewerkende bedrijven, etc.).
In de sektorwet moeten garanties worden opgenomen waardoor zinvol overleg kan worden gepleegd over vestiging en sluiting van bedrijven, investeringen, werkgelegenheid, ontwikkelingen in markt en technologie, arbeidsomstandigheden en milieuzaken. Dochterondernemingen van multinationale ondernemingen moeten hierbij betrokken kunnen worden. - De verslaggeving over bedrijven moet zo gebeuren dat betere onderlinge vergelijkingen mogelijk zijn. Er moet een goed inzicht worden gegeven in de totale situatie van het bedrijf: financiën, sociale omstandigheden, milieuzaken en toekomstperspectieven. De publikatieplicht voor NV's dient te worden uitgebreid tot alle andere rechtsvormen waarin ondernemingen voorkomen. Ook moeten de resultaten voor dochters van multinationale ondernemingen (apart) volledig bekend worden gemaakt. - Er wordt een analyse opgesteld van de zwakke en sterke punten van de struktuur van het Nederlands bedrijfsleven waarbij zichtbaar worden: - de wisselwerking tussen facettenbeleid en sektorbeleid (bijvoorbeeld de betekenis van het stimuleren van de sektor chemie voor de energiebehoefte) - de effekten van het funktionele beleid (innovatie, export, investeringen, financiering etc.) op de konkurrentiepositie van kleine en middelgrote ondernemingen en het midden- en kleinbedrijf - de betekenis van de verschillende sektoren voor de betalingsbalans - Tevens wordt een analyse gemaakt van de onbetaalde sektor waarbij aan de hand van de makro-ekonomische rekeningen relaties tussen konsumptie en produktie in betaalde en onbetaalde sektor worden geanalyseerd, terwijl ook andere maatschappelijke aspekten van de onbetaalde sektor in kaart worden gebracht (vrijetijdsbesteding, politieke participatie, rolverdeling tussen mannen en vrouwen enz). - Het algemene produktiebeleid moet gericht zijn op versterking van de positie van het midden- en kleinbedrijf en de kleine - en middelgrote ondernemingen. Aan de volgende punten wordt ter ondersteuning van dat beleid gewerkt: - verbetering van de financiële struktuur door financiële deelneming (evt. vanuit aparte participatiemaatschappijen) mogelijk te maken en door betere faciliteiten voor garantiekredieten voor midden- en kleinbedrijf. Hierbij dient ook aan produktiekoφperaties gedacht te worden. - opdrachten en aankopen door de overheid worden zoveel mogelijk hier besteed - versterking van de voorlichting, advisering en begeleiding van de kleine ondernemers, hetzij via het landelijk projekt bedrijfsvoorlichting, hetzij op regionaal niveau. experimenten met bedrijfsverzorgingsdiensten voor het midden- en kleinbedrijf zoals in de landbouw - arbeidsmarktmaatregelen toegespitst op het kleinere bedrijf (voorlichting loonkostenregelingen) - Speciaal het zogenaamde 'Mens en Milieuvriendelijk Ondernemen' dient, binnen het geheel der maatregelen, ekonomisch en maatschappelijk opgewaardeerd en bevorderd te worden  Voor investeringen in maatschappelijk gewenste projekten moet de overheid een aanvaardbaar rendement garanderen. Met hulp van een wettelijke aanwijzingsbevoegdheid moet de overheid beleggingen van banken, pensioenfondsen en verzekeringsmaatschappijen kunnen sturen en in ons land houden.
Landbouw
- Hoe is de situatie?
In verscheidene sektoren van de landen tuinbouw ligt het gemiddelde inkomen regelmatig ver onder dat van andere sektoren in de samenleving. Vooral in de gemengde en de melkveebedrijven is de inkomenssituatie slecht. In de land- en tuinbouw komen lange werktijden voor: een werkweek van 70 uur is geen uitzonderlijk verschijnsel. Mede hierdoor leidt het huidige landbouwbeleid bij de betreffende bevolkingsgroep tot een grote geestelijke en lichamelijke belasting.
Het landbouwbeleid is vooral gericht op de ontwikkeling van grote bedrijven. Deze schaalvergroting lijkt op korte termijn ekonomisch wel interessant, maar de nadelen voorde boer zelf, voor het vee, het milieu, voor het landschapsbehoud en voor de rijksbegroting zijn intussen te groot geworden.
Er ontstaan regelmatig grote overschotten (zuivelprodukten, wijn, suiker, e.d.) die enorme bedragen vergen. De schaalvergroting leidt verder tot situaties die voor de individuele ondernemer niet meer te overzien zijn en tot verarming van natuur en landschap. Bij de huidige stand van zaken is de boer gedwongen tot schaalvergroting, de zgn. intensieve methoden, mechanisatie, specialisatie, grote investeringen en ingrijpende kultuurtechnische werken (zoals ruilverkaveling), om door hogere produktie per arbeidskracht het inkomen op peil te houden. Deze vicieuze cirkel verhoogt de afhankelijkheid van de boer van kapitaalverschaffers, voeder- en voedingsindustrie.
Voor jonge boeren is het vrijwel onmogelijk een bedrijf te beginnen of over te nemen vanwege de hoge investeringen.
Voor diegenen die de landbouw moeten verlaten (vanwege de schaalvergroting) is het vinden van ander werk buitengewoon moeilijk. Voorspellingen geven niettemin aan dat op basis van het huidige landbouwbeleid het aantal arbeidsplaatsen in de landbouw tot 1990 met 60.000 zal dalen.
Het huidige landbouwbeleid van de Europese Gemeenschap benadeelt de boeren in ontwikkelingslanden. Zij hebben te maken met wisselende prijzen voor hun produkten en met een zeer onzekere afzetmarkt. Het EG-beleid dient daarentegen het streven naar een eigen onafhankelijke landbouwproduktie in ontwikkelingslanden te bevorderen.
Wat willen we bereiken?
Het verlies van arbeidsplaatsen in de landbouw moet tot staan worden gebracht. Het beleid moet er op gericht zijn, het huidige aantal arbeidsplaatsen in de landbouw te behouden. - Inkomens die vergelijkbaar zijn met die in andere sektoren, redelijke arbeidstijden en aanvaardbare werkomstandigheden moeten ook voor ondernemers en werknemers in de landbouw mogelijk zijn. - Uitgangspunt in het landbouwbeleid is de verbetering van de positie van de midden- en kleinbedrijven, teneinde verdergaande schaalvergroting tegen te gaan. - De agrarische ondernemer moet zoveel mogelijk zelf kunnen beslissen
wat en hoe hij produceert. Daartoe: - wordt de invloed van kapitaalverschaffers, voeder- en kledingindustrie terug gedrongen; - wordt alle landbouwgrond in eigendom genomen en in pacht uitgegeven door de gemeenschap. De produktie dient te geschieden met inachtneming van de gevolgen voor de gezondheid van de konsumenten, de werknemers in de landbouw en voor het milieu.
Biologische en mechanische methoden ter bestrijding van ziekten en plagen worden daartoe bevorderd.
Het gebruik van kunstmest wordt zoveel mogelijk teruggedrongen en vervangen door het gebruik van natuurlijke mest, komposteringsprodukten en industrieel afval van natuurlijke aard. De groei in het gebruik van fossiele energie wordt afgeremd. - Wat de visserij betreft: ook hier wordt het beleid gericht op een redelijk inkomen, naast herstel in natuurlijk evenwicht.
Hoe willen we dat bereiken? De boer moet een behoorlijk inkomen kunnen verwerven. Het is daarbij noodzakelijk via EG-plannen de omvang van de landbouwproduktie te regelen. In gevallen waar via prijsvorming niet voldoende inkomen wordt behaald, vindt in beginsel aanvulling plaats door middel van een inkomenstoeslag. Daarbij wordt uitgegaan van een gegarandeerd minimumloon, gekoppeld aan een bepaalde produktie en aan een 40-urige werkweek. 
- De regelingen voor bedrijfsaanpassing en de kostprijsontwikkeling worden gericht op midden- en kleinbedrijf (tussen de 70 en 160 z.g. standaardbedrijfseenheden).
Boeren uit deze bedrijven verkrijgen met name subsidies op investeringen die hen onafhankelijk kunnen maken van de inkomenstoeslag. De subsidies zouden vooral gegeven moeten worden op investeringen die bijdragen aan energiebesparing zoals mestvergistingsinstallaties (biogas). Er worden beperkingen gesteld aan de maximale bedrijfsgrootte. - Gezien de huidige overproduktie, met name in de melkveehouderij, is aan produktiebeheersing niet te ontkomen. Een eerlijke produktiebeheersing met verdeling van het produktievermogen (kontigentering) en met een verhoging van de prijs voor het produkt moet gerealiseerd worden.
Een hogere prijs moet garanderen dat de boeren bij minder produktie een redelijk inkomen kunnen behalen.
- De financiering van dit beleid kan geschieden met behulp van de overbodig geworden bedragen die nu worden besteed aan het systeem van de Ecoverschotten. In het voorgestelde beleid verdwijnen deze, is het mogelijk de werkgelegenheid in de landbouw te behouden en komt er een rem op de industrialisatie van land- en tuinbouw.
Behoud van de werkgelegenheid in de landbouw as een uitgangspunt van beleid. Als maatregelen wordt daarbij ondermeer gepleit voor het eenvoudiger maken van het overnemen van een bedrijf en voor het realiseren van meer arbeidsplaatsen bij bedrijfsverzorgingsdiensten. Bio-industrie is wegens het milieubelastende en dieronterende karakter onaanvaardbaar en moet daarom aan banden gelegd worden; hiervoor moet een wettelijke regeling komen. Veevoer mag uitsluitend bestaan uit produkten die voor menselijke konsumptie niet geschikt zijn. De vleeskonsumptie wordt beperkt door voorlichting over de voedselverspilling, die in schril kontrast staat met de tekorten in de Derde Wereld. f Alternatieve landbouw wordt gezien als een erkenning van de mogelijkheid landbouw te bedrijven met een minimaal gebruik van fossiele energie, kunstmest, bestrijdingsmiddelen en met gebruikmaking van aangepaste technologie.
Door de hogere arbeidsintensiviteit liggen hier mogelijkheden voor nieuwe werkgelegenheid.
Steun voor deze landbouw in de vorm van voorlichting, onderzoek en ontwikkelingssubsidies is noodzakelijk.
De overgang naar alternatieve landbouw moet gemakkelijker gemaakt worden door overbruggingssubsidies. - Het landbouwbeleid dient te worden ingepast in internationale overeenkomsten om de wereldmarkten voor landbouwprodukten tot rust en evenwicht te brengen. Het landbouwbeleid mag niet in strijd zijn met de belangen van de Derde Wereld. - Internationale afspraken moeten de overbevissing tegengaan. Er dienen plannen te worden ontwikkeld voor het behoud van de visstand en de visserij. Ontwikkelingslanden dienen het beheer te krijgen over eigen visgronden.
Werk en vrije tijd
- Hoe is de situatie?
Voor velen in de samenleving is een
betaalde baan het middel bij uitstek om zich te ontplooien, zich financieel onafhankelijk te voelen, sociale kontakten te leggen en het eigen welzijn te vergroten.
Het aantal mensen dat betaald werk zoekt, is de half miljoen al ruim gepasseerd. Jaarlijks komen er tienduizenden, waaronder veel jongeren en vrouwen bij. Allemaal op zoek naar een baan, zij het niet altijd voor de volle 40 uur per week.
Aan de andere kant is er een groeiende groep mensen met betaald werk waar te nemen die, wanneer zij zelf zouden kunnen kiezen, meer vrije tijd zouden willen hebben in ruil voor minder inkomen. Met minder materiële welvaart menen zij hun eigen welzijn te kunnen vergroten. Mensen uit de lagere inkomensgroepen hoeven daar natuurlijk niet over te piekeren. Zij zouden het zich niet kunnen veroorloven. Niettemin vinden velen dat zij te weinig tijd hebben om andere nuttige dingen te doen. Denk aan huishoudelijk werk, doe-het-zelf-aktiviteiten, hobbies, funkties in het vrijwilligerswerk, kortom de onbetaalde sektor. In een groeiend aantal huishoudens met meer kostwinners zijn mannen meer en meer aangewezen om een deel van de huishoudelijke taken op zich te nemen. Een arbeidsverdeling die ook thuis een eerlijke verdeling van het werk mogelijk maakt, vormt een noodzakelijke voorwaarde voor verandering van de nu geldende rolpatronen.
Wanneer we de werkloosheidsproblemen werkelijk willen oplossen, moet op deze maatschappelijke ontwikkelingen worden ingespeeld. De afgelopen jaren is dat juist niet gebeurd. De regering wilde de bedrijfswinsten laten groeien in de hoop dat er dan meer werk zou komen. De zogenaamde 'winst is werk'-theorie gaat echter niet zomaar op. Het is twijfelachtig of er wel geοnvesteerd wordt in arbeidsplaatsen. Veel investeringen zijn juist arbeidsbesparend (chips). Teveel winsten vloeien weg naar andere industrielanden (VS). En als er inderdaad geοnvesteerd wordt, is er geen maatschappelijke kontrole op het al of niet inzetten van de gewenste selektieve ontwikkeling.
Er zijn nog tal van arbeidsplaatsen te scheppen wanneer in de ontwikkeling van Nederland een zwaarder aksent gelegd wordt op energiebesparing, kleinschaligheid, milieubehoud en dergelijke.
Dat blijkt steeds in dit programma en in paragraaf 1 7 hebben we aangegeven hoe die ontwikkeling gestuurd
kan worden. Toch zal dit niet voldoende zijn om de toenemende stroom werkzoekenden aan betaald werk te helpen.
De oplossing die de meeste zekerheid biedt dat het werkloosheidsprobleem niet blijft bestaan of wordt verschoven en dat er geen beroep wordt gedaan op extra ekonomische groei ten koste van milieu, energie enzovoorts is daarom: verdelen van het beschikbare werk in bedrijfsleven en bij de (semi) overheid over werkenden en werkzoekenden. Tegelijkertijd en mede daardoor wordt het onbetaalde werk beter verdeeld en gestimuleerd. Er bestaan echter nog veel barriθres en bezwaren voor mensen die korter werken dan de 'volledige' werkweek: hun rechtspositie is zwakker, ze hebben vaak een lager uurloon en in sommige bedrijven wordt deeltijdwerk zoveel mogelijk beperkt: men vindt dat het teveel organisatorische problemen met zich meebrengt. En bovenal: in lagere inkomensgroepen kan men moeilijk of niet loon inleveren voor vrije tijd.
Wat willen we bereiken? - Het beschikbare betaalde werk door verdergaande automatisering straks nog minder dan nu - wordt eerlijker verdeeld over werkenden en werkzoekenden. En op een zodanige manier dat ook in de onbetaalde sfeer, met name in het huishoudelijke werk een andere verdeling tot stand kan komen. Aanzienlijk kortere werkdagen en werkweken zijn daartoe aangewezen.
Het gaat er om dat het recht op arbeid handen en voeten krijgt. - Algemene arbeidstijdverkorting voor heel Nederland in kleine stappen (verkorting van de werkweek met enkele uren per jaar) levert nauwelijks arbeidsplaatsen op en bevordert bovendien een andere werkverdeling thuis nauwelijks. Algemene arbeidstijdverkorting in grote stappen in alle bedrijfstakken stuit op problemen omdat de arbeidsmarkt dan niet ineens in de vraag kan voorzien. Daarom moet een aangepaste strategie toegepast worden die per sektor verschillend kan zijn. Om het werk beter te verdelen, wordt in principe gekozen voor een beleid dat zoveel mogelijk is gebaseerd op vrijwilligheid van de mensen. Voorwaarde is dan wel dat mensen echt in staat zijn om te kiezen. Daarvoor zijn een aantal organisatorische veranderingen noodzakelijk. Bovendien moet er voor gezorgd worden dat korter werken niet alleen mogelijk wordt voor een elite met hogere inkomens, maar voor iedereen. Dit betekent dat harder
dan ooit gewerkt moet worden aan een rechtvaardiger inkomensverdeling (hoofdstuk 3). Werkzoekenden die zelf een aktieve rol willen spelen bij het scheppen van (eigen) werkgelegenheid, moeten daartoe alle ruimte krijgen. - In de onbetaalde sektor moet een onderscheid gemaakt worden tussen o.m. zelfverzorgingstaken (huishoudelijk werk), hobbies, participatie in maatschappelijke organisaties (sport, politiek, vakbeweging, kerk, rekreatie, akties en onbetaalde funkties in de maatschappelijke dienstverlening).
Deelname van mensen in de onbetaalde sfeer kan zowel van individuele mensen als van de gemeenschap als geheel het welzijn vergroten. Dit dient dan ook bevorderd te worden door specifieke maatregelen en vooral door korter werken in betaalde banen mogelijk te maken. Ook in de onbetaalde sektor wordt rol-doorbreking voor mannen en vrouwen nagestreefd. Maatschappelijk noodzakelijke dienstverlening moet echter worden betaald en mag niet worden afgewenteld op al of niet deskundige vrijwilligers. - Voorzover door vrijwilligheid de gewenste verdeling van betaald werk over iedereen die betaald werk wil niet zal worden bereikt is ook verplichte arbeidstijdverkorting in kombinatie met loonmatiging noodzakelijk. Daarbij mogen de laagstbetaalden er niet op achteruit gaan. Met name moet daarvoor gedacht worden aan sektoren waar de aard van de werkgelegenheid, het inkomensniveau en de arbeidsmarkt het toelaten, bijvoorbeeld in het onderwijs.
Hoe willen we dat bereiken? - Vrijwillig korter werken wordt op grote schaal mogelijk indien de flexibiliteit in het arbeidsleven aanzienlijk wordt vergroot. Deeltijdbanen worden daartoe sterk bevorderd.
De arbeidsbemiddeling wordt verbeterd. Speciale aandacht krijgen daarbij degenen die deeltijdarbeid zoeken of voor een kortere periode willen werken. Het aantal deeltijdbanen wordt uitgebreid. De overheid als werkgever neemt in eigen huis het voortouw. Voorts wordt met werkgevers- en werknemersorganisaties overleg gepleegd over een aktieplan voor meer deeltijdarbeid: over eventueel in te stellen regels voor het percentage deeltijdbanen per bedrijfs(tak), over verbetering van de rechtspositie en sociale zekerheid van deeltijdwerkers, over de gevolgen van veel deeltijdarbeid voor de bedrijfsdemokratisering en voor de kwaliteit van de (deel)arbeidsplaatsen. Om


ongewenst verlies van arbeidsplaatsen te voorkomen, wordt het aktieplan voor het omzetten van volledige banen in deeltijdfunkties vastgelegd in arbeidsplaatsenovereenkomsten (APO's). - Uitbreiding van het aantal beschikbare arbeidsplaaten en een grotere flexibiliteit in het arbeidsleven worden verder nagestreefd door: - vergroting van de mogelijkheden voor vrijwillig vervroegde uittreding en vooral geleidelijke pensionering; zij die werken in kleinere bedrijven, winkels, huishoudens, apotheken enz, moeten kunnen rekenen op een financiλle regeling, zo nodig met direkte overheidssteun; dit geldt in het bijzonder voor de overbelaste groep van oudere ongehuwde vrouwen; - invoering van betaald edukatief en kreatief verlof; konkrete plannen moeten in de komende periode door het parlement kunnen worden behandeld; - meer mogelijkheden voor onbetaald verlof.
- Werkzoekenden krijgen de mogelijkheid zelf een aktieve rol te spelen bij het scheppen van (eigen) werkgelegenheid. Bijvoorbeeld in de vorm van koφperaties en eenmansbedrijven. Daartoe worden de volgende maatregelen genomen: - vestigingseisen worden soepel gehanteerd in situaties waar geen konkurrentievervalsing dreigt - de mogelijkheid tot het volgen van een (beroeps)-opleiding met behoud van uitkering wordt verruimd - de dienstverlening van Sociale Diensten en Arbeidsbureaus wordt uitgebreid tot het adviseren en ondersteunen van werkzoekenden met dergelijke plannen - uitkeringstrekkers krijgen een inkomensgarantie, zolang het (eigen) bedrijfje nog in de opstartfase is - de mogelijkheden voor het verstrekken van renteloze leningen en opstartsubsidies aan werkzoekenden met
dergelijke plannen worden aanzienlijk verruimd. d Overwerk wordt beperkt, evenals betaalde nevenaktiviteiten naast een baan. Voor zover nodig wordt per sektor verplichte arbeidstijdverkorting uitgewerkt. e Voor de onbetaalde sektor wordt nader onderzocht welke maatschappelijk noodzakelijke werkzaamheden moeten worden omgezet in betaalde banen en welke verbeteringen in de maatschappelijke infrastructuur nodig zijn voor een optimale ontwikkeling van de onbetaalde sektor. Te denken valt aan informatie- en bemiddelingscentrales voor vrijwilligerswerk, aan een regeling
van de rechtspositie van de vrijwilligers en aan voorzieningen en betaalde kaderfuncties voor volwassenenedukatie, sport, rekreatie, enz. Uitbreiding van de kollektieve sektor dient selektief plaats te vinden, waarbij gedacht moet worden aan voorzieningen die preventief werken, bevrijdend werken en/of zelfredzaamheid bevorderen. - De mogelijkheden voor het verrichten van onbetaald werk door mensen die een uitkering genieten worden verruimd, zonder dat het recht op (betaald) werk vervalt. - Om ouders beter in de gelegenheid te stellen de zorg van hun (pasgeboren of geadopteerde) kind zodanig met hun werk te kombineren, dat deze zorg niet gepaard gaat met verlies van ιιn van beider betaalde werkkring, wordt het volgende voorgesteld: - invoering van een totaal bevallingsverlof voor de vrouw van 14 weken, vrij te verdelen over de periode voor en na de bevalling. - daarna zal de mogelijkheid bestaan van een ouderschapsverlof van acht maanden. Dit verlof kan ook door de man i.p.v. de vrouw opgenomen worden, of door hen samen in deeltijd. - na deze periode bestaat de mogelijkheid van incidenteel verzorgingsverlof (bijvoorbeeld bij ziekte van kinderen of partner). De regeling zou de vorm kunnen krijgen van een werknemersverzekering, die wordt ingepast in het vereenvoudigde sociale zekerheidsstelsel (zie 26).
Daarnaast dienen voorzieningen aanwezig te zijn die buitenshuis werken naast het vervullen van huishoudelijke taken mogelijk maken, zoals gemeenschappelijke kinderopvang als basisvoorziening. h Het recht op principiλle werkweigering voor werknemers in dienst bij particuliere en overheidsbedrijven moet worden erkend. Werkweigeraars mogen niet worden ontslagen maar komen in aanmerking voor andere passende arbeid.
Arbeidsmarkt en kwaliteit van de arbeid
- Hoe is de situatie?
Onder kwaliteit van de arbeid wordt verstaan de arbeidsomstandigheden, de werkinhoud en de medezeggenschap. De kwaliteit van de dagelijkse arbeid is van groot belang voor de ontwikkeling van het welzijn van mensen en van hun vermogen om de eigen leef-, woon- en werksituatie in te vullen en zonodig voor zichzelf op te komen tegenover maatschappelijke organisaties en strukturen. Met de kwaliteit van het betaalde werk (maar ook het huishoudelijke werk) van veel mensen is het slecht gesteld: - veel mensen werken in een omgeving waar veel lawaai is of waar het stinkt. Ze moeten werken met gevaarlijke stoffen, lopen andere risiko's, moeten te zwaar werk verrichten of tijdens onregelmatige of onaangename tijden werken. - voor de werkinhoud van veel banen geldt dat men weinig afwisseling, weinig kontakten met mensen heeft, dat men zijn of haar kapaciteiten niet kan ontplooien en/of dat er weinig leermomenten in het werk voorkomen (deze punten gelden ook voor het werk van 'de huisvrouw') - tenslotte hebben werkenden veelal te weinig invloed op beslissingen die betrekking hebben op hun arbeidsomstandigheden en werkinhoud.
Door het binnenhalen van goedkope buitenlandse arbeiders was er jarenlang geen ekonomische noodzaak om werk van slechte kwaliteit te verbeteren. Naarmate de werkloosheid in ons land groeide, zijn de grenzen voor de gastarbeiders steeds verder gesloten. De kwaliteit van de banen verbeterde echter intussen niet en nu zijn voor onaangename vakatures moeilijk mensen te vinden.
De ontwikkelingen in de struktuur van de werkgelegenheid hebben die in het onderwijs niet gevolgd. Gemiddeld is de kwaliteit van de werkgelegenheid lager dan opleiding en kapaciteiten van de bevolking. Bovendien zijn opleidingen algemener geworden terwijl de banen gespecialiseerder, vaak ιιnzijdiger zijn. De veronderstelling dat verdere technische ontwikkeling automatisch leidt tot verbetering van de kwaliteit van de arbeid is niet juist gebleken. Integendeel, ongekontroleerde automatisering, specialisatie en schaalvergroting bedreigen de kwaliteit nog verder. Bovenstaande ontwikkelingen hebben ertoe geleid dat er ondanks de grote werkloosheid voortdurend een groot aantal vakatures openstaat. De arbeidsmarkt is ondoorzichtiger. Werkgevers zijn niet gauw tevreden over sollicitanten, werkzoekenden moeten langer zoeken. Dankzij een werkloosheidsuitkering zijn de meesten niet gedwongen om de eerste de beste (slechtste) baan aan te nemen en kan men passend werk zoeken. AI met al funktioneert de arbeidsmarkt trager. Er is niet alleen een hoge werkloosheid, de werkloosheid is ook zeer ongelijkverdeeld. De afgelopen jaren is bij arbeidsmarktproblemen nadruk gelegd op behoud van arbeidsplaatsen, natuurlijk verloop en voorkomen van ontslagen opdat degenen die werk hadden het zoveel mogelijk konden behouden. Nieuwkomers op de arbeidsmarkt, vooral jongeren en (huis)vrouwen die door gebrek aan ervaring in een baan toch al achterstand ondervinden, hebben daardoor veel minder kans op het verkrijgen van een baan. Ook ouderen die worden afgedankt omdat zij snelle veranderingen in het produktieproces en in de aard van de arbeid niet kunnen bijhouden, maken weinig kans op een nieuwe baan.
Wat willen we bereiken? - Iedereen die dat wil, moet kunnen werken overeenkomstig zijn of haar wensen en kapaciteiten. In de eerste plaats moet de kwaliteit van het werk verbeterd worden. Daarbij gaat het erom niet alleen veiligheid en gezondheid maar ook het welzijn van de werknemers beter te waarborgen. Vooral gelet moet worden op werkinhoud en zeggenschap. - Het kwalitatief goede werk en het 'slechte' werk dat niet verbeterd kan worden (en toch noodzakelijk is) moet eerlijk verdeeld zijn. Dit geldt tevens voor het (onbetaalde) huishoudelijke werk (zie ook 19).
Hoe willen we dat bereiken? - Het beleid gericht op volwaardige werkgelegenheid mag niet verslappen, d.w.z. drukmiddelen om werkzoekenden te dwingen onaantrekkelijke arbeid te accepteren moeten worden afgewezen. Verlaging van uitkeringen en verruiming van het begrip 'passende arbeid' mag dan ook niet plaatshebben. De knelpunten op de arbeidsmarkt moeten worden aangepakt door de kwaliteit van het werk te verbeteren. - De nieuwe Arbeidsomstandighedenwet moet zo snel mogelijk effektief in praktijk worden gebracht. Uitbreiding van de arbeidsinspectie die daarvoor nodig is moet zo snel mogelijk worden gerealiseerd. De welzijnsaspekten (werkinhoud en zeggenschap) zijn met deze wet nog niet voldoende gewaarborgd en moeten nader worden uitgewerkt. - Om de werkinhoud van arbeidsplaatsen te verbeteren wordt verdere arbeidsdeling tegengegaan. In plaats daarvan worden gestimuleerd: - taakroulatie d.w.z. het afwisselend uitvoeren van verschillende deeltaken - taakverbreding d.w.z. samenvoegen van gelijksoortige taken
- taakverrijking d.w.z. uitvoerende taken worden uitgebreid met plannings- en kontroletaken - het vormen van produktiegroepen, d.w.z. het gehele produkt of een afgerond onderdeel daarvan wordt vervaardigd door een groep werkers die zelf indeling en uitvoering van het werk regelen. - Bedrijven moeten verplicht worden ziekteverzuimgegevens en alle ongevalsgegevens openbaar te maken. Waar een hoog ziekteverzuim voorkomt, moet nagegaan worden waar de oorzaken liggen. Liggen de oorzaken binnen het bedrijf dan moet in samenwerking met de ondernemingsraad een plan ter verbetering van de werkinhoud worden opgesteld. - De arbeidsvoorwaarden van onvermijdelijk onaantrekkelijk werk worden verbeterd door kortere arbeidstijden en relatief hogere beloningen. In dit verband kan ook de invoering van sociale dienstplicht een rol spelen (zie 25).
De huidige arbeidswet uit 1919, die o.m. richtlijnen geeft voor de arbeidstijden, moet zodanig veranderd worden dat overwerk en ploegendiensten tot het uiterste worden beperkt. Kontinuarbeid moet worden teruggedrongen. Waar dat niet mogelijk is moet het aantal ploegen worden uitgebreid (5 ploegendienst bijvoorbeeld). - Aan de bezwaren van het huishoudelijke werk als dagelijkse arbeid kan tegemoet worden gekomen door de mogelijkheden om dat werk gezamenlijk of roulerend te verrichten uit te breiden. Te denken valt aan het ter beschikking stellen van ruimte waar ouders crθches kunnen opzetten e.d. en vooral aan het op grote schaal en voor alle bevolkingsgroepen scheppen van deeltijdwerkmogelijkheden. g Om de positie van groepen die op de arbeidsmarkt minder kansen hebben te verbeteren, moet in de eerste plaats de verdeling van het beschikbare werk ter hand worden genomen.
Daarnaast dient de positie van bepaalde groepen met behulp van specifieke maatregelen versterkt te worden: - het opzetten van beroepsopleidingen, die ook de allerarmsten en meest tenachtergestelden zoveel mogelijk garanties bieden op vaste, menswaardige arbeid; - uitbreiding van de financiλle middelen om jongeren in werkopleidingssituaties te trainen en ervaring te laten opdoen; hierbij kan gedacht worden aan projekten die in het plan voor de Jeugdarbeid van het NW-jongerenkontakt zijn voorgesteld; - uitbreiding van het leerlingenstelsel waarbij door middel van arbeidsover
eenkomsten de rechtspositie van de leerling-werknemer gelijk is aan die van de andere werknemers; - versterking van de positie van jongeren op de arbeidsmarkt door middel van positieve diskriminatie (quotering per bedrijfstak, te beginnen bij overheidsdiensten); - de rechtspositie van werkende gehuwde vrouwen wordt verbeterd en door middel van positieve diskriminatie worden arbeidsplaatsen voor vrouwen geclaimd (quoteringsstelsel per bedrijfstak); - er komen betere mogelijkheden voor her- en bijscholing; - voor ouderen en gedeeltelijk arbeidsgeschikten gaat het vooral om omscholingsmogelijkheden, loonkostensubsidies en aangepaste (deeltijd)banen. - De positie van buitenlandse arbeiders verdient ondersteuning door gericht beleid. De formeel aan die van Nederlandse werknemers gelijke rechtspositie dient in de praktijk ook betekenis te krijgen (arbeidsbemiddeling, promotiebeleid e.d.). Spreiding van buitenlanders en andere ethnische minderheden over het bedrijf heeft voorkeur boven koncentratie op aparte afdelingen (tenzij dit opvangvoorzieningen in gevaar brengt). Voorkomen moet worden dat de opgroeiende tweede generatie als vanzelfsprekend in de onaantrekkelijke banen terechtkomt. i De verantwoordelijkheid voor de arbeidsbemiddeling en de uitwerking van het arbeidsvoorzieningenbeleid dient gedecentraliseerd te worden van het rijk naar de regionale overheden (provincies). Ter plaatse bestaat immers inzicht in de knelpunten bij bepaalde groepen en bedrijven.
De opzet van de gewestelijke arbeidsbureaus zal daarbij veranderd moeten worden. Er dient nauwere samenwerking te bestaan met de maatschappelijke dienst- en hulpverleningscentra om geschikte begeleiding te bereiken. Arbeidsbureaus gaan alle werkzoekende vrouwen registreren, ook als zij part-time willen werken, zodat een beter inzicht ontstaat in de werkelijke werkloosheid; ze gaan aktiever bemiddelen voor de zgn. moeilijk plaatsbare werklozen en vrouwen.
Kommerciλle uitzendbureaus worden teruggedrongen en uiteindelijk opgeheven. De arbeidsbureaus nemen de bemiddeling voor tijdelijk werk op zich.
Arbeidsbureaus ondersteunen initiatieven van werkzoekenden om zelf een
bedrijf op te zetten. Tenslotte krijgen arbeidsbureaus een stimulerende taak om deeltijdbanen bij bedrijven tot stand te doen komen en de arbeidsbemiddeling daarop af te stemmen. j Ten aanzien van de Sociale Werkplaatsen (WSW-voorzieningen) worden de volgende maatregelen getroffen: - de bedrijfseenheden met meer dan ca. 1 50 werknemers worden gesplitst - leiding en begeleiding worden verbeterd (scholingsmaatregelen) - niemand mag gedwongen worden werk te aanvaarden (bijv. door met stoppen van de uitkering te dreigen) - ook de werkplaatsen moeten gedemokratiseerd worden; specifieke maatregelen zijn nodig om vertegenwoordiging van de werkenden mogelijk te maken. - alle Sociale Werkplaatsen worden (inter-)gemeentelijke instellingen onder verantwoordelijkheid van B & W. k Aan het ongebreideld onderbrengen van mensen in de WAO dient abrupt een einde te worden gemaakt (zie 26). I Vrouwelijke werknemers moeten gelegenheid hebben hun kinderen te zogen. Daartoe wordt art. - uit het Algemeen Rijksambtenarenreglement opgenomen in de Arbeidswet.
Wetenschap en techniek
- Algemeen
Hoe is de situatie?
De manier waarop onze samenleving zich ontwikkelt, wordt in sterke mate door technologische faktoren bepaald. Zelfs in zo sterke mate dat het er dikwijls op lijkt dat de voortgang van wetenschap en techniek een automatisch, onafhankelijk proces is waarnaar de samenleving zich moet richten. Juichend dan wel morrend. Niets is minder waar. De samenleving en de overheid kunnen en moeten de ontwikkeling van wetenschap en techniek en hun toepassingen sturen in de goede richting.
Wat willen we bereiken?
Het wetenschappelijke speur- en ontwikkelingswerk zal moeten bijdragen aan de oplossing van brandende maatschappelijke problemen en aan de opbouw van een rechtvaardiger en vriendelijker samenleving. Of het nu door de overheid, door universiteiten en hogescholen of door het bedrijfsleven en andere instellingen wordt uitgevoerd.
Daartoe zal dit werk gedemokratiseerd moeten worden; d.w.z. grotere
invloed van de overheid, de onderzoekers en van andere direkt betrokkenen, en openbaarheid van methoden en uitkomsten. Hierbij zullen de onderzoekers en hun opdrachtgevers gebonden zijn aan een globaal wetenschapsplan. Naast de meer traditionele instrumenten zoals veiligheidswetgeving en subsidies dient de overheid op dit punt nieuwe instrumenten te ontwikkelen.
Hoe willen we dat bereiken? - De overheid stelt jaarlijks een wetenschapsplan op in overleg met een keur van maatschappelijke groeperingen, waaronder wetenschappers. Dit plan wordt aan het parlement voorgelegd. Het omvat meerjarenplannen in hoofdlijnen: voor elk aandachtsgebied en afzonderlijk voor het universitaire onderzoek. Het bedrijfsleven zal erin worden betrokken en wordt geacht de informatie te geven die voor het opstellen van het plan nodig is. - Alle adviezen voor het wetenschapsplan worden openbaar gemaakt, evenals eventuele minderheidsadviezen en alternatieve voorstellen. - Om het wetenschapsplan uit te voeren zullen universitaire onderzoekers, onderzoekteams uit het bedrijfsleven en degenen, die voor hun onderzoek overheidssubsidie krijgen, samen moeten werken (bv. in nationale programma's). - Ook anderen dan wetenschappers kunnen op eigen initiatief of op verzoek voorstellen indienen om vraagstukken wetenschappelijk te bestuderen of te begeleiden. Het geld voor dit onderzoek wordt zo nodig gehaald uit een apart daarvoor ingesteld fonds. Een jaarlijks toenemend deel van de gelden voor toegepast wetenschappelijk onderzoek wordt ter beschikking gesteld van politieke partijen, vakbonden en andere maatschappelijke groeperingen, bijv. via de wetenschapswinkels. Zo kunnen de voor de toekomst belangrijke keuzemogelijkheden, die nu nog niet door de meerderheid gesteund worden, tijdig wetenschappelijk worden uitgebouwd. - Krachtig zullen we bevorderen dat er onderzoekcommissies van de ondernemingsraden komen, die werkelijke mogelijkheden krijgen om invloed uit te oefenen op het onderzoeksbeleid van de bedrijven. Ze moeten alle informatie krijgen, die nodig is voor de beoordeling van onderzoeksprogramma's, - Wetenschappelijke onderzoekers (waarbij inbegrepen industriλle onderzoekers) moeten door de wet beschermd worden wanneer zij uit maatschappelijke overwegingen opdrachten
weigeren of vroegtijdig hun opdrachten, de resultaten of de gevolgen ervan publiceren. - Bij internationale samenwerking wordt de planning in het bijzonder afgestemd op landen met beperkte mogelijkheden voor wetenschappelijk onderzoek. Deze landen worden geholpen bij het verbeteren van hun positie.
Dit betekent in de eerste plaats de ontwikkeling en overdracht van aangepaste, kleinschalige technologie. Overdracht van de meest geavanceerde, eventueel grootschalige technologie moet echter niet uitgesloten worden voor zover die past in een nieuwe internationale ekonomische orde. - Het kleine en middelgrote bedrijfsleven dient direkter toegang te krijgen tot resultaten van wetenschappelijk onderzoek. In dat kader kunnen 'stages' van universitaire onderzoekers bij bedrijven een nuttige rol spelen. - Het oktrooirecht dient te worden aangepast zodat misbruik wordt tegengegaan.- Bij de verdeling van het overheidsgeld voor onderzoek dient meer dan nu in acht genomen te worden, welke bijdrage het onderzoek levert aan de oplossing van maatschappelijke problemen. - Proeven met dieren moeten tot het uiterste worden beperkt; proeven met dieren, die alleen gedaan worden ten behoeve van de kosmetische industrie, worden helemaal verboden. (Wetenschappelijk) onderzoek naar het ontwikkelen van methoden om zonder gebruik van dieren gewenste doelstellingen, resp. resultaten te bereiken, moet krachtig gestimuleerd worden.
- Automatisering
Hoe is de situatie?
De invoering van allerlei toepassingen van de mikro-elektroniks (ME) is op dit moment de meest in het oog lopende verandering op technologisch gebied. Het is ook de meest ingrijpende. Vele arbeidsplaatsen verdwijnen door automatisering. Tegelijk worden zeer veel nieuwe produkten op de markt gebracht, van mikro-processors om produktieprocessen te sturen tot luxe konsumptie-artikelen in de elektronikasfeer. De mogelijkheden om gegevens op te slaan in geheugens zijn vrijwel onbegrensd, waarbij de effektiviteit van kontrole een groot vraagteken is. Elektronische uitwisseling van informatie via beeldschermen kan sociaal gezien verstrekkende gevolgen hebben: de 'beeldbuizenkultuur' is een dochter van de 'apparatenkultuur'.

Wat willen we bereiken?
De ontwikkelingen in de ME dienen gestuurd en gekontroleerd te worden en wel de produktie, de aanwending in nieuwe produkten en de aanwending in de vorm van automatisering. Dit dient te gebeuren door degenen die het meest direkt met de gevolgen worden gekonfronteerd, dus werknemers en konsumenten, binnen het kader van de door de overheid vastgestelde investeringswetgeving en het door de overheid vastgestelde wetenschapsplan. Maatstaven die hierbij moeten worden aangelegd zijn
- het maatschappelijk nut en de kwaliteit van de produkten en - de kwaliteit van de arbeid.
Hoe willen we dat bereiken? - Automatiseringsbeslissingen dienen, zoals alle investeringsbeslissingen, op het nivo van de OR genomen te worden. Voorwaarde voor demokratische besluitvorming is een automatiseringsplan voor korte en middellange termijn per onderneming, zo mogelijk als onderdeel van een investeringsplan. - Nieuwe produkten en produktiemiddelen van goederen en diensten door invoering van ME zullen steeds de kwaliteit van de arbeid moeten verbeteren. De produktie van mikro-elektronika zal in Nederland slechts gestimuleerd dienen te worden voor zover de produktie past binnen het beleid gericht op selektieve ontwikkeling (par. 1 7) en voorzover de produkten voldoen aan de bovengenoemde eisen t.a.v. kwaliteit en nut van de produkten en kwaliteit van de arbeid. - De overheid zal een beleid, gericht op de punten a t/m b kunnen voeren met behulp van een vergunningenbeleid, wetenschappelijk onderzoek en voorts alle instrumenten m.b.t. het arbeidsmarktbeleid. - De overheidsbedrijven kunnen voorop lopen bij het uitvoeren van bovengenoemde strategie. - Het verdient aanbeveling om een nationaal instituut op te richten, vergelijkbaar met de Algemene Rekenkamer, dat voortdurend de sociaalkulturele gevolgen van de ontwikkeling in de mikro-elektronika en automatisering onderzoekt en toetst aan algemene doelstellingen die periodiek door de Tweede Kamer worden opgesteld. - Het gebruik van de geprogrammeerde instruktie- en telekommunikatie-apparatuur in het onderwijs mag er niet toe leiden dat de sociale stimulansen bij het leren wegvallen. Deze technieken kunnen geen vervanging, wel een aanvulling zijn van de traditionele lesmethoden. Vooral wat betreft de kennisoverdracht daarin. - Bij de invoering van informatie-uitwisselingssystemen zoals viewdata zullen er garanties moeten komen voor het demokratisch beheer van de informatiebank en daarmee voor de kwaliteit en veelzijdigheid van de informatie.


- Inkomen


Overheidsfinanciën en koopkracht
- Hoe is de situatie?
Ons land behoort tot de rijkste landen ter wereld. Zowel de omvang van de partikuliere konsumptie als de omvang van de kollektieve uitgaven voor gemeenschappelijke voorzieningen en sociale zekerheid zijn groter dan ooit. De verdeling van die welvaart stemt echter niet tot tevredenheid. Zeker nu het nationaal inkomen weinig of niet meer stijgt zal het meer dan ooit om de verdelingsvraagstukken gaan. Immers, op langere termijn kan er niet mιιr worden besteed dan er wordt verdiend.
Toch moet er hard gewerkt worden aan energiebesparing, kleinschaligheid, milieubehoud, woningbouw, arbeidstijdverkorting, ontwikkelingshulp, kollektieve voorzieningen, ekonomische herstrukturering enzovoort. Dat legt beperkingen op aan de financiλle ruimte die overblijft voor materiële konsumptie en daarmee aan het besteedbare inkomen van de totale bevolking. Op langere termijn kan de overheid zich niet een groot financieringstekort veroorloven, behalve wanneer er blijvende ekonomische groei is. Immers, daardoor worden de jaarlijks te betalen rente en aflossingen op de staatsschuld steeds groter. Monetaire financiering van tekorten leidt slechts tot inflatie en verschuift de problemen naar de toekomst. Ieder jaar worden met Prinsjesdag de begrotingen voor het komende jaar ingediend. Het parlement moet echter beslissingen nemen over uitgaven waarvan de konsekwenties voor latere jaren niet goed worden overzien. Er wordt geen inzicht geboden in de mogelijke beleidsombuigingen doordat de alternatieven voor de sociaal-ekonomische ontwikkelingen niet worden uitgewerkt door de daarvoor aangewezen instanties (planburo e.d.).
Overheidsuitgaven worden gedaan met het oog op een bepaald doel. Achteraf kan slecht worden vastgesteld of de uitgaven aan hun oorspronkelijke doel hebben beantwoord, omdat dit te weinig wordt onderzocht. Hierdoor kan het parlement geen zorgvuldige afweging maken tussen het voortzetten van deze uitgaven of het uitvoeren van nieuwe taken.
Wat willen we bereiken en hoe? - De PPR gaat er vanuit dat de ekonomische groei in Nederland sterk zal achterblijven bij die in het verleden, wellicht zal het nationaal inkomen zelfs stabiliseren of afnemen. De overheidsuitgaven moeten daarom over een langere termijn gedekt worden door de inkomsten. Het financieringstekort moet worden teruggedrongen. - De bestedingsruimte voor uitgaven wordt door de afnemende groei steeds geringer. Bij iedere uitgave is daarom diskussie en zorgvuldige afweging nodig om een zo demokratisch mogelijke besluitvorming te, garanderen. Daartoe wordt zo overzichtelijk mogelijk informatie gegeven over omvang en effekten van overheidsmaatregelen op korte en langere termijn. c In het vervolg worden naast de middellange termijnramingen tweejaarlijkse begrotingen aan het parlement aangeboden. Om inzicht te krijgen in politieke alternatieven worden alternatieve 'scenario's' gepresenteerd. - De Algemene Rekenkamer krijgt tot taak onderzoek te doen naar de effektiviteit van overheidsuitgaven en rapporteert daarover aan het parlement. - De PPR streeft naar het handhaven van de koopkracht tot modaal, maar dit zal wellicht niet onder alle omstandigheden te realiseren zijn, gezien de andere doelstellingen in dit programma.
Echter alleen indien de instrumenten om voor alle inkomensgroepen een beleid van inkomensmatiging en -herverdeling te voeren, op korte termijn tot stand komen en worden geëffektueerd, kan koopkrachtvermindering voor modale inkomens voor de PPR aanvaardbaar zijn, om de gewenste overheidsuitgaven, inkomensoverdrachten en selektieve ontwikkeling te kunnen financieren bij geringe groei.
De koopkracht van het minimumloon moet worden gehandhaafd.
Inkomens uit arbeid
- Hoe is de situatie?
Er bestaan in ons land nog steeds grote inkomensverschillen. Inkomensverschillen bepalen hoe mensen hun eigen inkomen ervaren. Mensen vinden het prettig als hun inkomen verbetert. Als ze merken dat iedereen erop vooruit gaat, blijkt de tevredenheid nauwelijks toe te nemen: dan is er bij onderlinge vergelijking namelijk niets veranderd. Het gaat dus om de relatieve inkomenspositie en men vergelijkt zich altijd weer met mensen die mιιr verdienen.
Dit betekent dat men de gemiddelde tevredenheid van de gehele bevolking sterker vergroot door de inkomens te nivelleren dan door iedereen er iets bij
te geven.
Als matiging nodig is, zeggen mensen vaak (terecht): ιιrst de hogere inkomens. Nivellering is dan ook een voorwaarde om inkomensmatiging te bereiken bij afnemende ekonomische groei.
Voor de uitkeringstrekkers geldt, dat de uitkering volledig bepaald wordt door de overheid; denk je aan de inkomens uit arbeid, dan zijn niet voldoende instrumenten aanwezig voor een ΰlle inkomenskategorieλn omvattend inkomensbeleid; een beleid voor inkomens uit spekulatie of vermogen is helemaal nog niet te voeren.
In het algemeen worden inkomensverschillen veroorzaakt door verschillen in de positie op de arbeidsmarkt. De inkomensverhoudingen zijn veelal terug te voeren op schaarsteverhoudingen op die markt. Veel beloningen zijn daarbij nog steeds gebaseerd op schaarsteverhoudingen in het verleden. Omdat vroeger kennis veel schaarser was dan nu worden bijvoorbeeld de meeste funkties waarvoor veel opleiding nodig is zeer goed betaald. Denk bijvoorbeeld aan vrije beroepsbeoefenaren, hogere ambtenaren en de hogere funkties in het bedrijfsleven.
Sommige groepen hebben daarbij een machtspositie opgebouwd waarmee men de inkomenspositie beter kan beschermen dan anderen. Hierdoor zitten we met een verouderde beloningsstruktuur waarin mensen met meer opleiding de betere banen kunnen bezetten. Beter omdat die hoger beloond worden θn omdat het meestal plezieriger werk is.
De traditionele (zogenaamde) vrouwenberoepen komen door de gehanteerde funktiewaarderingssystematiek automatisch voor lagere beloning in aanmerking. De bestaande inkomensverhoudingen worden door de PPR dan ook als onrechtvaardig ervaren.
Wat willen we bereiken? - De doelstellingen van het inkomensbeleid, zoals de PPR dat wil voeren, kunnen moeilijk los gezien worden van ΰndere gewenste veranderingen in onze samenleving, zoals eerlijker verdeling van het werk en meer zelfstandigheid van mannen en vrouwen.
Die verschillende doelen moeten in hun samenhang worden beschouwd. - De fundamentele gelijkwaardigheid van alle mensen geldt daarbij als uitgangspunt ook al zijn mensen gelukkig verschillend.
Een rechtvaardig inkomensbeleid moet dan ook gestalte geven aan die
gelijkwaardigheid. De PPR vindt dat op grond hiervan in principe iedereen (vanaf een bepaalde leeftijd) recht heeft op betaalde arbeid. Op den duur streeft de PPR naar een basisinkomen voor iedereen ongeacht de door iemand verrichte arbeid. - Mensen zijn verschillend. Maar of je nu man bent of vrouw, meer kennis hebt opgenomen of sterker bent, jong of oud, die verschillen mogen geen grond vormen voor inkomensverschillen. Inkomensongelijkheid die op die verschillen is terug te voeren, wordt daarom opgeheven. Het inkomensbeleid moet erop gericht zijn de mechanismen die tot hogere inkomens leiden te doorbreken om zodoende een aanzienlijke inkomensnivellering tot stand te brengen. - Een rechtvaardige inkomensverdeling is niet hetzelfde als inkomensgelijkheid. Wanneer iemand voor het vervullen van een taak extra offers brengt, kan een hoger inkomen redelijk zijn. Elders hebben we aangegeven hoe de kwaliteit van de arbeid sterk verbeterd kan worden. Gestreefd wordt naar een maximum-inkomen dat (netto) niet groter is dan driemaal het netto minimumloon voor volwassenen.
Daarbij dient rekening te worden gehouden met individuele verschillen in maatschappelijke en financiële positie. De een ontvangt bv. wel individuele huursubsidie en de ander niet. De een heeft wel een aftrek voor verwervingskosten, de ander niet . . . - Inkomensverschillen zijn voor vrijwel de gehele bevolking onderwerp van gesprek. Bij het bewerkstelligen van de gewenste veranderingen in de inkomensverhoudingen kan de publieke meningsvorming over kriteria voor en hoogte van inkomensverschillen een belangrijke rol spelen. Inzicht in de feitelijke inkomensverdeling is daarvoor een noodzakelijke voorwaarde.
Hoe willen we dat bereiken? - Om een radikale verandering van de inkomensverhoudingen te bereiken moet een alle inkomensgroepen omvattend inkomensbeleid worden gevoerd. Het parlement stelt jaarlijks de richtlijnen voor zo'n beleid vast. Over de invulling van het inkomensbeleid, in samenhang met aktieplannen voor de herverdeling van het werk en verbetering van de kwaliteit van de arbeid wordt met de betrokken maatschappelijke organisaties overlegd. - De Wet Openbaarheid van Inkomens uit arbeid moet nu eindelijk in werking treden. In de komende 4 jaar worden ook de inkomens uit vermogen
onder de invloedssfeer van de wet gebracht. De zogenaamde passieve openbaarheid wordt omgezet in een publikatieplicht. Als eerste stap krijgen in elk geval de ondernemingsraden inzage in de inkomens binnen bedrijven alsmede in wijzigingen in het salariëringsbeleid. Alle werknemers, ook de hogere inkomenstrekkers, worden onder een CAO gebracht.
Om een stringent prijs/inkomensbeleid ten aanzien van vrije beroepsbeoefenaren te kunnen voeren, wordt de Economische Controle Dienst uitgebreid met een onderzoeksafdeling die een betrouwbaar inzicht in de verdiende inkomens van zelfstandigen kan geven. c Nivellering van inkomens wordt in de eerste plaats nagestreefd door wijziging van de beloningsverhoudingen (veranderingen in de premieheffing voor sociale zekerheid en belasting werken ook nivellerend; zie daarvoor elders). Via funktieklassifikatie worden alle funkties vergelijkbaar gemaakt. Op grond daarvan kan een begin gemaakt worden met het herzien van de beloningsstruktuur. De faktor kennis krijgt daarin minder gewicht dan in de huidige funktiewaarderingssystemen gebruikelijk is. - Zolang er nog eentonig of vuil werk bestaat of gewerkt moet worden op onaangename werktijden kunnen daarvoor inkomenstoeslagen aanvaardbaar zijn. De kompensatie zal echter zoveel mogelijk worden gezocht in kortere arbeidstijd voor deze funkties. - Waar hoge inkomens het gevolg zijn van schaarste van bepaalde deskundigheden moet die schaarste worden opgeheven door scholingsmaatregelen e.d. Waar hoge inkomens het gevolg zijn van traditie of schaarste in het verleden wordt de inkomensvorming op korte termijn bijgesteld.
Waar hoge inkomens het gevolg zijn van bijzondere marktsituaties, zoals bij bepaalde vrije beroepen waar de dienstverlener in belangrijke mate zelf kan bepalen in hoeverre de kliënt hem 'nodig' heeft, wordt het inkomen losgekoppeld van het aantal verrichtingen, zonodig door loondienstfunkties te scheppen. Uiteraard moet er dan wel kontrole op de kwaliteit en omvang van de werkzaamheden plaats hebben, maar dat is nu ook al gewenst. - Loonsverhogingen worden gegeven in centen i.p.v. in procenten.
Dit betekent onder meer aftopping van de prijskompensatie. - Er mag beslist niet worden gekort op het minimum jeugdloon. Integen

deel, het minimum jeugdloon is gebaseerd op een niet terzake doend verschil en zal op den duur dan ook moeten samenvallen met het minimumloon voor volwassenen.
Basisinkomen
- In het verre verleden vond alle produktie, alle arbeid plaats in en om de privι-huishoudens. In de loop van de geschiedenis zijn de taken steeds meer verdeeld. Er groeide een zekere arbeidsverdeling en er ontstond handel. Zo kwamen verschillende ekonomische sektoren tot stand in wat nu de volkshuishouding heet: voedselproduktie in de landbouw, ambachten, industrie en, vooral deze eeuw, een heel netwerk van kommerciλle en niet-kommerciële dienstverlening.
Toch vindt ook nu nog een belangrijk deel van de produktie in en om de privι-huishouding plaats. Onbetaald. Soms voor eigen nut, soms voor dat van anderen (doe-het-zelf-, huishoudelijk- en vrijwilligerswerk).
Het onderscheid tussen werk dat wel en werk dat niet betaald wordt, is door allerlei ekonomische en kulturele oorzaken bepaald. In elk geval kan je niet zeggen dat het betaalde werk nuttiger is dan het onbetaalde. Bepaalde werkzaamheden gebeuren zowel betaald als onbetaald: eten kan je thuis opdienen of in een restaurant laten opdienen; kleren wassen, een bed timmeren, tuin onderhouden enzovoort, je kunt het zelf doen of laten doen. Sommige maatschappelijke diensten worden door vrijwilligers verricht, andere door betaalde instellingen. Het verschil zit 'm niet in het nut voor de samenleving, maar in de geldstromen tussen mensen. Het begint dan ook zo langzamerhand een achterhaalde zaak te worden dat bepaalde mensen wιl en anderen gιιn inkomen ontvangen voor nuttige bezigheden. Trouwens, in onze samenleving is ook moeilijk vast te stellen wie geen betaalde baan kunnen vinden en wie dat onder de huidige omstandigheden niet willen, zelfs al zou er een enorm kontroleapparaat in het leven worden geroepen (met alle nadelen van dien).
Beter lijkt het ons er vanuit te gaan dat mensen in onze maatschappij door hun bestaan alleen al (daar hebben ze zelf niet om gevraagd) het recht hebben op een inkomen om in het levensonderhoud te voorzien. De tijd lijkt geleidelijk rijp te worden om iedereen een basisinkomen te verstrekken, ongeacht de vraag wat hij of zij ervoor doet.

Natuurlijk kleven er aan dat iedee ook problemen. De PPR ziet op het ogenblik als grootste gevaar van een basisinkomen, of zoals anderen het noemen een 'arbeidsloos inkomen', dat het idee misbruikt wordt om de oneerlijke verdeling van het werk in stand te houden. Met gedwongen werkloosheid voor vele honderdduizenden die in onze maatschappij geen recht op arbeid blijken te hebben. En dan is arbeidsloos inkomen een ander woord voor uitkering: blijf zitten waar je zit en verroer je niet . . . een idee dat in rechtse handen tevens misbruikt zal worden om uitkeringen te verlagen!
Om een betere startpositie voor de invoering van een basisinkomen voor iedereen te scheppen, moet het werk eerlijker verdeeld worden. Zowel het betaalde als het onbetaalde, zowel het aangename als het onaangename. Het zal duidelijk zijn dat het onaangename werk het grootste probleem wordt in een maatschappij met een basisinkomen voor iedereen. Gewerkt zal er heus wel worden, daarvoor betekent werk genoeg voor mensen zelf: kijk maar eens wat mensen allemaal vrijwillig doen in de onbetaalde sektor. Dat laat zich eenvoudig niet uitputtend beschrijven (het grote ongelijk van degenen die zeggen dat mensen van nature lui zijn). Het vuile werk zal echter wel blijven liggen.
De PPR heeft daar drie antwoorden op. a De kwaliteit van het onaangename werk moet drastisch verbeterd worden (zie 20). b Uiterlijk met de invoering van een basisinkomen wordt tevens een sociale dienstplicht ingevoerd waardoor iedereen tenminste een aantal perioden in zijn of haar leven maatschappelijk noodzakelijke taken vervult (bijvoorbeeld een halfjaar). Het ligt voor de hand dat een deel daarvan besteed wordt aan onaangenaam werk dat niet verbeterd kan worden. c Zolang het slechte werk nog niet eerlijker verdeeld is zal er ook na invoering van een basisinkomen in het inkomensbeleid ruimte moeten zijn voor toeslagen voor degenen die het onaangename werk op zich nemen.
Aan de invoering van een basisinkomen zitten allerlei haken en ogen.
Maar er zijn ook belangrijke voordelen aan verbonden, die de oplossing van sociaal-ekonomische problemen dichterbij kunnen brengen. Zo kunnen de hoge arbeidskosten voor arbeidsintensieve bedrijven lager worden en kan de wir-war in het sociale zekerheidstelsel worden vereenvoudigd.

Maar bovenal telt dat mensen vrijer kunnen worden en onafhankelijker van anderen en van ekonomische dwang. Op weg naar een betere startpositie voor deze ontwikkeling geeft de PPR de hoogste prioriteit aan de verbetering van de kwaliteit van de arbeidsplaatsen en aan een radikale herverdeling van inkomen en (betaald en onbetaald) werk. Om te voorkomen dat het herverdelende effekt van het basisinkomen door afwenteling teniet wordt gedaan, moet bij de invoering van het basis-inkomen ook een maximuminkomen zijn ingevoerd.
Intussen kan de invoering van een basis-inkomen ook technisch gesproken dichterbij komen, mits voortvarend wordt gewerkt aan de integratie en individualisering van de belastingheffing en premieheffing voor de sociale verzekeringen, aan de individualisering van sociale uitkeringen en aan de invoering van een algemene pensioenregeling voor de gehele bevolking, zoals in de volgende paragrafen wordt aangegeven.
Sociale zekerheid
- Hoe is de situatie?
Het systeem van sociale verzekeringen dient mensen die zonder inkomen raken te ondersteunen. Bij dit onderwerp mag dan ook niet voorbij gegaan worden aan het feit dat het toenemende beroep op sociale verzekeringen een gevolg is van principiλle tekortkomingen van de huidige ekonomische orde, waarin het begrip arbeid is beperkt tot betaalde arbeid maar het recht op betaalde arbeid niet wordt gegarandeerd. De feitelijke problemen worden door het systeem van uitkeringen niet opgelost, integendeel: de WAO wordt bijvoorbeeld misbruikt om werklozen aan het geregistreerde arbeidsaanbod te onttrekken. Daardoor raken zij in feite hun aanspraak op arbeid, eventueel aangepaste of deeltijd-arbeid, kwijt.
Door de geleidelijke invoering van de verschillende sociale verzekeringswetten is een lappendeken ontstaan van voorzieningen waarbinnen slechts enkelen de weg weten. Die ingewikkeldheid van het systeem is niet alleen bezwaarlijk, zij leidt er tevens toe dat groepen mensen die een beroep op een uitkering zouden moeten kunnen doen tussen wal en schip raken. Het huidige systeem gaat uit van de verzekeringsgedachte, dat wil zeggen men verzekert zich tegen een mogelijke gebeurtenis als gevolg waarvan men zonder inkomen zou geraken. Daarvoor wordt een premie, een percentage van het inkomen, afgedragen. Door het bestaan van maxima in de premieheffing en door de mogelijkheid betaalde premies voor de inkomstenbelasting af te trekken is het systeem niet in overeenstemming met het draagkrachtbeginsel. Daardoor kunnen hogere inkomens feitelijk meer besteden dan je zou verwachten.
Doordat de sociale zekerheid voor het overgrote deel wordt gefinancierd uit de loonkosten, drukken de lasten onevenredig zwaar op arbeidsintensieve, vaak kleinere, bedrijven. Dit leidt gemakkelijk tot 'rationalisering' van de produktie en uitstoot van arbeidskrachten met als gevolg stijging van de sociale lasten. Zo zijn we in een vicieuze cirkel beland. Het bestaande stelsel van sociale zekerheid is niet afgestemd op het feit dat in ιιn huishouden meerdere kostwinners kunnen voorkomen.
Ook voor deeltijd-werkers kunnen problemen ontstaan doordat het systeem niet geοndividualiseerd is.
Wat willen we bereiken? - Het beroep op de sociale zekerheid dient verminderd te worden zςnder dat de uitkeringsgerechtigden daar de dupe van worden (volumebeleid). Het terugdringen van het gebruik van de voorzieningen begint bij een totaal andere benadering van de huidige problemen: verbetering van de kwaliteit van de arbeid en eerlijker verdeling van het werk. - De systemen van belastingheffing en van premieheffing voor sociale verzekeringen worden geintegreerd om de lasten naar draagkracht te verdelen tussen de verschillende inkomensgroepen. Daarbij wordt uitgegaan van het individu in plaats van het gezin. - De bestaande regelingen op het terrein van sociale zekerheid worden op elkaar afgestemd en vereenvoudigd (WAO, AAW en ZW) en waar nodig uitgebreid tot de gehele bevolking (pensioenen en ziektekosten).
Het geheel dient uit te monden in een loondervingswet. Verschillen in inkomens tussen vergelijkbare funkties als gevolg van verschillen in premieheffingen, zoals bijvoorbeeld tussen overheidspersoneel en de zogenaamde trendvolgers, worden opgeheven. - De stelsels van belasting- en premieheffing worden geleidelijk zo gewijzigd dat een verschuiving van lasten optreedt ten gunste van de faktor arbeid (arbeidsintensieve bedrijven). Zowel belastingen als premies dienen geheven te worden naar draagkracht van de bedrijven.
Hoe willen we dat bereiken? - In de eerste plaats moet verwezen worden naar de paragrafen 2.4 over de verdeling van het werk en 2.5 over verbetering van de kwaliteit van de arbeid, omdat daarin de oorzaken van veelvuldig gebruik van sociale verzekeringen worden aangepakt. - De verplichting voor werkgevers om een aantal gedeeltelijk arbeids(on)geschikten in dienst te nemen moet worden uitgebreid en op de naleving ervan moet beter worden toegezien.
Tevens moet de werkgever zoveel mogelijk aangepaste arbeid aanbieden aan de 'eigen arbeidsongeschikten'. - Door integratie van WAO/AAW en Ziektewet wordt in een vroeger stadium een gerichte medische begeleiding mogelijk. d Integratie van heffingen voor inkomstenbelasting en sociale verzekeringen wordt gerealiseerd door geleidelijke opheffing van de maximumpremiegrenzen, afschaffing van de aftrekbaarheid van betaalde premies voor de inkomstenbelasting (IB) en verhoging van de rijksbijdragen aan de sociale fondsen.
Om te voorkomen dat bij deze herstrukturering bij met name de middengroepen onaanvaardbare inkomensdalingen plotseling optreden, moet steeds het totale besteedbare-inkomen beschouwd worden. - Het sociale zekerheidsstelsel wordt geοndividualiseerd. De positie van deeltijdwerkers mag daarbij niet nadelig worden beοnvloed (door volledige premieheffing e.d.). - Op de sociale minima wordt niet gekort. De welvaartsvastheid door middel van de zogenaamde netto-nettokoppeling met de ontwikkeling van het netto-minimumloon moet gehandhaafd worden. - Er wordt een volksverzekering ziektekosten ingevoerd. - Er wordt een uniform pensioensysteem ingevoerd boven de AOW. Ook hierbij moet worden uitgegaan van het individu. i Alimentatieregelingen worden verbeterd. Er wordt gestreefd naar het vastleggen van een maximum in het aantal jaren waarin alimentatie behoeft te worden betaald.
Belastingen
- Hoe is de situatie?
De heffing van de loon- en inkomstenbelasting is gebaseerd op het draagkrachtbeginsel. In de praktijk werkt dit principe maar gedeeltelijk: mensen met een hoger inkomen hebben een groter voordeel wanneer zij bepaalde kosten voor de belasting mogen aftrekken. Door hun hogere inkomen kunnen ze grotere leningen en hypotheken afsluiten waardoor ze weer meer rentekosten kunnen aftrekken. Ook de premieheffing voor sociale verzekeringen doorkruist het draagkrachtbeginsel bij de belastingheffing.
Een groot deel van de totale belastingopbrengsten wordt verkregen door middel van indirekte belastingen zoals BTW en accijnzen. Hoewel over de eerste levensbehoeften minder indirekte belastingen worden geheven dan over luxe goederen beinvloeden deze belastingen de inkomensverhoudingen niet. Lagere inkomens betalen relatief evenveel als hogere inkomens. Velen blijken op de ιιn of andere manier de heffing van inkomstenbelasting, sociale premies en/of indirekte belastingen te ontwijken. De ingewikkeldheid van het heffingensysteem en het ontbreken van geschikte kontrolemogelijkheden liggen daaraan mede ten grondslag.
Omdat de mogelijkheden om heffingen te ontwijken verschillend zijn voor mensen is er sprake van een toenemende rechtsongelijkheid. Noch de gemeenschap noch de werknemers hebben in onze ekonomische orde invloed op de bestemming van de winsten van ondernemingen. De huidige vennootschapsbelasting is onvoldoende in staat bedrijven naar draagkracht te doen bijdragen aan onze samenleving. Met name het beheersen van overwinsten (mιιr dan het noodzakelijke rendement op investeringen) is een belangrijke voorwaarde om de gewenste doelstellingen ten aanzien van produktie, arbeid en inkomen te kunnen bereiken. Het oorspronkelijke voorstel voor een Vermogens-Aanwas Deling is in de afgelopen jaren volledig uitgekleed tot een winstdelingsregeling in plaats van een stap op weg naar meer zeggenschap over het produktievermogen.
Wat willen we bereiken? - De doelstellingen van het belastingbeleid worden vooral bepaald door de PPR-visie dat de lasten eerlijk verdeeld moeten worden, zodat er niet meer gediskrimineerd wordt tussen ongehuwden en gehuwden en tussen vrouwen en mannen. Dit hangt dan ook direkt samen met de doelstellingen van het inkomensbeleid (nivellering, individualisering). - Overwinsten van ondernemingen dienen maatschappelijk aangewend te worden. Ook over het bedrijfsleven dienen de lasten naar draagkracht verdeeld te worden.
Hoe willen we dat bereiken? - De heffing van premies voor sociale verzekeringen en voor loon- en inkomstenbelasting wordt geοntegreerd (zie paragraaf 3.4). Onderzocht wordt hoe de heffing van inkomstenbelasting kan worden vereenvoudigd. Uitgangspunt is ook hierbij dat individualisering van het stelsel wordt bereikt (zie ook paragraaf 3.4.). De kinderbijslag wordt tot het belastbaar inkomen gerekend. - Aftrekposten voor de inkomstenbelasting worden beperkt. Gestreefd wordt naar een systematiek waarbij aftrekposten voor hogere inkomensgroepen niθt voordeliger zijn dan voor lagere inkomenstrekkers.
De renteaftrek voor hypotheeklasten wordt aan een maximum gebonden (f 300.000) en tevens wordt de renteaftrek voor tweede of meer woningbezit afgeschaft. Daarnaast kan het belastbaar inkomen verhoogd worden door de 'huurwaarde' voor de eigen woningen flink op te trekken.
Eigenaren van dure huizen, gefinancierd uit eigen vermogen, worden dan eveneens extra belast. - Zolang de inkomensverdeling in Nederland niet aanzienlijk gewijzigd is, vindt geen verdere verhoging van de indirekte belastingen plaats zonder dat deze gekompenseerd wordt voor de inkomens tot modaal. De BTW op reparaties e.d. wordt afgeschaft omdat dit soort dienstverlening grondstoffen, energie en andere importen bespaart en dus gestimuleerd moet worden. - Onderzocht wordt op welke plaats in de produktie- en distributie-keten de BTW geheven kan worden opdat de ontduiking minimaal is. Het kontroleapparaat van de belastingdienst moet verder uitgebreid en verbeterd worden. - Er wordt een oplopend tarief in de vermogensbelasting ingevoerd. Ook erfenissen worden progressief belast, door middel van een schrijventarief.- Onderzocht wordt in welke vorm overwinsten in het bedrijfsleven het best belast kunnen worden: door de vennootschapsbelasting progressief te maken tot een zeker maximum of door een speciale overwinstbelasting in te voeren die overwinsten boven een bepaalde grens volledig wegbelast. - Onderzocht wordt in hoeverre subsidies bij voortijdige verkoop van de woning na verloop van tijd kunnen
worden teruggevorderd, - De landbouwvrijstelling wordt afgeschaft.
Konsumenten en konsumptie
- De overheid kan een konsumentenbeleid voeren, dat wil zeggen een beleid dat gericht is op het versterken van de macht van de konsument ten opzichte van de producent.
De overheid kan ook een konsumptiebeleid voeren. Dan gaat het om een beleid dat gericht is op het beοnvloeden van het konsumptiepatroon. Die beοnvloeding vindt plaats op grond van maatschappelijke doeleinden, zoals veiligheid, gezondheid, verdeling, milieu en energiegebruik. Konsumptiebeleid hangt dus direkt samen met het beleid ten aanzien van de produktie en met het inkomensbeleid. Kortom met de ekonomische orde.
Het konsumentenbeleid kan in veel gevallen parallel lopen met het konsumptiebeleid. Veiligheid en gezondheid zijn bijvoorbeeld individuele ιn maatschappelijke belangen.
Er zijn ook tegenstellingen tussen deze twee beleidsgebieden. Zo willen veel individuele konsumenten graag een grote tuin hebben, terwijl uit maatschappelijk belang gestreefd moet worden naar kleine tuinen zodat er nog voldoende natuur overblijft voor konsumenten zonder tuin. Deze twee vormen van overheidsbeleid worden daarom apart behandeld.
- Konsumentenbeleid
Hoe is de situatie?
De konsumenten hebben in onze ekonomische orde een zwakke positie t.o.v. de producent, i.p.v. dat ze op een objektieve manier worden voorgelicht over de kwaliteit, de duurzaamheid, de prijs en het energieverbruik van de produkten en diensten. De rechtspositie van de konsument laat te wensen over. Schade die door slechte kwaliteit van een produkt (goederen en diensten) wordt geleden, is moeilijk te verhalen. De konsument en zijn organisaties hebben geen direkte invloed op de aard van de produkten die op de markt worden gebracht. Ook worden de konsumentenorganisaties tot nu toe buiten de belangrijke advies-organen van de overheid gehouden.
Tegenover deze zwakke positie van de konsument staat een toename van de macht van de producent van goederen en diensten. De voortdurende prijsstijgingen (inflatie) worden enerzijds
veroorzaakt door stijgende grondstoffen- en energieprijzen en stijging van de lonen en anderzijds door de machtskonsentratie in het bedrijfsleven (ontstaan monopolies en oligopolies) en allerlei afspraken tussen producenten. Met name in de dienstensektor zijn de prijzen voor de konsument moeilijk te kontroleren.
Wat willen we bereiken?
Een verbetering van de positie van de konsument door middel van bescherming, inspraak, voorlichting, opvoeding en door het voeren van een aktief mededingingsbeleid.
De herziene warenwet dient zo snel mogelijk te worden uitgevoerd. Daarbij moeten de konsumentenorganisaties meer invloed krijgen, dan in het huidige bestel.
Hoe willen we dat bereiken? a Konsumentenvoorlichting en -vorming via radio en tv wordt uitgebreid. Vergelijkend warenonderzoek dient bevorderd te worden om de konsument in staat te stellen zijn/haar keus beter en bewuster te bepalen. Konsumentenvorming wordt opgenomen in het leerplan voor het basis- en het voortgezet onderwijs.- De informatie op produkten wordt sterk uitgebreid. Deze informatie moet in begrijpelijke, ιιnduidige taal gesteld zijn.
Op elk produkt moet worden aangegeven hoeveel de prijs per standaardhoeveelheid bedraagt, hoe het produkt is samengesteld, wie de producent en wat het land van herkomst is. Een energie- en milieutabel wordt hiertoe ingevoerd. Er komt een wettelijke verplichting tot vermelding van produktiedatum en uiterste verkoopdatum voor verpakte voedingsmiddelen. Toevoegingen van smaak-, kleurstoffen en konserveringsmiddelen moeten eveneens vermeld worden. Er komt een intensieve kontrole op de hoeveelheid gifstoffen in het voedsel.
De overheid zal een beleid voeren om betere kondities voor borstvoeding te scheppen. Daartoe neemt zij o.a. maatregelen om reklame voor flesvoeding te beperken, worden gezondheidsclaims m.b.t. baby- en kindervoeding verboden, steunt en subsidieert zij instanties die borstvoeding stimuleren. - De juridische positie van de konsument t.o.v de producent wordt versterkt. Een eerste aanzet daartoe is het aannemen op zo kort mogelijke termijn van de volgende drie reeds ingediende wetsvoorstellen.
- De wet 'produkt aansprakelijkheid'; een wet, die de fabrikant verplicht om schade ten gevolge van gebreken van zijn produkten te vergoeden. - De wet 'konsumentenkoop'; een wet, die aangeeeft hoe koper en verkoper met elkaar horen om te gaan bij alledaagse aankopen. - De wet 'standaardvoorwaarden'; een wet, waarin de leverings- en betalingsvoorwaarden worden geregeld. d Reklame moet meer en meer voorlichting worden. De reklameboodschap mag alleen mededelingen bevatten waarvan aangetoond is dat deze juist zijn. De wet misleidende reklame wordt zo snel mogelijk ingevoerd en er moeten maatregelen komen ter voorkoming van beledigende reklame.
Luchtreklame wordt wegens de geluidsoverlast en de energieverspilling onmiddellijk verboden. Alle reklame voor rookartikelen, alkohol en geneesmiddelen wordt verboden.
Konsumentenorganisaties krijgen zendtijd aangeboden op radio en tv. e Mede om de inflatie te bedwingen moet de machtskoncentratie van de producenten worden doorbroken. Dit kan o.a. door het voeren van een aktief mededingingsbeleid. Openbaarmaking van het kartelregister (een register, waarin afspraken tussen ondernemingen op het gebied van beheersing van de markt worden vastgelegd) kan daartoe ook bijdragen. Het oprichten van overheidsbedrijven (b.v. een postbank) als middel om machtskoncentraties tegen te gaan, wordt gestimuleerd.
Er moet een strak prijsbeleid gevoerd worden. Om de positie van de konsument op het gebied van de prijzen te versterken wordt voor de dienstensektor een wettelijke regeling opgesteld, die prijsaanduiding vooraf en gespecificeerde rekeningen achteraf verplicht stelt.
Financieringsbureaus en bankinstellingen worden verplicht om in advertenties en offertes voor spaarrekeningen, geldleningen en dergelijke het effektieve rentepercentage te noemen opdat voorkomen wordt dat mensen in financiële problemen raken als gevolg van misleidende wervingskampagnes. - Om speciale groepen konsumenten te beschermen worden de volgende maatregelen genomen: - Om konsumenten zonder auto tegemoet te komen moet een kleinschalig distributiepatroon van goederen en diensten worden gehandhaafd. Daartoe wordt massaverkoop door weidewinkels en dergelijke tegengegaan. - Samenwerking tussen kleine zelfstandigen en tussen hen en groepen
konsumenten, zoals in 'konsumentenkringen', moet gestimuleerd worden. - Om werkende alleenstaanden meer speelruimte te geven bij 't boodschappen doen, wordt de mogelijkheid van het openen van avondwinkels verruimd. Voorwaarde is wel dat de werknemers in zulke winkels goede arbeidsomstandigheden en arbeidsvoorwaarden hebben. - Zie voor maatregelen om de positie van de huurder te beschermen het onderdeel volkshuisvesting en voor de positie van patiλnten het onderdeel volksgezondheid.
- Konsumptiebeleid
Hoe is de situatie?
Het Nederlandse konsumptiepatroon, dat wil zeggen de verdeling van konsumptieve bestedingen over de diverse bestedingskategorieλn (wonen, verkeer, voedsel en kleding), wordt gekenmerkt door een omvangrijk gebruik van energie en grondstoffen. Grotendeels gebeurt dat in de industrie, buiten het gezichtsveld van de konsument. Maar de enorme verspilling komt ook tot uitdrukking in de konsumptie van wegwerpartikelen en in de afvalproblematiek. Bepaalde vormen van konsumptiehebben ongunstige gevolgen voor anderen omdat ze overlast opleveren (bijvoorbeeld lawaai en ruimtegebruik van auto's) of omdat iets niet onbeperkt voorradig is (bijvoorbeeld energie of natuurschoon).
Tenslotte worden veel konsumptiegoederen gekocht in het buitenland (bijvoorbeeld benzine, fruit, buitenlandse vakanties, auto's) en dat drukt op onze betalingsbalans.
Allerlei ongunstige bijverschijnselen (kosten) van bepaalde vormen van konsumptie komen niet tot uitdrukking in de prijs die men voor die produkten of aktiviteiten betaalt. Daarom is konsumptiebeleid noodzakelijk.
De konsumptie van energie en grondstoffen moeten we in de eerste plaats via de produktie, en dus de investeringen, sturen. Omdat de Nederlandse ekonomie zeer open is voor handel met het buitenland is dat echter niet voldoende om de konsumptie inde maatschappelijk gewenste richting te beοnvloeden. Het stellen van kwaliteitseisen en normen aan produkten die in Nederland mogen worden verkocht, kan een hulpmiddel zijn om de konsumptie van ongewenste produkten tegen te gaan.
Zolang de inkomensverdeling zo scheef is kan de konsumptie niet op rechtvaardige wijze worden gestuurd door de prijzen van bepaalde produkten te verhogen door middel van heffingen of indirekte belastingen: daar zouden de lagere inkomensgroepen de dupe van worden.
Bovendien zou dat inflatie in de hand werken.
Voeding is eigenlijk een verhaal apart. Konsumptie van bepaalde levensmiddelen kan onschadelijk zijn terwijl op de langere termijn een voedingspatroon wel schadelijk blijkt te zijn. Ook dat vraagt konsumptiebeleid.
Wat willen we bereiken? - Onze ekonomie moet minder energie en grondstoffen gaan gebruiken. Er moet een verschuiving komen naar gebruiksgoederen die een langere levensduur hebben en te repareren zijn. Voor onze eigen industrie wordt dit beleid ingevuld in het produktiebeleid gericht op selektieve ontwikkeling. - De PPR vindt dat in principe zoveel mogelijk gebruik moet worden gemaakt van het prijsmechanisme om de produktie en konsumptie van goederen en diensten te reguleren. Dit betekent dat voor produkten en bezigheden die maatschappelijk ongewenste gevolgen hebben, door middel van heffingen, indirekte belastingen of prijsmaatregelen een hogere prijs zou moeten worden vastgesteld dan de 'gewone' kostprijs. De PPR hanteert daarbij steeds de volgende uitgangspunten: - bepaalde essentiλle basisvoorzieningen (bijv. gezondheidszorg) moeten voor iedereen gewaarborgd zijn, zonder financiλle drempels. - bepaalde maatschappelijk vastgestelde regels voor de produktie t.a.v. milieubehoud, energiegebruik, arbeidsomstandigheden e.d. mogen niet worden overschreden. - over de bestemming van eventueel hogere winsten die uit zo'n prijsmaatregel zouden kunnen voortvloeien, moet demokratisch kunnen worden beslist. - zolang de inkomensverdeling zo scheef is krijgen de inkomens tot modaal kompensatie voor dergelijke prijsstijgingen. Konsumptie van produkten die schadelijk zijn voor veiligheid, gezondheid en milieu wordt geregeld en waar nodig voorkomen door het vaststellen van kwaliteitseisen, normen en voorlichting en gebruiksvoorschriften voor die produkten. Naast verbeterde regelgeving voor de kwaliteit van levensmiddelen wordt ook een voedingspatroon dat op langere termijn gezond is gestimuleerd.
Hoe willen we dat bereiken? - De bewijslast wordt omgekeerd: de producenten moeten aantonen dat hun produktieprocessen en produkten voldoen aan de wettelijke eisen. (Nu is het vaak zo dat konsument of overheid moet aantonen dat het produkt niet voldoet aan die eisen).- De duurzaamheid en reparatiemogelijkheid van produkten worden bevorderd door het afschaffen van het BTW-tarief voor reparatie-aktiviteiten en door stimulering van de normalisatie. - Gebruik van verpakkingsmiddelen dient tot een minimum beperkt te worden. De voorkeur moet gegeven worden aan verpakking, die opnieuw gebruikt kan worden (statiegeld-regeling). - Er komen strikte voorschriften voor het lawaai dat apparaten als bromfietsen, auto's, wasmachines, enz. mogen maken. e De konsumptie van alternatieve produkten (milieu-vriendelijk en/of energie-zuinig) wordt gestimuleerd, evenals het gebruik van binnenlandse produkten en diensten. f Zie verder ook het onderdeel milieu.
- Energie, grondstoffen en milieu
Inleiding
- Hoewel milieuverontreiniging en natuurvernietiging geen verschijnselen van de laatste eeuw zijn, is de schaal waarop dat gebeurt sinds het begin van de industriλle revolutie sterk vergroot. We moeten konstateren dat talloze ontwikkelingen het milieu aantasten. Vervuiling van bodem, water en lucht, aantasting van de ozonlaag, ontbossing en schaarste aan diverse grondstoffen nemen dagelijks toe. Op dit moment is de produktie - en konsumptiewijze in de geοndustrialiseerde wereld op geen stukken na in overeenstemming met de leefmogelijkheden die de aarde biedt. Dit probleem lijkt eerder groter dan kleiner te worden. De gevolgen daarvan kunnen zowel op het sociale vlak als op het gebied van de natuurlijke evenwichtssystemen tot zeer gevaarlijke situaties leiden. In de huidige maatschappelijke ordening, waarin het belang van enkele sterken de ontwikkelingen vrijwel geheel bepaalt moet het kalf eerst verdrinken voordat men de put gaat dempen.
Dat dit met chemisch afval gebeurt, is niet eens onwaarschijnlijk. Uit recente voorvallen blijkt duidelijk dat een verminderde publieke aandacht voor de milieuproblematiek onterecht is. De vele bedreigingen voor het milieu moeten een voortdurende aanleiding vormen voor (buiten) parlementaire aktie.
Een werkelijke harmonie tussen de mensen onderling en tussen de mens en zijn milieu vereist een fundamenteel andere leefwijze dan de huidige westerse (al dan niet gematigd kapitalistisch). Deze andere leefwijze dient uit te gaan van een aantal grenzen die de aarde aan het menselijk gedrag stelt:

- Het energie- en grondstoffenverbruik mag niet groter zijn dan de natuur op de lange duur kan opbrengen. - De belasting van het milieu mag niet groter zijn dan de belasting die de natuur zonder verval (zoals b.v. verlies van soorten en grootschalige vernietiging) kan verwerken.
Energie en grondstoffen
- Hoe is de situatie?
Het energie- en grondstoffenbeleid kan niet los gezien worden van de ontwikkeling van onze produktie. Techniek en industrialisatie hebben een produktiesysteem mogelijk gemaakt, waarin menselijke en dierlijke arbeid vervangen kon worden door fossiele energie. Deze ontwikkeling was een voorwaarde voor het bereiken van het huidige welvaartsniveau in ons land. Deze wijze van produceren is echter geheel gebaseerd op de beschikbaarheid van veel goedkope energie en onbelemmerd gebruik daarvan. Deze basis is nu weggevallen.
Energie is duur geworden en zal ook steeds duurder worden. Bovendien is een onbelemmerd gebruik niet meer mogelijk door ekologische, maatschappelijke en ethische bezwaren. Ten aanzien van het energie- en grondstoffenverbruik kan het volgende worden gekonstateerd: 1 Natuur en milieu worden ernstig bedreigd. a De produktie van goederen gaat veelal ten koste van onvervangbare milieugoederen. De vervuiling van bodem, water en lucht, die dikwijls veroorzaakt wordt door stoffen waarvan

het effekt op de natuur en de menselijke gezondheid soms wel, maar meestal niet of nauwelijks bekend is, vormt een bedreiging voor mens en natuur, b Het gebruik van kernenergie voor onze energievoorziening brengt ontoelaatbare risiko's met zich mee, o.a. op het gebied van de radioaktieve afval en de reaktorveiligheid. Ook een toenemend gebruik van steenkool, van verbranding in het algemeen en van het transport van olie, vloeibaar aardgas en LPG leveren grote risiko's op voor mens en natuur. - De wijze waarop in Nederland de elektriciteitsproduktie plaatsvindt (in grote eenheden en zonder terugwinning van afvalwarmte) is er de oorzaak van dat de thermische verontreiniging van het oppervlaktewater steeds groter wordt. Dit probleem wordt nog eens vergroot door industriλle lozingen. - De natuur wordt steeds verder teruggedrongen door een toenemend ruimtebeslag van wegen en vliegvelden, door rustverstoring en door veranderingen in het landschap ten behoeve van de grootschalige landbouw en de rekreatie. 11 We gebruiken energie en grondstoffen op een in-efficiλnte manier. - Het naoorlogse bouwprogramma heeft, ten gevolge van woningnood en lage energieprijzen, woningen en gebouwen opgeleverd, die thermisch zo lek zijn als een mandje: bovenmatig veel glas, geprefabriceerde bouwelementen, geen warmte-isolatie en een slechte tochtwering. b Het vervoer is eenzijdig georiλnteerd op de auto, waarmee steeds grotere afstanden tussen woon- en werkplaats moeten worden afgelegd. Het openbaar vervoer levert mede door een

falend overheidsbeleid nog slechts een marginale bijdrage aan het aantal verplaatsingen. - Bij de omzetting van energie gaat zowel in de huishoudens als in de industrie veel warmte verloren (koelwater, schoorsteengassen). - Binnen het industriebeleid heeft tot nu toe een veel te sterk aksent gelegen op het bevorderen van de energie-intensieve sektoren. Hierdoor kan het gebeuren dat 1 1 belangrijke produkten uit de chemie- en metaalindustrie bijna 60% van het totale industriλle energiegebruik voor hun rekening nemen. - We leven in een wegwerpmaatschappij waarin steeds meer produkten een korte levensduur hebben of slechts eenmaal gebruikt kunnen worden. De reparatiesektor is ondergewaardeerd geraakt. III De ekonomische problemen worden steeds groter. - We hebben te maken met een toenemende invoer van steeds duurdere brandstof, onverschillig of het nu gaat om olie, gas of steenkool. - De kostenstijging van energie zal samengaan met een kostenstijging van grondstoffen, omdat voor de winning, het transport en de verwerking dikwijls veel energie nodig is. IV De rol van de gιindustrialiseerde landen ten opzichte van de Derde Wereld is onverantwoordelijk. - De grondstoffenwinning wordt van oudsher beheerst door geindustrialiseerde landen, die de ontwikkelingslanden in een positie van ekonomische afhankelijkheid hebben gehouden. - De Derde Wereldlanden worden veel sterker getroffen door de hoge energie-, voedsel- en grondstoffenprijzen dan de ekonomies sterkere industrielanden. - De Derde Wereldlanden worden gebruikt om bepaalde hier afgekeurde of verboden produkten (bijv. medicijnen, DDT) te dumpen.
Wat willen we bereiken? We willen een situatie bereiken waarin de nadelen van de energie- en grondstoffenvoorziening en van het gebruik daarvan zo gering mogelijk zijn. Dit vereist in de industrielanden een veel lager verbruik van energie en grondstoffen dan thans het geval is. Daarvoor zijn ingrijpende maatschappelijke veranderingen nodig. Een tijdelijke verruiming van het energieaanbod d.m.v. kernenergie en kolen kan deze ontwikkeling vertragen waardoor voor toekomstige generaties blijvend grote problemen worden veroorzaakt. Alleen als wij ons energieverbruik nu verminderen, zullen de energietekorten pas op zo'n lange termijn optreden, dat er tijd is voor het ontwikkelen van veilige nieuwe energiebronnen.
Het energie, en grondstoffenbeleid dient de volgende doelstellingen te hebben: / Het energieverbruik zal in Nederland in de komende vier jaar moeten dalen, evenals het grondstoffenverbruik. // De energievoorziening moet worden aangepast aan ekologische en maatschappelijke eisen.
Hoe willen we dat bereiken? Het energie- en grondstoffenverbruik is ieders verantwoordelijkheid. Voor het bereiken van de genoemde doelstellingen mag men echter geen hoge verwachtingen hebben van vrijwillige individuele bijdragen.
Naast het geven van voorlichting heeft de overheid hier dus duidelijk een sturende taak. / Om het energie- en grondstoffenverbruik te verminderen neemt de overheid de volgende maatregelen: - Er wordt krachtig gestreefd naar een selektief ekonomisch ontwikkelingsbeleid waarbij onder andere rekening wordt gehouden met de noodzakelijke vermindering van het energieen grondstoffenverbruik en met de terugdringing van de milieuverontreiniging. Het mens- en milieuvriendelijk ondernemen wordt bevorderd.
Vestiging van nieuwe of uitbreiding van bestaande energie-intensieve (chemische) industrieën wordt tegengegaan (zie ook het hoofdstuk produktie). - Door het stellen van wettelijke normen regelt de overheid het maximale energieverbruik van apparaten en de hoeveelheid energie, die maximaal tijdens de distributie en produktiefase aan uitgangsmateriaal mag worden toegevoegd.
Ter bevordering van de duurzaamheid en de mogelijkheid om produkten te repareren wordt een laag btw-tarief ingevoerd voor reparatieaktiviteiten en wordt normalisatie gestimuleerd.
Bovendien moeten de produkten en de produktie van reserveonderdelen zo veranderd worden dat reparatie werkelijk mogelijk wordt. - De voorlichting zal geοntensiveerd worden en gericht moeten zijn op het propageren van een energiebewuste levensstijl. Vermindering en verspilling en het bevorderen van een efficiλnter gebruik spelen hierbij een belangrijke rol. De voorlichting dient bij te dragen aan een verandering van leef-, vervoers- en eetgewoonten en aan de verspreiding van kennis van het eigen
energieverbruik voor verwarming en vrijetijdsbesteding en van de energieintensiteit van ons voedselpakket en andere produkten. Dit moet onder andere gebeuren door het invoeren van een energielabel en door het verstrekken van nauwkeurige verbruiksinformatie aan de huishoudens door de energiebedrijven of andere instellingen. Aan bedrijven dient gerichte voorlichting te worden gegeven over materiaalgebruik, verpakkingen etc. (Zie ook het onderdeel konsumenten en konsumptie). - De tarieven moeten vereenvoudigd worden. Iedere energiedrager moet per eenheid een duidelijke en algemeen bekende en voor ieder (zowel voor burger als bedrijf) geldende prijs hebben. Alleen zo kan een verband gelegd worden tussen verbruik en kosten van besparing en beloning. Er dienen overzichtelijke nota's te worden verstrekt. Het vastrecht wordt afgeschaft. Kontrakten tussen grote energieafnemers en energieleverende (nuts-)bedrijven dienen openbaar te zijn. Er moeten gewogen progressieve tarieven ingevoerd worden voor de meest gebruikte energievormen, te beginnen met een progressief tarief voor elektriciteit. e De subsidieregeling voor het isoleren van woningen en gebouwen wordt gewijzigd als volgt: - het maximaal te investeren bedrag wordt verhoogd; - de subsidie wordt alleen verstrekt als de woning na de ingreep voldoet aan de normen van de Model Bouwverordening; vervanging van cv-ketels door z.g.n. hoog rendementsketels wordt opgenomen in de te subsidiλren investering; - er komt een aparte subsidieregeling voor experimenten met energiebesparende apparaten en voorzieningen (zonnekollektoren, warmtepompen, 'broeikas' e.d.).
De warmte-isolatienormen voor nieuwbouw (woningen en gebouwen) dienen aanzienlijk verzwaard te worden. Naast energiebesparing betekent dit een lastenverlichting voor de gebruiker. De problemen die optreden bij de vaststelling van de huurverhoging na isolatie van bestaande woningen moeten worden opgeheven door een uniforme regeling.
De overheid dient het goede voorbeeld te geven door het energiegebruik in haar eigen gebouwen drastisch te beperken: betere warmteisolatie, aanpassing verlichtingsnivo etc.
- Er moet een wet op de energievoorziening komen, waarin energiebesparing en de ekologische en maatschappelijke randvoorwaarden voor de energievoorziening struktureel verankerd worden. Binnen een systeem van meerjarenplanning moet jaarlijks door de regering een Energieplan aan het parlement ter goedkeuring worden voorgelegd. - De afvalsoffenwet en de wet chemische afvalstoffen worden samen uitgebouwd tot een wet grondstoffenbeheer. Hierin wordt geregeld: - beperking van de afvalstoffenstroom uit de produktiesektor door maatregelen die interne kringloopprocessen stimuleren; - voorrang voor de inzet van secundaire grondstoffen boven primaire grondstoffen; produktiespecifikatie zodanig dat produkten tijdens en na gebruik in een konsumptieproces goed toegankelijk voor reparatie resp. hergebruik zijn; - verbod op het vervaardigen van produkten die na gebruik in de een of andere vorm in het milieu terecht komen en daar schadelijk zijn; - beperking van de afvalstoffenstroom uit de konsumptiesektor door maatregelen tegen eenmalig te gebruiken (verpakkings) materialen en bevordering van kringloopgebruik; - gescheiden inzameling van afvalstoffen en procesmatige scheiding van niet gescheiden en gedeeltelijk gescheiden ingezamelde afvalstoffen; - milieuhygiënisch verantwoorde verwerking van afvalstoffen welke niet opnieuw gebruikt kunnen worden; - een zo groot mogelijke decentralisatie van de afvalverwerking binnen de doelstellingen van maximaal hergebruik; - aansprakelijkheid van de producent, de transporteur en de verwerker van afvalstoffen wanneer afvalstoffen toch op milieuhygiλnisch niet verantwoorde wijze worden verwerkt. h De opslag van radio-aktief afval in de aardkorst en de dumping in zee worden verboden. Radioaktieve stoffen worden op gekontroleerde wijze opgeslagen in daartoe uitgeruste inrichtingen totdat de stralings-aktiviteit is afgenomen tot het natuurlijke niveau van de betrokken stoffen.
Het gebruik van radioaktieve isotopen in ziekenhuizen en laboratoria dient tot een minimum te worden beperkt.
Verwezenlijking van de doelstellingen m.b.t. het terugdringen van het grondstoffenverbruik kan leiden tot daling van de prijzen van de grondstoffen. Dit mag niet ten koste gaan van het inkomen van de grondstoffen exporterende ontwikkelingslanden. Grondstoffenovereenkomsten dienen hierin te voorzien (zie onderdeel Europese Gemeenschap). II Om een betere aanpassing te bereiken van de energievoorziening aan de ekologische en maatschappelijke eisen neemt de overheid de volgende maatregelen: - De kerncentrales in Borssele en Dodewaard worden direkt gesloten en het onderzoek naar toepassingen van kernenergie ten behoeve van elektriciteitsen militaire produktie wordt stopgezet.
Ook de UCN in Almelo gaat dicht. De financiλle steun aan de bouw van de snelle kweekreactor te Kalkar en de Super Phenix in Frankrijk wordt stopgezet, terwijl er druk op Duitsland, België en Frankrijk wordt uitgeoefend met het oogmerk de bouw van deze reaktoren te laten stopzetten.
Een kleine kernreaktor voor onderzoek is slechts toegestaan wanneer deze ver van bewoonde gebieden ligt en geen andere maatschappelijke belangen in de weg staat. De er mee samenhangende onderzoeksprojecten moeten voor de maatschappij van belang zijn.
Zolang er nog kernreaktoren in Nederland zijn, geldt dat verbruikte splijtstof niet direkt of indirekt mag worden aangewend voor de produktie van kernwapens. Kontrakten aangaande de opwerking van verbruikte splijtstof dienen openbaar te zijn. - Kolen worden slechts in beperkte mate gebruikt en worden zo schoon mogelijk verbrand. De ontwikkeling van schone verbrandingstechnieken en behandelingstechnieken (bijvoorbeeld wervelbedverbranding en ontzwaveling van rookgassen) wordt bevorderd.
Het huidige emissieniveau van zwaveldioxide (500.000 ton per jaar) is een maximum. - Aardgas dient gasvormig via pijpleidingen getransporteerd te worden. Geen invoer van LNG omdat de kans op ongelukken bij vloeibaar transport onaanvaardbaar groot is. Om dezelfde reden moet LPG als brandstof voor auto's worden afgeschaft. De invoer van LPG uit bijvoorbeeld de arabische landen moet worden stopgezet. Dit gas dient ter plaatse omgezet te worden in grondstoffen voor de chemische industrie, die met minder gevaar getransporteerd kunnen worden. LPG uit de Noordzee moet via een pijpleiding aan land gebracht worden en dient buiten de bebouwde kom gebruikt te worden voor het opwekken van elektriciteit en/of verwerkt te worden tot produkten, die zonder gevaar vervoerd kunnen worden. - De toepassing en ontwikkeling van zonne- en windenergie, mede ten bate van de ontwikkelingslanden, wordt krachtig bevorderd. - De elektriciteitsopwekking wordt gedecentraliseerd. Het gebruik van gecombineerd warmte en kracht producerende bedrijven en kleinschalige stadsverwarming moet bevorderd worden door een zo gunstig mogelijke spreiding van de elektriciteitsopwekking. Het leverings- en verkoopmonopolie van de Samenwerkende Elektriciteits Producenten wordt doorbroken.
De zeggenschap over de energieprodukten en voorziening komt onder controle van de parlementaire organen.
De meeropbrengst van door (kleine) bedrijven opgewekte elektriciteit dient tegen een redelijke vergoeding te kunnen worden teruggeleverd aan het openbare net.
Voorkσmen en terugdringen van milieuverontreiniging
- Hoe is de situatie?
De vervuiling van het milieu is de laatste 20 jaar sterk toegenomen en gedeeltelijk ook van aard veranderd.
Produktie van moeilijk afbreekbare giftige verbindingen en van radioaktieve stoffen betekenden enerzijds nieuwe bedreigingen voor het milieu, anderzijds funktioneerden deze ontwikkelingen ook als waarschuwingssignalen voor de mensen zelf, waardoor de problemen in wijder kring onderkend werden.
Helaas heeft dit nog niet geleid tot een fundamenteel andere produktie en konsumptie. Een toenemende kennis over de schadelijke effekten van stoffen op het milieu laat zien, dat de problemen ten gevolge van de groei- en produktiedwang van de westerse mens eerder groter dan kleiner zijn geworden, ondanks de schijnbare verbetering ten gevolge van het invoeren van een groot aantal (doorgaans slecht gekoordineerde en onvoldoende gekontroleerde) wetten en verordeningen.
Teneinde op korte termijn de grootste bedreigingen te verminderen, dient de uitvoering van de bestaande Nederlandse wetgeving verbeterd te worden. Tegelijkertijd dient krachtig naar zowel nationale als internationale effektieve maatregelen gestreefd te worden ter bestrijding van de veelsoortige verontreinigingen van het milieu, binnen en buiten Nederland.
Wat willen we bereiken? - Het beleid moet gericht zijn op herstel en instandhouding van het evenwicht tussen het aantal mensen en hun gedragswijze aan de ene kant, en de (toekomstige) leefmogelijkheden die de aarde biedt aan de andere kant. Daarom moeten ingrepen in het milieu getoetst worden op hun totale effekt op de samenleving op korte en lange termijn, met name aan de hand van ekologische inzichten.
De daadwerkelijke effektieve uitvoering van het beleid moet krachtig ter hand worden genomen, - Het beleid moet voorts gericht zijn op het voeren van een effektief internationaal milieubeleid, zodat bindende internationale regelingen tot stand komen. - Het beleid binnen Nederland dient een zodanige voorlichting te bevorderen, dat door bewustwording van de mensen zo weinig mogelijk dwingende maatregelen genomen hoeven te worden. Op die plaatsen, waar het menselijk gedrag tot onaanvaardbare milieuverontreiniging leidt en blijft leiden, moeten effektieve maatregelen opgelegd worden. - Het milieubeleid dient, nationaal en internationaal, een hoge prioriteit te krijgen en dient te worden uitgevoerd onafhankelijk van eventuele bezuinigingsmaatregelen.
Hoe willen we dat bereiken? - Nederland dient een aktief buitenlands milieubeleid te voeren, gericht op het tegengaan van milieuverontreiniging. Er moet hierbij gestreefd worden naar de totstandkoming van bindende internationale regelingen, zowel voor de aanpak van grensoverschrijdende milieuverontreiniging als voor de aanpak van algemene bedreigingen van de aarde als leefmilieu (o.a. de vervuiling van de oceanen).
Nederland dient krachtig aan te dringen bij de tropische landen op het nemen van effektieve maatregelen (eventueel met Nederlandse of internationale steun) om de vernietiging van de tropische regenwouden stop te zetten.
Internationaal aanvaarde milieunormen, bijvoorbeeld tot stand gekomen in het kader van de EG, kunnen slechts beschouwd worden als minimumnormen, waarbij gewaarborgd moet worden dat gebieden die ruimschoots aan deze eisen voldoen, niet aan milieunivellering ten prooi zullen vallen. Een noodzakelijke voorwaarde voor het verkrijgen van resultaten van
internationaal milieuoverleg is het voeren van een strikt milieubeleid binnen Nederland. Omgekeerd vormt een impasse in het internationale overleg geen grond voor het afzwakken of uitstellen van onze nationaal voorgenomen milieumaatregelen. - Ten einde tot een beter milieubeleid binnen Nederland te komen, dienen er op alle bestuurlijke niveaus milieubeleidsplannen opgesteld te worden. Ze zijn gericht op de planmatige verbetering van het milieu. Hierdoor zal een betere sturing van en kontrole op het te voeren milieubeleid mogelijk gemaakt worden. Deze milieubeleidsplannen dienen gekoφrdineerd te worden met en gekoppeld te worden aan het gewenste selektieve ontwikkelingsbeleid. c Investeringen die een invloed op het milieu zullen hebben, dienen voorafgegaan te worden door opstelling van een milieueffektrapportage als basis voor een evenwichtige afweging van de gevolgen van een voorgenomen handeling, alsmede om na te gaan of deze handeling niet strijdig is met de milieubeleidsplannen. De milieueffektrapportage moet o.a. de volgende aspekten beschrijven: milieuhygëinische aspekten; - natuur- en landschapsaspekten; - energie- en grondstoffenvraagstukken; - intern milieu (fysieke arbeidsomstandigheden bij projekten); - de indirekte gevolgen van een plan of projekt (hierbij horen ook de ekonomische, sociale en ruimtelijke gevolgen die in de toekomst een verdere aantasting van het milieu met zich mee kunnen brengen). Alle betrokkenen - en niet alleen de belanghebbenden - krijgen (of behouden) inspraak in alle plannen die een duidelijk effekt op het leefmilieu hebben. - De produktie en het gebruik van produkten, die schadelijk zijn voor mens en milieu, zullen worden tegengegaan. De gegevens, benodigd voor de beoordeling hiervan, zullen door de producent of de importeur geleverd moeten worden (omgekeerde bewijslast). (Zie ook het hoofdstuk konsumenten en konsumptie.) - Reeds in gebruik zijnde stoffen dienen met spoed op hun milieu-effekt onderzocht te worden. Stoffen die onherstelbare schade veroorzaken worden verboden. Herstelbare schade wordt zoveel mogelijk voorkomen en, indien al aanwezig, teruggedrongen. Hierbij moet de aanvaardbaarheid van vervuiling, die herstelbare schade veroorzaakt, mede bepaald worden door het
maatschappelijk nut van het produkt of het produktieproces, dat deze vervuiling veroorzaakt. - Milieugevoelige bedrijven en bedrijven van enige omvang dienen een milieuboekhouding van het produktieproces bij te houden, waarin de volledige stoffen- en energiebalans van het produktieproces opgenomen is. Van de milieuboekhouding dient ieder jaar een openbaar verslag uitgebracht te worden.
-Milieuverontreiniging wordt in beginsel bij de bron bestreden, bij voorkeur door geboden en verboden via een vergunningenstelsel en zo nodig door heffingen. Vergunningverlening, inspraak en beroepsprocedures moeten duidelijk geregeld worden en beter voor de burgers toegankelijk gemaakt worden. - De uitvoering van de bestaande milieuwetgeving wordt versneld en de voltooiing van een effektieve en volledige wetgeving op milieugebied wordt krachtig bevorderd. Dat geldt ook voor de kontrole op de naleving van de wetgeving.
Op korte termijn wordt een analyse gemaakt van de manier waarop dit laatste zo effektief mogelijk gerealiseerd kan worden. Er komen veel hogere milieuboetes. Met name zal ook de kleinere vervuilende handeling worden gevolgd. Wanneer een illegale lozing wordt gekonstateerd, worden alle kosten voor het herstel van het milieu en de schade aan derden op de overtreder verhaald. Hiervoor geldt geen verjaringstermijn. - Reeds verleende vergunningen in het kader van de milieuwetgeving worden niet verlengd wanneer een dergelijke verlenging ernstig in strijd is met een goed milieubeheer. Hiertoe dient zonodig de wetgeving aangepast te worden. Milieuvergunningen krijgen een tijdelijk karakter met een maximale geldigheidsduur van tien jaar. - Diepgaand onderzoek naar de samenhang tussen menselijke ingrepen in het milieu en het effekt daarvan op de samenleving, naar de relatie tussen rnilieu en ekonomie, naar de grenzen die milieubehoud en milieuverbetering stellen aan de ekonomische planologie, naar de invloed van het menselijk handelen op het klimaat op aarde en naar de milieuaspekten van de ontwikkeling van Derde Wereld-landen dient bevorderd te worden. - Op het terrein van de natuuren milieuedukatie dienen tenminste de volgende konkrete maatregelen gerealiseerd te worden: - In elke provincie dient een konsulent voor natuur- en milieuedukatie aangesteld te worden. - Er dient een landelijk centrum voor natuur- en milieuedukatie te komen met als doel de ondersteuning van allen die zich met natuur- en milieuedukatie bezighouden. I Geluidshinder wordt in beginsel bij de bron bestreden. - Voor industrieën en motorvoertuigen betekent dit dat machines en (andere) produkten geluidbewust gekonstrueerd moeten worden. Dit is van belang voor arbeidsplaats en omgeving. - Voor het wegverkeer betekent dit, dat de hoeveelheid verkeer en de toegestane maximumsnelheid, vooral in stadscentra en woongebieden beperkt moeten worden. (zie ook Verkeer en Vervoer) Luchtverkeer wordt tot het allernoodzakelijkste beperkt. Reklame- en sportvliegen wordt verboden. (zie ook Rekreatie) - Bij het toepassen van heffingen op geluidshinderlijke produkten (auto's!) dient de hoogte van de heffing gerelateerd te zijn aan de hoogte van de geluidproduktie. - De verdere inwerkingtreding van de wet geluidshinder gaat gepaard met voldoende financilële ondersteuning, m.n. van de gemeente. m Water zal zuiniger gebruikt moeten worden. Hiertoe dient o.a. een zodanig tarievenstelsel ingevoerd of verder uitgebreid te worden, dat de huishoudelijke en de industriële verbruikers gestimuleerd worden tot een steeds grotere zuinigheid. Zuiveringsinstallaties moeten zonodig worden uitgerust met een fosfaat verwijderende trap.
Grondwatertarieven dienen te worden verhoogd tot die van oppervlaktewater. Waterwingebieden en oppervlaktewater moeten beter beschermd worden tegen schadelijke stoffen, met name door het tegengaan van vervuiling aan de bron. n De zuiveringsheffing voor huishoudens wordt afgeschaft. De kosten voor zuivering van huishoudelijk afvalwater dienen gedekt te worden uit de algemene middelen. - Het toepassen van komposttoiletten, met name in nieuwbouw, wordt bevorderd. - Er dient een onmiddellijk verbod te komen op de toepassing van fosfaat in wasmiddelen, waarbij tevens strenge eisen dienen te worden gesteld aan de milieubelasting van de dan toe te passen vervangingsmiddelen voor fosfaat. - Er dienen maatregelen genomen te worden om de produktie en het gebruik van polychloorbiphenylen
(PBS's) zo sterk mogelijk te beperken en op den lange duur te verbieden. - Produktie, verkoop en gebruik van spuitbussen of soortgelijke houders met drijfgassen, die een (mogelijke) schadelijke invloed op de atmosfeer uitoefenen, worden verboden. - Het probleem van het havenslib kan alleen afdoende worden opgelost door bestrijding van de vervuiling aan de bron. Storten van het slib op niet kontroleerbare wijze, zoals in zee of in meren, is niet aanvaardbaar, zelfs niet als noodoplossing. - Lozingen van chemisch afval in zee worden verboden, evenals (diepte)lozingen en opslag van chemisch afval in de bodem. De toestand van de bodem en het grondwater moet beter onderzocht worden en wettelijke maatregelen ter bescherming van de bodem en het grondwater moeten met spoed tot stand komen. - Het vervoer en de opslag van gevaarlijke stoffen dient te worden teruggebracht tot het nog noodzakelijk geachte minimum en dient te geschieden onder strenge veiligheidsmaatregelen. 
- Onderzoeksprojekten op het gebied van de genetische manipulatie en eventuele toepassingen daarvan moeten eerst beoordeeld worden op de maatschappelijke gewenstheid ervan (zie ook: Wetenschap en techniek) en dienen voor het overige met strenge veiligheidsmaatregelen te worden omgeven om gevaar voor aantasting van het milieu en de gezondheid tegen te gaan. w In voor het publiek toegankelijke ruimten in openbare gebouwen wordt het roken verboden. Het aanleren van de rookgewoonten wordt o.a. tegengegaan door intensieve voorlichting.
- Leefbaarheid


Ruimtelijke ordening
- Hoe is de situatie?
Het huidige gebruik van de ruimte wordt in eerste instantie bepaald door onze ekonomische orde. Ekonomisch sterke funkties, zoals kantoren, industriλle bedrijven, grootschalige landbouw, vrije sektor woningbouw en snelwegen overheersen ekonomisch zwakke funkties zoals natuur- en landschapsgebieden, kleinschalige landbouw, kleine bedrijfjes, sociale woningbouw, openbaar vervoer en langzaam verkeer. Bovendien frustreren met name de ekonomisch sterke funkties een goed milieubeheer. Deskundigen en politici passen zich vaak aan bij de behoeften en eisen van de sterke funkties en de daar schuilgaande pressiegroepen. Zolang onze kapitalistische ekonomische orde in zijn huidige vorm blijft bestaan, kan de overheid niet meer doen dan in de marge de maatschappelijke nadelen opvangen. De PPR zal vanuit het perspektief op een nieuwe ekonomische orde de marges zoveel mogelijk moeten zien op te rekken. Bij de konstatering van het onverantwoord ruimtegebruik moet ook het huidige konsumptienivo krities bezien worden.
Wat willen we bereiken?
- De Ruimtelijke Ordening dient als integratiekader te funktioneren van al die zaken waaraan een ruimtelijk facet verbonden is. M.a.w. in deze gevallen dienen niet buiten het RO-beleid om, autonome beslissingen te worden genomen. - Aangezien wij allen in velerlei vormen gebruik maken van de ruimte, is juist de Ruimtelijke Ordening het diskussieplatform voor allen om richting te geven aan ons leefmilieu. - Een zo laag mogelijke overheid dient niet alleen - zoals thans - in eerste instantie de bestemming van de grond te bepalen, doch binnen centraal vastgestelde hoofdlijnen ook de eigendom van de grond te verkrijgen. - Naast veranderingen in de huidige ekonomische orde, is verandering van het menselijk gedrag met betrekking tot het ruimtegebruik noodzaak. - Binnen het kader van een van de hoofddoelstellingen van de PPR (zuinig ruimtegebruik, zo gering mogelijk gebruik van energie en grondstoffen) dient er een eerlijke (her)verdeling van de beschikbare ruimte te worden nagestreefd.
Hoe willen we dat bereiken?
- Besluitvorming
- Via verschillende departementen wordt het RO-beleid beοnvloed. Er dient meer interdepartementale samenwerking te komen, teneinde een integraal RO-beleid mogelijk te maken. - Besluiten dienen binnen hoofdlijnen van een centraal geοntegreerd ruimtelijk beleid op een zo laag mogelijk nivo genomen te worden. Er dient daarbij aktief ingespeeld te worden op de mogelijkheden van decentralisatie binnen gemeentelijk verband. Naast informatie heeft de bevolking recht op inspraak in alle planfasen, inklusief de uitvoeringsfase. De beslissende instanties worden verplicht op straffe van vernietiging van het besluit afwijkingen van inspraakresultaten te motiveren (rapportageplicht). - Door ruimere doeluitkeringen of algemene uitkeringen uit het gemeentefonds worden de financiële middelen voor de uitvoering van op elkaar afgestemde plannen (van hogere en lagere overheden) veilig gesteld. d Het beroepsrecht (t/m de kroonprocedure) dient voor belanghebbenden in de ruimste zin van het woord open te staan. Op bezwaren die bij de Kroon worden ingediend moet door deze instantie binnen zes maanden uitspraak gedaan worden. e Ruimtelijke plannen moeten meer uitvoeringsgericht gemaakt worden. Er dient duidelijk aangegeven te worden hoe een bestemming zou moeten worden gerealiseerd, alsmede hoe het beheer ervan moet worden vormgegeven. Dit geldt in het bijzonder voor bestemmingsplannen. - De uitwerking of wijziging van een (globaal) bestemmingsplan door burgemeester en wethouders wordt ter goedkeuring aan de gemeenteraad voorgelegd. Indien nodig, wordt de wet op de Ruimtelijke Ordening hiertoe aangepast. - Er dient een strakke kontrole te worden toegepast op herziening van nietgoedgekeurde (delen van) bestemmingsplannen. - Bestemmingsplannen die in strijd zijn met een pas vastgesteld streekplan dienen met spoed te worden herzien. De gemeenteraad moet voor het grondgebied van de gemeente een struktuurplan vaststellen waarin de toekomstige ontwikkeling van de gemeente wordt aangegeven. - Wettelijk moet geregeld worden dat alle voorstellen die het milieu kunnen beinvloeden vergezeld gaan van een
milieu-effektrapportage. - De gemeenten moeten meer wettelijke mogelijkheden hebben om ongewenste ontwikkelingen tegen te gaan (het zonodig kunnen laten doorlopen van de bescherming bij het opnieuw nemen van een voorbereidingsbesluit, meer mogelijkheden voor het weigeren van een bouw- of aanlegvergunning etc.).
- Grondbeleid
Om grond in gemeenschapshanden te krijgen (binnen hoofdlijnen op een zo laag mogelijk bestuursnivo) dienen de volgende maatregelen te worden genomen: - De (lagere) overheid krijgt het voorkeursrecht bij alle aankopen van onroerend goed. 
- Onteigening van de grond dient te geschieden op basis van de gebruikswaarde op dat moment. - Ook globale bestemmingsplannen zijn voortaan een wettelijke basis om tot onteigening over te gaan, wanneer duidelijk is dat uitvoering van de vastgelegde bestemming door de overheid de voorkeur verdient.
Dit gaat uiteraard ook gelden voor gedetailleerde bestemmingsplannen. d Teneinde een aantal belangrijke doelen te realiseren (verlaging van de grondprijs, tegengaan van spekulatie, e.d.) dient de overheid grond aan te kopen. Dit is een dure aangelegenheid, daarom moeten prioriteiten gesteld worden. Allereerst worden die gronden gekocht: - waarmee gespekuleerd kan worden, waardoor stadsvernieuwing, sociale woningbouw en kleinschalige bedrijvigheid niet gerealiseerd kunnen worden; - die zo beheerd worden dat belangrijke funkties (bijv. wonen of onverstoorde natuur) verloren dreigen te gaan.
Voorlopig dienen onze maatschappelijke doelen m.b.t. het agrarische gebied verwezenlijkt te worden via de wet RO. e Het uitgeven van grond gebeurt alleen in erfpacht, pacht en huur. De pacht- en huurhoogte hangt af van de bestemming van de ontwikkeling van de grondwaarde op basis van het inflatiepercentage. Landelijke richtlijnen dienen hiervoor ontwikkeld te worden.
- Stedelijke gebieden
- Het tot nu toe aangehangen principe van de 'gebundelde dekoncentratie' dient verlaten te worden. Door de innerlijke tegenstrijdigheid van dit principe worden zowel de stedelijke als de niet-stedelijke gebieden er niet beter van en wordt bovendien de verplaatsingsafstand sterk vergroot. Daarom dient het RO-beleid uit te gaan van de koncentratie van wonen, werken en rekreλren in stedelijke gebieden. Voor het slagen van het koncentratiebeleid zijn vier zaken van essentieel belang: - Prioriteit voor de stadsvernieuwing, die zich richt op de totale verbetering van de woon- en leefomstandigheden in de oude wijken (zie stadsvernieuwing). - Nieuwbouw in opengevallen) plekken in de stad ('inbreiding'). Voorts voor de bewoners overzichtelijke nieuwbouwprojekten aan de rand van de stad ('aanbreiding') en in de stedelijke gebieden met goede mogelijkheden voor het openbaar vervoer (met name railverkeer). Daarbij dienen natuurgebieden te worden ontzien. - Wonen, werken en rekrerëen horen bij elkaar en dienen dus gedrieën in de stedelijke gebieden gerealiseerd te worden. - De ontsluiting dient te geschieden via een goed openbaar vervoer-stelsel en rechtstreekse langzaamverkeersverbindingen. - Uitgaan van het bovenstaande houdt in dat het overloopbeleid naar kernen buiten de stedelijke gebieden wordt beëindigd. Dit geldt in ieder geval voor de volgende groeisteden en kernen: Alkmaar, Hoorn, Purmerend, Lelystad, Hellevoetsluis, Helmond, Leidschendam en Nootdorp. Roosendaal en Amersfoort dienen geen groeistadsaanwijzing te krijgen. Maatregelen moeten worden genomen om suburbanisatie. tegen te gaan. - De stedelijke gebieden in Noord-, Oost- en Zuid-Nederland moeten hun eigen inwoners kunnen vasthouden, alsmede de niet-plaatsgebonden woningbehoefte uit de landelijke gebieden kunnen opvangen. Daartoe dient de werkgelegenheid in deze stedelijke gebieden door de rijksoverheid gestimuleerd te worden (zie 1 7).
Nieuwe rijksdiensten en andere overheidsdiensten worden in stedelijke gebieden gevestigd.
Het groene hart moet open en groen blijven. d Tot stedelijke-gebieden worden gerekend de in de verstedelijkingsnota aangewezen stadsgewesten. e Om onnodig ruimtegebruik tegen te gaan, is naast het uitgaan van een koncentratiebeleid, het invoeren van een woonruimteverdelingsbeleid voor het gehele land eveneens een vereiste
(zie volkshuisvesting).
- Kernen buiten de stedelijke gebieden
- Kernen met een duidelijke regionale funktie mogen bouwen voor de aanwas van de eigen bevolking, alsmede voor de ontwikkeling van de werkgelegenheid ter plaatse. Opvang van migratie kan dus alleen maar in relatie met de ontwikkeling van de werkgelegenheid gezien worden. - Alle overige kernen mogen alleen bouwen voor de eigen plaatsgebonden woningbehoefte. D.w.z. voor degenen die 10 jaar of langer in de kern woonachtig zijn, dan wel ekonomisch gebonden zijn aan de kern. - In de overige kernen dient de werkgelegenheid gehandhaafd en zonodig uitgebreid te worden, opdat de bevolking ter plaatse werk heeft. Met name vermindering van werkgelegenheid in de landbouw moet gekompenseerd worden door nieuwe werkgelegenheid.
- Het buitengebied
- Oude waardevolle landschappen en natuurgebieden mogen niet (verder) vernield worden door massarekreatie, infrastrukturele werken, burgerbouw, bioindustrie en ruilverkaveling. In hoofdlijnen dient dit ook te gelden voor alle overige buitengebieden. Ten aanzien van massarekreatie en ruilverkaveling dienen in deze overige gebieden zorgvuldige keuzen gedaan te worden. Massa-rekreatieprojekten dienen aan de rand van (en zo mogelijk in) de stedelijke gebieden te worden aangelegd.
Kavelruil heeft de voorkeur boven ruilverkaveling.
(Ruilverkaveling houdt in een herinrichting van het land, waarbij nieuwe wegen en sloten worden aangelegd en het hele landschap dus verandert. Van kavelruil wordt gesproken als boeren stukken land ruilen. Hierbij blijft het bestaande landschap intakt).
- Kavelruil is een middel tot verbetering van produktieomstandigheden in de landbouw dat geen ernstige verliezen met zich meebrengt voor rekreatie, landschap en natuur. De procedure is kort en bovendien goedkoper dan ruilverkaveling. 
- Ruilverkavelingsplannen zijn alleen aanvaardbaar als: - er voor de stemming van een ruilverkaveling voldoende inzicht is in de situatie die na uitvoering zal ontstaan. - er een nauwkeurige vergelijking is gemaakt tussen de toestand voor en ,na de uitvoering (grondwaterstanden, beplantingen, zandwegen, zo mogelijk de verkavelingssituatie). - er tijdens de inspraak duidelijke alternatieven aanwezig zijn. - er een vergelijking wordt gemaakt tussen alle maatschappelijke kosten en baten (hieronder wordt ook verstaan verlies of behoud van landschappelijke en rekreatieve waarden). - er bij de stemming tenminste 75% van de stemgerechtigde betrokkenen hun stem uitbrengen.
- Landbouw dient zodanig te worden uitgeoefend dat zowel het produktiedoel als het beheersdoel zo goed mogelijk tot hun recht komen. Hiertoe is een fundamentele wijziging van het huidige landbouwbeleid een absolute voorwaarde (zie landbouw).
- Uitgangspunt is dat het boerenbedrijf gehandhaafd wordt in het landschap.
Immers bij een fundamenteel ander landbouwbeleid kunnen in vele gevallen landbouw en natuur- en landschapsbehoud goed samengaan of elkaar zelfs ondersteunen. Soms dient de overheid tot aankoop van natuurgebieden over te gaan.
- Het voorafgaande betekent een afwijzing van het instrumentarium, zoals de rijksoverheid dat in de 'Relatienota' heeft voorgesteld en nadien heeft uitgewerkt. Deze nota is geheel genët op het huidige landbouwbeleid. Vandaar dat deze nota voorstelt zogenaamde marginale bedrijven, die vooral gelegen zijn in kleinschalige oude kultuurlandschappen, uit produktie te nemen, met name om elders gelegen grote landbouwbedrijven nog meer te kunnen laten produceren. Er dient echter uitgegaan te worden van een natuuren landschapsbehoud van het gehele Nederlandse landschap. Daarbij dient, indien maar enigszins mogelijk, geen landbouwgrond en de daarbij behorende bedrijven uit produktie genomen te worden. g Alle natuurgebieden worden veiliggesteld door het aangaan van doeltreffende beheersovereenkomsten, waarbij een voor die gebieden zo karakteristiek mogelijke ontwikkeling van flora en fauna vooropstaat. h Er wordt gestreefd naar snelle totstandkoming van nationale parken. Strijdig gebruik dient beëindigd te worden. Daarvoor is o.m. een gekoφrdineerd beheer een voorwaarde. Vooral in ons (toekomstige) grootste nationale park De Veluwe staat een natuurlijke ontwikkeling voorop. i In natuur en bosgebieden moeten voor nietaanwonenden de zandwegen zoveel mogelijk voor gemotoriseerd verkeer gesloten worden. - De bestaande Ontgrondingenwet, en indien mogelijk reeds gegeven konsessies, moeten herzien worden in het kader van bovenstaande visie op natuur en landschap en gebruik van grondstoffen. Indien toch zand-, grindof kleiwinning nodig is, dient vooraf overeenstemming te bestaan over de bestemming en inrichting van de ontgronding. In ieder geval mag er geen mergelwinning plaatsvinden op het Plateau van Margraten. - Vele gemeenten kennen nog geen geldend bestemmingsplan buitengebied. Gedeputeerde Staten dienen hiervoor geen (stilzwijgende) ontheffing meer te verlenen en zonodig gebruik te maken van hun bevoegdheid om op kosten van de gemeente een bestemmingsplan buitengebied vast te stellen. - Er komt geen Noordzeeeiland. Er dient een internationaal Noordzee-verdrag te komen, met een bindend karakter voor alle vormen van gebruik van de zee. Evenmin komen er verleggingen van de kustlijn ten behoeve van industrie, woningbouw en dergelijke. - De Markerwaard komt er niet. - De Waddenzee, de kuststroken van het vasteland en de Waddeneilanden worden beschermd Europees natuurgebied.
- Rekreatie
a Het streven om op verre afstand van stedelijke gebieden massa-rekreatieprojecten te ontwikkelen leidt tot degeneratie van waardevolle natuur- en landschapsgebieden, aanleg van infrastrukturele werken en vergroting van de mobiliteit. Tevens gaat dit streven ten koste van degenen die niet ver van huis kunnen of wensen te gaan. Dit beleid moet vervangen worden door een beleid dat gericht is op het realiseren van rekreatiegebieden met hoge opnamekapaciteit aan de rand van (en zo mogelijk in) de stedelijke gebieden, b Tevens dient er gestreefd te worden naar het uitbreiden van rekreatievoorzieningen in de steden door o.m. beperking van het autoverkeer, naar het beschikbaar stellen van stukken partikulier groen, ten gunste van omwonenden (waarbij de privacy van de eigenaar(s) gewaarborgd blijft) en naar het meer aanleggen van gebruiksgroen i.p.v. louter kijkgroen, het verbreden van trottoirs en het aanbrengen van groenvoorzieningen daarop.- Alle rekreatiegebieden dienen goed bereikbaar te zijn met openbaar vervoer en langzaamverkeersroutes.
- Zo mogelijk dienen gratis 'witte' fietsen ter beschikking te worden gesteld of fietsen te worden verhuurd tegen een zo laag mogelijk tarief. De hinder van rekreatiesporten als motoren autocross en gemotoriseerde puzzelritten dient zoveel mogelijk te worden beperkt en deze sporten dienen in natuurgebieden helemaal verboden te worden. De sportjacht dient afgeschaft te worden. - Bestemmingsplannen voor de bebouwde omgeving moeten op rekreatievoorzieningen en de bereikbaarheid daarvan getoetst worden. - Voor de waterrekreatie dienen zorgvuldige beheersplannen te worden opgesteld. Motorboten dienen aan een maximumsnelheid en aan strenge geluidsnormen gebonden te worden. Zij dienen te worden geweerd uit stillere gebieden. - Het reklame- en sportvliegen, behalve met zweefvliegtuigen, wordt verboden.
Verkeer en vervoer
- Personenvervoer
- De mobiliteitsgroei dient te worden beperkt. Daartoe moeten de ruimten voor wonen, werken en rekreλren ten opzichte van elkaar zo gesitueerd worden dat de verplaatsingsafstanden zo kort mogelijk zijn. Nieuwe woon-, werk- en rekreatielokaties worden bij voorkeur op bestaande openbare vervoersassen geënt. 
- Het beleid dient gericht te zijn op het verschuiven van de 'modal split' (de verhouding tussen de verkeerssoorten). Het gebruik van openbaar vervoer en rijwiel dient te worden gestimuleerd ten koste van in eerste instantie de groei van het autoverkeer. Dit beleid moet leiden tot: - vermindering van het aantal verkeersslachtoffers, - geringere aantasting van natuur en landschap, - geringer energieverbruik, - verbeterde woon- en leefomstandigheden, - het binnen bereik brengen van redelijke vervoersvoorzieningen voor iedereen, ongeacht welstand, leeftijd, woonplaats, gezondheidstoestand of rijvaardigheid. 
- Een dergelijk beleid kan vorm krijgen door middel van de volgende
maatregelen: - De tarieven voor het openbaar vervoer dienen verlaagd te worden en binnen afzienbare tijd zal het openbaar vervoer 'gratis' worden (d.w.z. betaald uit de algemene middelen). Vooruitlopend hierop moet het verschil tussen de eerste en tweede klas in treinen worden afgeschaft.
Om het gebruik van het openbaar vervoer te bevorderen en woon-werkverkeer af te remmen dient reiskostenaftrek te vervallen voor regelmatig woon-werkverkeer. In plaats daarvan kan overwogen worden om aantoonbare openbaar vervoerskosten aftrekbaar te maken.

De reiskostenvergoeding voor ambtenaren wordt zodanig gewijzigd dat het financieel onaantrekkelijk wordt om t.b.v.. het werk gebruik te maken van eigen gemotoriseerd vervoer in die gevallen, waar een redelijk openbaar vervoersvoorziening bestaat. b Verbetering en intensivering van de spoorwegen; - uitbreiding van de materieelsterkte; - opheffen van knelpunten, zoals enkelsporige bruggen en gelijkvloerse aansluitingen; - spoorverdubbeling op verscheidene baanvakken; - opening van nieuwe stations; - aanleg van de Zuiderzeespoorlijn. Ten spoedigste zal de procedure tot vaststelling van het tracι in gang worden gezet. Gezien de werkgelegenheidssituatie in het noorden des lands dient onmiddellijk begonnen te worden met de aanleg van het gedeelte Groningen-Drachten. Bij de aanleg van deze spoorlijn dient ervoor gewaakt te worden dat bestaande natuurgebieden, waaronder het in Europa unieke gebied van de Oostvaardersplassen, gespaard worden. - verrichten van een studie naar de mogelijkheden van een spoorlijn Utrecht-Breda. c Stimulering van het streekvervoer: - versoepeling van de toepassing van het NVS (Normeringssysteem Voorzieningenniveau Streekvervoer), opdat de mogelijkheden voor veranderingen in de lijnvoering -,dus ook nieuwe lijnen - worden verruimd, - de experimenten met buurt- en belbus worden voortgezet, - betere aansluitingen op de trein, met name de laatste. d Stimulering openbaar stadsvervoer: - verhoging van de frekwenties, - verbindingen van wijk tot wijk, - eigen rijbanen, waarbij de ruimte in principe ten koste van die voor de auto kan worden verkregen,
beinvloedbare verkeerslichtinstallaties; - betere aansluitingen op de trein, met name de laatste.
De maat en schaal van onze steden leent zich niet voor de aanleg van een metrostelsel. Bus en tram en reeds bestaande spoorlijnen in stedelijke gebieden zijn, aangevuld met taxi's en witkarren nog steeds de beste wijzen van openbaar vervoer voor onze steden. Het 'witte autoplan' (autoverhuur per buurt) en het buurtbus- en belsysteem dienen verder te worden ontwikkeld. e Bevordering van vlot en veilig fietsverkeer, onder andere door het bieden van direkte, van het overige verkeer afgeschermde routes, positief diskriminerende verkeerslichtregeling en verbetering van stallingsmogelijkheden, die zo goedkoop mogelijk dienen te zijn.
Speciale aandacht moet besteed worden aan het gekombineerd gebruik van fiets en openbaar vervoer: uitbreiding van de stallingsmogelijkheden van fietsen bij stations en haltes en verbetering van de mogelijkheden om fietsen mee te nemen in het openbaar vervoer. f de aanleg van grote infrastrukturele werken ten behoeve van het automobielverkeer wordt drastisch beperkt. g De maximumsnelheid van 100 km/uur blijft gehandhaafd. Voor woonerven geldt een max. snelheid van 10 km/ uur, voor de bebouwde kommen een max. snelheid van 30 km/ uur en voor de zgn. stroomwegen (bepaalde, nader aan te wijzen, wegen in de bebouwde kom) een max. snelheid van 50 km/ uur. h De steden dienen auto-arm en zo mogelijk auto-vrij gemaakt te worden. Er dient als aanzet daartoe een steeds groter deel van de steden auto-vrij gemaakt te worden. Zolang dit nog niet of in onvoldoende mate gebeurt, dient in elk geval de ruimte voor openbaar vervoer en langzaam verkeer te worden vergroot. De ruimte daarvoor zal worden gevonden voor een vermindering van de ruimte voor het autoverkeer.
Zolang de geluidhinder door het auto-arm maken van de steden niet sterk is teruggebracht dient de Wet Geluidhinder bij stadsvernieuwing en uitbreiden soepel te worden toegepast.
Ter verlaging van de piekbelasting van wegen en openbaar vervoersmiddelen in de 'spitsuren' dient de variatie in werktijden krachtig bevorderd te worden.
- Goederenvervoer
Het goederenvervoersbeleid wordt gericht op het tot stand brengen van gezonde sociale en ekonomische verhoudingen, te weten een normale arbeidstijd tegen normaal loon en kostendekkende prijzen die ook de schaarste aan kapitaalgoederen, grondstoffen, energie en dergelijke weerspiegelen. De maatschappelijke kosten die door wegvervoer, binnenvaart en spoorwegen worden veroorzaakt, zullen zo goed mogelijk in de vrachtprijzen tot uitdrukking worden gebracht.
- Luchtvaart
Nederland kan volstaan met ιιn nationale luchthaven, Schiphol.
Het burgerluchtvaartverkeer dient zo veel mogelijk beperkt te worden. Dit kan via maatregelen als het afschaffen van het binnenlandse burgerluchtverkeer en het verminderen van het transitoverkeer. De regionale luchthavens worden dan ook gesloten. Dit moet gepaard gaan met een uitgebreider en intensiever intercity-treinverkeer, nationaal en in Westeuropees verband. Een sturend beleid maakt het mogelijk voor Schiphol beneden de 180.000 vliegtuigbewegingen per jaar te blijven. Uitbreiding van Schiphol is dan ook overbodig.
Naast deze planologische maatregelen dient verdere vermindering van geluidshinder verkregen te worden door technische maatregelen. Deze vermindering mag niet opgevuld worden door extra vliegbewegingen maar moet ten goede komen aan de woningbouw.
- Zeescheepvaart
De konkurrentievervalsing in de zeescheepvaart door de politiek van het varen onder goedkope vlag, het dumpen en de ladingsverdeling wordt in internationaal verband tegengegaan.
De koopvaardijvloten van de ontwikkelingslanden moeten een evenredig deel kunnen krijgen in het internationale zeevervoer.
We stimuleren de sektoren in de Nederlandse koopvaardij (eventueel door staatsdeelneming) die duidelijke vooruitzichten hebben door hun specialisatie of die onmisbaar zijn in tijden van krisis.
Stadsvernieuwing
- Hoe is de situatie?
De snelle industrialisatie en verstedelijking in de tweede helft van de vorige eeuw leidde tot een omvangrijke groei van de steden met in hoog tempo uit de grond gestampte woningen. Door de 'liberale' politiek werden daaraan maar weinig kwaliteitseisen gesteld en overheidsinvloed werd zo lang mogelijk uitgesteld. De bouwwijze van de vorige eeuw leidde tot zulke grote wantoestanden dat de overheid in 1901 de Woningwet in werking stelde. Het Rijk werd financier, ging kwaliteitseisen stellen en de woningkorporatie kreeg een belangrijke plaats toebedeeld als opdrachtgever en exploitant van woningbouw voor minder draagkrachtigen.
Na 1 900 werden er zowel naar kwaliteit als opzet betere wijken gebouwd dan voor 1900. Het proces van verandering en aanpassing van woning en woonomgeving aan de noden van de mensen werd echter stil gezet door de Tweede Wereldoorlog. Na de oorlog was er steeds meer sprake van achterstallig onderhoud van met name woonblokken van kleine en grote partikuliere verhuurders. Kaalslag vond o.a. voor geplande verkeersdoorbraken en spekulatie veelvuldig plaats, toenemend autobezit verstikte straten en pleinen, buurtwinkels en ambachtelijke bedrijven werden gesloten en scholen verouderden. Zij die het zich konden veroorloven ontvluchtten deze toenemend onleefbare situatie. Tot de jaren '70 hadden de gemeentebesturen geen oog voor deze situatie. Sinds de jaren '70 wordt er met vallen en opstaan een stadsvernieuwingsbeleid gevoerd om aan de onleefbare situatie in de oude wijken een einde te maken. Het moet de onaantrekkelijkheid van het stedelijk wonen voorkomen, de steden in stand houden en daarmee tevens een verder vollopen van het nietstedelijk gebied tot staan brengen. In de praktijk van het stadsvernieuwingsbeleid doen zich nog bijzonder veel problemen voor die dringend om een oplossing vragen.
Wat willen we bereiken? a Het aanpassen van de stad aan de behoeften van de bewoners is een voortdurend proces. Nu moet echter een grote achterstand worden ingehaald. Men dient zich daarbij te richten op de totale verbetering van de woon- en leefomstandigheden. b Stadsvernieuwing dient gericht te zijn op het opheffen van achterstanden van sociaal-ekonomisch zwakke bevolkingsgroepen en op het scheppen van mogelijkheden tot ontplooiing en emancipatie van individuele leden van de samenleving.
Hoe willen we dat bereiken? - De stadsvernieuwing dient binnen het budget van het Ministerie van Volkshuisvesting en Ruimtelijke Ordening de eerste prioriteit te hebben, waardoor o.m. het aantal stadsvernieuwingsgebieden drastisch kan worden opgevoerd. T.a.v. de welzijnsvoorzieningen voor stadsvernieuwingsgebieden geldt dit tevens voor het budget van het Ministerie van CRM. T.a.v. het midden- en kleinbedrijf en de scholen in deze gebieden wordt de prioriteit gedeeld met de kleine kernen; dit dient als zodanig tot uiting te komen op de budgetten van het Ministerie van Ekonomische Zaken en het Ministerie van Onderwijs en Wetenschappen. 
- Stadsvernieuwing dient uit te gaan van debetrokken bewoners. Het beleid wordt bepaald en uitgevoerd op gemeentelijk nivo in samenspraak tussen gemeenteraad en de betrokken bevolking. - De rijksoverheid stelt de gemeenten en bevolking in staat het door hen bepaalde beleid uit te voeren d.m.v. het geven van bevoegdheden en financiën.
Hiertoe krijgen de gemeenten een jaarlijkse bijdrage in de vorm van een doeluitkering. De hoogte van de jaarlijkse bijdrage wordt bepaald door het aantal woningen in verbeterings- en herinrichtingsgebieden. - Daar waar verbetering van de bebouwing mogelijk is en door de bewoners wordt gewenst, dient verbetering uitgangspunt te zijn; alleen indien dit niet aan de orde is zal sloop en nieuwbouw worden nagestreefd. - De vernieuwde en nieuwe woningen zijn in de allereerste plaats bedoeld voor de bewoners van de stadsvernieuwingsgebieden zelf. - De huren in de stadsvernieuwingsgebieden dienen betaalbaar te zijn voor de oorspronkelijke bewoners. Hetzelfde geldt voor verbeterde woningen. - Voor de meeste kleine bedrijven zijn de huren van bedrijfspanden na renovatie of nieuwbouw onbetaalbaar, waardoor ze met sluiting bedreigd worden. Daarom dient er analoog aan sociale woningbouw eveneens sociale bedrijfsruimtebouw mogelijk te worden.
Analoog aan het recht op vervangende woonruimte dient een recht op vervangende bedrijfsruimte tot stand te komen (voor het midden- en kleinbedrijf). - Het wegwerken van achterstallig onderhoud dient niet onder de renovatiekosten te vallen. - Er mag geen stringent onderscheid gemaakt worden in verbeterings- en
herinrichtingsgebieden. De mogelijkheden van een goede integratie tussen 'oud' en 'nieuw' dienen immers bevorderd te worden. Bovendien is het vaak wenselijk ook bij een aksent op verbetering van een bepaald gebied al dan niet drastische strukturele ingrepen te plegen. - Extra maatregelen zullen moeten worden ontwikkeld om de leefbaarheid tijdens het stadsvernieuwingsproces te bevorderen. In het belang van de bewoners dienen er zo nodig ekonomisch gezien onrendabele investeringen gedaan te worden in deze tussenperiode. - Er dient snel een Wet op de Stadsvernieuwing te komen, die naast het gestelde in punt b en c in ieder geval het volgende dient te garanderen: Ook voorafgaand aan de vaststelling van een stadsvernieuwingsplan krijgen gemeenten na aanwijzing van een stadsvernieuwingsgebied vergaande bevoegdheden o.a.: - onteigening - een sloopverbod en een bouwplicht - een voorkeursrecht - de plicht tot een leefmilieuverordening - het recht bepaalde voorzieningen op partikuliere grond te (doen) treffen.
Kleine kernen
- Hoe is de situatie?
Door schaalvergroting, toenemend autobezit en kleiner wordende gezinsomvang is de leefbaarheid wat betreft een aantal voorzieningen in veel kleine kernen achteruitgegaan. Het door ekonomische redenen bepaalde draagvlak van veel voorzieningen is steeds groter geworden en groeide boven de omvang van het inwonertal van kleine kernen uit. Niet zelden verlaten jongeren en bejaarden het dorp vanwege het gebrek aan zelfstandige huisvesting. Oorzaken zijn knelpunten in de bestaande woningvoorraad en, daar sterk mee samenhangend, het gevoelde gebrek aan bouwmogelijkheden. Knelpunten in de woningvoorraad zijn: tweede woningen, weinig huur- en bejaardenwoningen, het nagenoeg ontbreken van mogelijkheden voor 1 en 2 persoons huishoudens en groepsbewoning, en de onmogelijkheid om greep te krijgen op vestiging van buiten.
Bij nieuwbouw worden vaak geen huurwoningen gerealiseerd, deels uit onwil, deels omdat het financieel niet eenvoudig is woningwetwoningen in kleine aantallen te bouwen. Gebleken

is dat een forse groei van dorpen geen remedie is voor de instandhouding van voorzieningen. Een dergelijke groei leidt wel tot: - toename van de mobiliteit - meer dan eens aantasting van waardevolle landschappen en dorpsgezichten - problemen met agrarische bedrijfsuitoefening - in sommige gevallen tegenstellingen in de dorpsgemeenschap door de komst van de nieuwelingen.
Wat willen we bereiken? - Binnen het kader van een zuinig ruimtegebruik en een eerlijke verdeling van de beschikbare ruimte dient een geintegreerd kleine kernen beleid te worden gevoerd, waarbij de leefbaarheid van deze kernen centraal staat. - Er moeten maatregelen genomen worden die ervoor zorgen dat effektief kan worden voorzien in de plaatsgebonden woningbehoefte. De aandacht dient daarbij vooral gericht te zijn op het verruimen van de mogelijkheden in de bestaande woningvoorraad. - Er moeten maatregelen genomen worden om basisvoorzieningen in kleine kernen te handhaven of te herstellen.
Hoe willen we dat bereiken? - Gemeenten moeten verplicht worden gesteld om in overleg met de bevolking voor alle kernen dorpsplannen te maken. Dorpsplannen dienen niet uitsluitend gericht te zijn op ruimtelijke facetten, maar moeten betrokken worden op de gehele leefbaarheidssituatie. Op basis van de dorpsplannen moet per kern een beleidsprogramma gemaakt worden. Daarin staat aangegeven op welke wijze de knelpunten opgelost dienen te worden en via welk middel, bijv. een welzijnsplan, een scholenplan, een openbaar vervoersplan, een huisvestingsverordening, een bestemmingsplan gerealiseerd kan worden. - Gemeenten moeten ook voor de kleine kernen (en dus niet alleen voor de hoofdkern) een aktief grondverwervingsbeleid voeren. c Er moeten globale bestemmingsplannen gemaakt worden voor alle kernen, die gefaseerd uitgevoerd worden en waarin geregeld is dat uitsluitend gebouwd wordt voor de plaatsgebonden woningbehoefte. - Het moet financieel mogelijk gemaakt worden om boerderijen en andere grote behuizingen, die niet meer voor de oorspronkelijke doeleinden in gebruik zijn, naar behoefte te verwen tot meer wooneenheden of kleinschalige bedrijfsruimten. - Bestemmingsplannen moeten de mogelijkheid bieden burgerwoningen in het buitengebied aan de bouwverordening en de woningwet aan te passen.- Er dient een landelijke vestigingsregeling te komen toegespitst op de kleine kernen, zowel betrekking hebbend op de oudbouw als op nieuwbouw. Daarbij moet worden uitgegaan van de plaatselijke behoefte en moet worden voorkomen dat bemiddelde stedelingen en anderen zich vrij kunnen vestigen in landelijke en natuurgebieden. - Handhaving van sociaal-kulturele, maatschappelijke en onderwijsvoorzieningen door toepassing van lagere normen en rechtstreekse subsidies. h Invoering van wettelijke en financiλle regelingen om (mobiele) winkelen medische voorzieningen te kunnen handhaven en de bouw en inrichting van multifunktionele ruimten (PTT, winkel, bank, artsen, gemeentelijke diensten, maatschappelijk werk e.d.) mogelijk te maken.
Volkshuisvesting
- Hoe is de situatie?
De bestaande woonruimte wordt niet eerlijk verdeeld. Dat is een gevolg van de inkomensverschillen en het onderscheid tussen koop- en huurwoningen. Sommigen zoeken een uitweg door leegstaande woningen te kraken. AI naar gelang het inkomen, dus via het recht van de financieel sterkste, bestaan in deze situatie vele gradaties. Ook achterstelling vanwege persoonlijke kenmerken speelt een geduchte rol. De zogenaamde bijzondere groepen (ten 2-persoonshuishoudens, andere samenlevingsvormen dan het gezin, buitenlandse werknemers, woonwagenbewoners en bewoners van woonschepen, mensen met een arbeidsloos inkomen en werkende jongeren) krijgen niet of mondjesmaat woonruimte of een plek voor hun woonwagen of woonschip. Vaak zijn dit ook de ekonomisch zwakste groepen.
De belangrijkste korrigerende maatregelen zijn de Woningwet van 1 901 (zie stadsvernieuwing) en de Woonruimtewet van 1947. Zij strekken zich echter niet uit over het gehele gebied van de volkshuisvesting. Bovendien werd de Woonruimtewet in haar werking de afgelopen jaren beknot, wat zeer schadelijk is voor het woonruimteverdelingsbeleid. De tweedeling koop/ huur bepaalt de mate van regulering van het volkshuisvestingsbeleid. Afgezien van de vraag of dit in voldoende mate gebeurt, worden de huren en de huurwoningen voor een groot deel gereguleerd. Dit geldt echter slechts in geringe mate voor de koopwoningen. Een rechtvaardige verdeling van de beschikbare woonruimte en van de woonlasten wordt daardoor teniet gedaan.
De tweedeling koop/huur bepaalt in onze maatschappij tevens de mate van zeggenschap over eigen woonruimte. Eigenaar-bewoners kunnen ten opzichte van huurders veel meer naar eigen inzicht woning en tuin inrichten. Eigenaar-bewoners mogen ook zelf weten met wie en hoe ze hun woning wensen te bewonen. Huurders worden betutteld, niet alleen door partikuliere huisjesmelkers, maar vaak ook door plaatselijke woningbouwkorporaties. In een beleid gericht op emancipatie van de bewoner past geen huurder-verhuurderbeginsel. Het eigen woningbezit heeft ook zijn bezwaren. Maatschappelijk omdat het inkomensverschillen aanscherpt en er ten koste van anderen winst kan worden gemaakt. Persoonlijk omdat er aan het eigen woningbezit ook bezwaren kleven. De eigenaar-bewoner kan immers naast winst ook risiko lopen waardoor het huis een blok aan het been wordt. Te denken valt aan prijsdaling en plotseling hogere rentepercentages al of niet in kombinatie met achterblijven van de inkomensgroei.
Een rechtvaardige verdeling van woonruimte, woonlasten en zeggenschap over eigen woonruimte komt niet tot stand zolang de huidige tweedeling koop/huur blijft bestaan en er uitgegaan wordt van de huidige ekonomische orde, waarvan het koop/huurverschijnsel een afgeleide is.
Wat willen we bereiken? Doelstelling Het honoreren van het recht van iedereen op volwaardige huisvesting, waarbij de vrije zeggenschap over de wijze van inrichting en bewoning van de eigen woonruimte en direkte woonomgeving binnen demokratisch vastgestelde regels gegarandeerd wordt. Het recht van iedereen wil zeggen: iedereen vanaf 1 8 jaar, ongeacht inkomen, sekse, huidskleur, godsdienst, mate van validiteit of samenlevingsvorm. Op den duur zal dit recht vanaf 1 6 jaar gelden. Lange termijn Voor het bereiken van deze doelstel
ling dienen de volgende uitgangspunten nagestreefd te worden. De daarbij behorende aktiepunten voor 1981-1 985 worden vervolgens aangegeven. Eerst dus de uitgangspunten. a Er dient een rechtvaardig woonkonsumentenbeleid gevoerd te worden. Binnen door de overheid vastgestelde algemene beleidslijnen dient een zo groot mogelijke zeggenschap over de wijze van inrichting en bewoning van de eigen woonruimte en woonomgeving te gelden, welke gelijk is voor de eigenaar-bewoner en de huurder. Daarbij worden de individuele woonvoordelen van de koopwoning en de in principe aanwezige maatschappelijke voordelen van de korporatiehuurwoning centraal gesteld. Als experiment in dezen moet begonnen worden met vormen van bezitswoningbeheer in stadsvernieuwingsgebieden, bij kompleksen huurwoningen en bij nieuwbouw van zowel koop- als huurwoningen.
Het bezitswoningbeheer als experiment voor de door de PPR voorgestane nieuwe beheersvorm heeft de volgende kenmerken: - er worden door (a.s.) bewoners koöperatieve woningraden opgericht, die gedecentraliseerd zijn naar wijk. Deze woningraden beheren en onder-. houden de bezitswoningen en de woonomgeving. Tevens zijn deze verantwoordelijk voor (ver)nieuwbouw en sloop. Zij krijgen voor hun diensten geld van de overheid. - De woning en de grond worden eigendom van de gemeenschap, maar tijdens de woonduur heeft de bewoner de volledige zeggenschap over de wijze van inrichting en bewoning. Via door de overheid vastgestelde regels geven de woningraden bezitswoningen uit. Bij verhuizing vervalt de zeggenschap over de woning aan de woningraad, die deze weer overdraagt aan de nieuwe bewoner. Bij verbouwingsaktiviteiten door de bewoner, krijgt de bewoner de waardevermeerdering bij verhuizing uitbetaald. Aangebrachte schade betaalt de bewoner bij verhuizing. - De woonlasten worden gebaseerd op het principe 'betalen naar draagkracht'. Daarbij dient mede tot uitdrukking te komen welke prioriteit de (a.s.) bewoner wenst te geven aan de kwaliteit van de woonruimte. - Als basis (de basiswoonkwote) dient de prijs van het wonen gekoppeld te worden aan een percentage van het inkomen. Daar dient een woonruimte tegenover te staan die voldoet aan maatschappelijk aanvaardbare minimum-kwaliteitseisen. - Om de prioriteit uit te drukken die
de (a.s.) bewoner wenst te geven aan meer kwaliteit, wordt voor een gegeven kwaliteitsklasse een hoger percentage van het inkomen betaald kwaliteitswoonkwote).   - De woonlasten worden in de vorm van woonbelasting door de belastingdienst geοnd. Zolang er nog sprake is van de tweedeling koop/huur, wordt de woonbelasting voor beide beheersvormen ingevoerd. Alleen huurbelasting wordt niet ingevoerd. c Er dient een integraal woonruimteverdelingsbeleid te komen. Zolang er nog sprake is van koop/huur, dient dit beleid voor beide beheersvormen te gelden.
Hoe willen we dat bereiken? - Ten aanzien van de woningbouw dient het zwaartepunt te liggen in de stedelijke gebieden. Zie voor de ruimtelijke ordeningsaspekten van de volkshuisvesting het onderdeel Ruimtelijke Ordening. - Uitbreiding van het bouwprogramma, waarbij bouw van woningwetwoningen prioriteit nummer 1 krijgt. Hierbinnen heeft de bouw van woningen voor ιιn- en tweepersoonshuishoudens voorrang. Om dit mogelijk te maken dienen ondermeer de stichtingskosten van woningwetwoningen verlaagd te worden door: - verlaging van het 18% BTW-tarief naar het 4%-tarief; - verhoging van lokatie- en objektsubsidies; - het voeren van een rechtvaardige grondpolitiek; het oprichten van (regionale) bouwbedrijven door de overheid. Deze 'overheidsbouwbedrijven' worden begeleid door een kommissie die voor minstens 3/4 wordt aangewezen door belangengroepen op woongebied en ledenvergaderingen van woningbouwkorporaties. Deze kommissie krijgt vergelijkbare faciliteiten en evenveel recht op informatie als een ondernemingsraad; - het verplichten van institutionele beleggers tot verschaffing van goedkope leningen op basis van de Woningwet aan woningbouwverenigingen en gemeenten. - De op stapel staande decentralisatie van het volkshuisvestingsbeleid dient gepaard te gaan met: - vergroting van de openbaarheid en de invloed van direkt betrokkenen, zoals stuurgroepen voor 1- en 2-persoonshuishoudens. - garanties voor lokatie- en objektsubsidies om huisvesting van de zogenaamde bijzondere groepen mogelijk
te maken. Voorts om woningwetwoningen ook in kleine plaatsen van de grond te krijgen. - Verruimen van de woonmogelijkheden door: bestaande, niet voor bewoning ingerichte, komplexen door middel van lokatie- en objektsubsidies voor bewoning gereed te maken. Daartoe behoren eveneens niet voor bedrijfsdoeleinden gebruikte ruimten boven winkels. - een verbod op bezit van tweede of meer woningen voor eigen gebruik in te stellen. - het invoeren van een leegstandswet voor de gehele woningvoorraad, alsmede voor gebouwen die voor bewoning geschikt kunnen worden gemaakt. Zolang er geen effektieve leegstandswet is, is kraken moreel recht.
Onder een goede leegstandswet verstaan wij een wet waarin: - de huur- en koopprijsgrens is afgeschaft; - de eigenaar de leegstand van zijn onroerend goed onmiddellijk moet melden; - deze leegmelding in een openbaar register wordt aangetekend; - er hoge sankties komen op niet leegmelden van een pand; - er een goed kontroleapparaat komt waar het rijk aan mee betaalt; - niet het moment van leegmelden naar het moment van leegkomen bepalend is; - niet de eigenaar van het pand maar het pand zelf uitgangspunt van de vordering is; - er een korte beroepsprocedure bestaat voor de eigenaar; - Burgemeester en Wethouders 3 maanden na het leegkomen van een woning moeten beslissen over vordering, voor gebouwen geldt als tijdslimiet 6 maanden; - burgers leegstand moeten kunnen melden en in beroep moeten kunnen gaan tegen niet vordering; - leegstand als volgt beschreven is. Voor een woning: leegstaan is het niet of zeer gedeeltelijk in gebruik zijn in overeenstemming met de bestemming.
Voor gebouwen: leegstaan is het niet of zeer gedeeltelijk in gebruik zijn. Voor zover krakers zelf niet tot de urgente gevallen behoren, kan ontruiming door de gemeente geëist worden ten behoeve van de meest urgente woningzoekenden. Gemeenten moeten via een korte procedure (woon)panden kunnen vorderen. - Behoud en uitbreiding van woonruimte voor lager betaalden door: - een verbod in te stellen op de verkoop van alle huurwoningen, inklusief
horizontale verkoop; - een verbod op de bouw van (premie)koopwoningen in opdracht van woningkorporaties; - rijk en provincie, gemeenten te laten dwingen woningwetwoningen te plannen en te realiseren in overeenstemming met de aan te tonen woningbehoefte. Daartoe wordt onder meer het regelen van woningdifferentiatie in bestemmingsplannen verplicht en juridisch mogelijk gemaakt. - het beleid niet af te stemmen op doorstroming naar koopwoningen; - de faciliteiten om kamers te verhuren te vergroten; - zolang de kamernood nog zeer hoog is een beroep te doen op jongeren, die over goede huisvesting in het ouderlijk huis beschikken, solidariteit te betonen met urgent woningzoekenden. - verlaging van de maximaal toelaatbare hoogte van de huurprijs van kamers. De wachttijd van 1 jaar om een wijziging van de huurprijs bij de huurkommissie aan te vragen, vervalt. De termijn waarbinnen de huurkommissie uitspraak doet wordt 3 maanden. - Het bevorderen van een eerlijke en demokratisch kontroleerbare woonruimteverdeling door het nemen van de volgende maatregelen: - het invoeren van de Woonruimtewet voor het hele land, waarbij de toewijzingsbevoegdheid van de gemeenten zich uitstrekt tot alle huur- en koopwoningen. - het invoeren per gemeente of agglomeratie van gemeenten van een centrale registratie en toewijzing van alle woningzoekenden. Tevens het inren van een centrale registratie van het gehele woningbestand, dus ook van koopwoningen. Eigenaars worden verplicht daaraan mee te werken. - het demokratisch vaststellen en kontroleren van inschrijvings- en toewijzingskriteria die voor ieder kontroleerbaar zijn. - Ook bij koopwoningen dient 'betalen naar draagkracht' het uitgangspunt te zijn. Onterechte voordelen t.o.v. huurwoningen worden opgeheven. De volgende maatregelen worden getroffen: - het invoeren van landelijke prijsregulerende bepalingen; de premieregeling en de fiskale aftrek voor hypotheekrente dient opgezet te worden volgens het principe: hoe hoger het inkomen, hoe lager de premie en de aftrek. Op den duur dient zowel de premieregeling als de fiskale aftrek afgeschaft te worden. Deze worden vervangen door een woonbelasting naar draagkracht. Di rekt wordt voor hypotheken boven f 300.000,alsmede voor tweede of meer woningen de fiskale aftrek afgeschaft. optrekken van de belastinghuurwaarde van koopwoningen tot hetzelfde niveau als huurwoningen, onder voorwaarde dat het onderhoud van de eigen woning fiskaal aftrekbaar wordt. - De provincies dienen een woonwagenplan en een woonschepenplan per regio op testellen. Deze plannen worden opgenomen in de streekplannen. Legalisering van woonschepen moet plaatsvinden in bestemmingsplannen. De provincies moeten daadwerkelijk van hun bevoegdheid gebruik maken om gemeenten te dwingen kleine lokale standplaatsen aan te leggen. - Experimenten met de bouw van woningen in koφperatief beheer, die een aanzet vormen tot bezitswoningbeheer, dienen krachtig ondersteund te worden. De bouw van zogenaamde kaskowoningen in koφperatief beheer levert daarbij nog het extra voordeel op dat deze, vergeleken bij kant en klaar opgeleverde woningen, voor de schatkist veel voordeliger zijn.
Voorts worden experimenten met het bezitswoningbeheer in bijvoorbeeld stadsvernieuwingsgebieden en bij kompleksen huurwoningen, aangemoedigd en financieel ondersteund. - Er dient een juridisch kader opgezet te worden voor een demokratisch beheer van alle huurwoningen door het nemen van de volgende stappen: - Omzetting van woningbouwstichtingen in verenigingen en overheidskontrole op het demokratisch karakter van deze instanties; - Bewoners zijn dan automades lid van de vereniging. Voor niet-bewoners staat het lidmaatschap open voor zover zij wonen binnen het gebied waar de korporatie wettelijk is toegelaten of indien zij voldoen aan de kriteria die genoemd zijn in de woonruimteverordening. - Art. 30 en 31 van het Besluit Toegelaten Instellingen wordt aangevuld met nadere regels over het overleg van bouwvereniging met bewoners over onderhoud, servicekosten, huurverhogingen en woningverbetering. Ook verhuurders die geen toegelaten instelling zijn vallen onder deze regeling. - Er komen regels over de maximale grootte van woningbouwverenigingen.
Daar waar meerdere verenigingen opereren wordt het gebied van toelating opnieuw vastgesteld, waarbij er naar wordt gestreefd de grenzen van de wijken aan te houden.
Wijkgewijze herverkaveling van de
woningwetwoningen, al of niet in beheer van woningkorporaties, gevolgd door onderbrenging in koφperatief bewonersbeheer. - Opdrachtgevers bij de woningbouw worden verplicht waar mogelijk de (aanstaande) huurders en kopers vanaf het eerste begin in te schakelen bij de opzet van de nieuwe woningen en de woonomgeving. / Bij de inrichting van nieuwbouwwijken moet geen strikte funktiescheiding worden doorgevoerd, d.w.z. dat er in een woonwijk ruimte moet zijn voor winkels, bedrijven, kantoren e.d.
vi Welzijn
Inleiding
- Hoe is de situatie?
On-welzijn is aan de orde van de dag. De oorzaken zijn van persoonlijke aard of vloeien voort uit maatschappelijke problemen. Daarbij kunnen we denken aan slechte werkomstandigheden, werkloosheid of een slecht woon- en leefklimaat.
De maatschappelijke oorzaken zijn op hun beurt weer het gevolg van het feit dat onze samenleving beheerst wordt door een produktiestelsel dat maar ιιn doel heeft, namelijk winst.
Een doel dat lang niet altijd te kombineren valt met onze doelstelling:
het scheppen van optimale omstandigheden voor iedere burger om tot zijn/haar recht te komen.
Niet iedereen heeft evenveel last van de hierboven gesignaleerde maatschappelijke oorzaken van on-welzijn. Als je bovendien deel uitmaakt van een achtergestelde groep heb je extra kans om uit de boot te vallen. De overheid heeft de taak om daartegen maatregelen te treffen. Zo groeide en groeit nog steeds de verzorgingsstaat. Overheidsmaatregelen zijn van velerlei aard. Zo bestaat bijvoorbeeld de sociale zekerheid ('niemand zonder inkomen'), de gezondheidszorg, het recht op onderwijs, vorming, maatschappelijke dienstverlening, arbeidsinspektie,
 inspraakregelingen, milieubescherming en ga zo maar verder.
Dit hoofdstuk handelt vooral over welzijnswerk. Maar dan wel in de ruimste zin van het woord: alle vormen
van zorg, edukatie en rekreatie.
Over dit welzijnswerk is veel positiefs te zeggen. Dat neemt niet weg dat het ook vraagtekens oproept: - is veel welzijnswerk niet een middel om de aandacht af te leiden van de werkelijke oorzaken van de problemen? Oorzaken die men niet wil of durft aan te pakken? - komt het welzijnswerk nog wel ten goede aan de zwaksten in onze samenleving of vergt de organisatie zelf teveel tijd en energie (bijvoorbeeld als gevolg van een grootschalige opzet)? - schept welzijnswerk niet een nieuwe afhankelijkheid bij diegenen die er gebruik van maken?
Bovendien wordt het met de dag moeilijker om alle vormen van welzijnswerk te financieren. Snoeien in het welzijnswerk vergt grote nauwkeurigheid om te voorkomen dat niet juist de zwaksten de dupe ervan worden.
Aan de andere kant is er in Nederland een onbekend aantal fondsen voor ιιn of ander (liefdadig) doel (bijv. fondsen voor revalidatie, voor blinden, doven of geestelijk gehandicapten). De openheid van de meeste van deze fondsen is nagenoeg nihil. Het is niet bekend hoe ze aan hun (vaak aanzienlijke) kapitaal komen, hoe ze het beheren en hoe ze het besteden.
Wat willen we bereiken? - dat welzijnsbevordering voor alle burgers dι centrale politieke doelstelling wordt. Want welzijnswerk mag niet gaan lijken op het bekende 'dweilen met de kraan open' (het verzorgen van wonden via de maatschappelijke dienstverlening). Ook moet gewaakt worden voor 'kollaboratie' van welzijnswerk met het bestaande systeem (via een bepaald soort onderwijs worden mensen ingepast in de bestaande maatschappelijke verhoudingen).

- dat welzijnswerk zich meer gaat bezighouden met het signaleren en bestrijden van oorzaken dan met het bestrijden van symptomen. - dat preciezer bekeken en afgewogen wordt aan welke vormen van welzijnswerk het meest behoefte is, vervolgens hoe de gekozen vormen in dienst worden gesteld van diegenen die er het meest behoefte aan hebben en tenslotte hoe bereikt kan worden dat dit welzijnswerk de afhankelijkheid van mensen niet bevordert maar vermindert. d dat fondsen voor allerlei goede doelen opening van zaken geven en dat de betrokkenen zeggenschap krijgen over de besteding van de gelden.
Hoe willen we dat bereiken? We willen onze doelstellingen bereiken door: - het bevorderen van bezinningsmogelijkheden voor welzijnswerkers (in de meest brede zin, dus inklusief onderwijs en gezondheidszorg) op de feitelijke rol die hun eigen welzijnswerk in deze maatschappij speelt. - Een dusdanige herverdeling van de algemene middelen - zowel op nationaal als op provinciaal en gemeentelijk nivo dat problemen bij de wortel worden aangepakt (bijvoorbeeld de woningnood) in plaats van te worden gemaskeerd door allerlei vormen van welzijnswerk. - Het doen maken van een zo objektief mogelijke afweging tussen enerzijds de behoeften van de zwaksten in onze samenleving en anderzijds de tot nu toe landelijk vastgestelde verplichte basisvoorzieningen. Dit om beter te kunnen beoordelen of - zeker nu blijkt dat er weinig financiële rek meer in zit
-geen andere prioriteiten gesteld moeten worden. - de decentralisatie op het terrein van het sociaal-kulturele werk zo snel mogelijk te doen volgen door decentralisatie van andere welzijnsvoorzieningen waarbij garanties worden gegeven dat de zwaksten niet kwetsbaarder worden door overlevering aan plaatselijke verhoudingen. Daarnaast zal het op landelijk nivo (her)groeperen van diverse minderheidsgroepen worden gesteund. - enerzijds een aktief en sturend beleid te voeren gericht op een eerlijker verdeling van het betaalde werk en anderzijds zelfhulp en vrijwilligerswerk te stimuleren, zonder dat daarbij betaalde arbeidsplaatsen vervallen. - op alle terreinen van welzijnswerk (dus inklusief onderwijs, gezondheidszorg) voorkeur te geven aan die voorzieningen en werkwijzen die mensen helpen hun lot in eigen handen te nemen. - ons te verzetten tegen ongenuanceerd beleid, gericht op het opheffen op korte termijn van allerlei kategorale voorzieningen, onder het mom dat de integratie van minderheden bevorderd zou worden door hen aangewezen te doen zijn op algemene voorzieningen. h bevordering van de bereikbaarheid van voorzieningen door: - schaalverkleining - betere onderlinge afstemming - betere presentatie - voorzieningen meer in handen te geven van gebruikers en medewerkers. - Daartoe: - wordt het koφptatiesysteem (het zichzelf aanvullen) binnen besturen afgeschaft - wordt per voorziening bekeken of er geen betere vorm is dan de Stichtingsvorm - worden garanties geschapen voor medezeggenschap van gebruikersbewoners, alsook voor die van medewerkers. - de ontwikkeling van specialismen (onder andere in de medische wereld en het specifieke welzijnswerk) zo efficiλnt en demokratisch mogelijk te laten kontroleren. k het klachtrecht voor gebruikers van allerlei voorzieningen - waar dit nog niet het geval is - konkreet vorm en inhoud te geven en in bestaand klachtrecht (zoals bijv. de medische tuchtwet) de rechten van klagers beter te beschermen. I fondsen voor allerlei goede doelen (zonodig wettelijk) te verplichten tot jaarlijkse financiλle verantwoording en tot het geven van zeggenschap over de besteding van gelden aan de mensen voor wie die gelden bedoeld zijn.
Emancipatie
- Hoe is de situatie?
Er zijn allerlei maatschappelijke oorzaken waardoor (groepen van) mensen bijna per definitie minder kans hebben om tot ontplooiing te komen.
In onze samenleving wordt dat in sterke mate bepaald door de vraag σf je kunt werken en wαt je kunt. Onder andere jongeren, ouderen en gehandikapten komen daardoor in een moeilijker positie.
Van grote invloed op de kans om betaald werk te verrichten zijn de behoeften van het ekonomisch systeem. Daarin worden vrouwen veelal beschouwd als arbeidsreservisten en buitenlandse werknemers als wegwerpartikelen. (zie 20)
Bovendien wordt onze huidige maatschappij gekenmerkt door het feit dat we allerlei 'verledens' hebben die we met de mond wel erkennen maar die we niet echt verwerken. Ons koloniale verleden weerspiegelt zich in de aanwezigheid van grote groepen Molukkers, Surinamers, Antillianen, die we als een soort buitenechtelijke kinderen tolereren. Na 1 945 wilden we ook het verleden der Duitse en Japanse overheersing zo gauw mogelijk achter ons laten, voorbijgaand aan het feit dat daar nog steeds oorlogsvervolgden en verzetsdeelnemers in leven.
Ook de erfenis van een burgerlijke moraal werkt nog steeds door in onze samenleving waardoor groepen van mensen in bepaalde rollen gedrongen worden en weigeraars van die rollen als maatschappelijk onaangepasten gelden. Denk aan homo's, woonwagenbewoners, alleenstaanden, gescheidenen, drugsverslaafden, weglopers, enz.
Door zelfgenoegzaamheid over de sociale voorzieningen is men in Nederland armoede-blind geworden en wordt niet onderkend dat de allerarmste bevolkingsgroep (de Vierde Wereld) nog steeds wordt buitengesloten. De allerarmsten worden als afzonderlijke maatschappelijke gevallen gezien, wat de de-solidarisering van lotgenoten tot gevolg heeft.
Ons eigen nationaal verleden wordt een nationalistisch heden als het gaat om toelating van vreemdelingen, vluchtelingen en statenlozen als zigeuners.
Het ministerie van CRM heeft tot
taak de emancipatie van dergelijke achterstandsgroepen te bevorderen.
Vandaar dat we in dit hoofdstuk apart aandacht besteden aan het welzijnsbeleid ten aanzien van een aantal van deze groeperingen.
Wat willen we bereiken? - dat er in het welzijnsbeleid voorrang gegeven wordt aan de emancipatie van die (groepen van) mensen die een achterstand hebben opgelopen. b dat - voor zover mogelijk - de oorzaken daarvan weggenomen worden. c dat de Nederlandse samenleving erkent dat kulturele minderheden een verrijking kunnen betekenen voor de Nederlandse samenleving en dat het gehalte van onze demokratje mede bepaald wordt door onze houding tegenover minderheden.
Hoe willen we dat bereiken? Alvorens maatregelen te noemen (zei ook 'Inleiding') voor de afzonderlijke achterstandgroepen, noemen we eerst een aantal maatregelen die voor meer groepen gelden.
- Algemeen
We willen onze doelstellingen bereiken door: 
a individualisering van wetten in die 
gevallen waarin gebrek aan zelfontplooiingsmogelijkheden (mede) gevolg 
is van het feit dat relaties zo geregeld 
zijn dat rechten, plichten en mogelijkheden van de een ontleend worden
aan die van de onder. -
- prioriteit te geven aan die aktiviteiten die ethnische en kulturele minderheden in staat stellen om - zo ze dat 
wensen - de eigen identiteit te behouden en te ontwikkelen en tegelijkertijd een volwaardige plaats te verwerven in 
de Nederlandse samenleving. 
- een aktiever overheidsbeleid om 
diskriminatie op grond van ras, geslacht, seksuele voorkeur, burgerlijke 
staat of op grond van welk ander kenmerk dan ook tegen te gaan. 
 Bestaande diskriminerende bepalingen moeten worden geschrapt. Bepalingen in de zedelijkheidswetgeving die 
de seksuele zelfbeschikking inperken
moeten worden afgeschaft. 
- als overheid initiatieven te nemen, 
te bevorderen, te steunen die gericht  zijn op het afbreken van vooroordelen, se
wantrouwen en onwetendheid bij  
meerderheden t.o.v. allerlei minderheden (o.a. door verplicht multikultureel onderwijs op alle Nederlandse scholen).
- demokratische zelforganisaties van allerlei achterstandsgroepen niet alleen
te bevorderen en te subsidiλren, maar ook te betrekken bij het beleid. - ook bij algemene welzijnsvoorzieningen welzijnswerkers aan te stellen die zo mogelijk zelf afkomstig zijn uit achtergestelde groeperingen en/of in ieder geval goed op de hoogte zijn van wat er leeft, zowel in de betreffende groep als in de Nederlandse samenleving. - afdelingen van allerlei departementen, griffies en sekretarieλn die te maken hebben met eenzelfde groep of probleemveld, in dusdanige samenwerkingsverbanden te brengen dat er een samenhangend beleid ontwikkeld kan worden. Ditzelfde moet gebeuren met de algemene en met de uit algemene middelen betaalde partikuliere voorzieningen per gemeente of per regio.
- De allerarmsten (de Vierde Wereld)
Generaties-lange armoede wordt niet door sociale voorzieningen opgelost.
Ook de allerarmsten moeten individueel en als groep in elke samenleving als volwaardige sociale partners worden aanvaard. Dit kan pas worden bereikt wanneer: - de allerarmsten en meest buitengeslotenen zich kunnen hergroeperen tot een bevolkingsgroep (vierde wereld); in alle sektoren van de samenleving de kennis die de vierde wereld zelf over armoede en uitstoting heeft, het uitgangspunt van handelen wordt; - steeds wordt uitgegaan van de meest ten achtergestelden.
- Vrouwen
De PPR vindt het eigenlijk in hoge mate diskriminerend wanneer vrouwen, die ongeveer de helft van de totale bevolking uitmaken, als aparte groep worden opgesomd. De emancipatie van de vrouw loopt daarom als een rode (blauwe) draad door het programma heen.

Behalve de algemene maatregelen om emancipatie van achtergestelde
- groepen te bewerkstelligen, zijn in het programma strukturele maatregelen
' opgenomen die tot doel hebben achterstanden van vrouwen t.o.v. mannen weg te werken en roldoorbreking tussen vrouwen en mannen te bevorderen. Een aantal van deze maatregelen: verdeling beschikbaar werk, recht op betaalde arbeid voor vrouwen, - arbeidstijdverkorting, toegankelijk maken van alle (opleidingen en) beroepen voor vrouwen en mannen, - invoering van verzorgingsverlof voor mannen en vrouwen, - verruiming van kinderopvangmogelijkheden, - individualisering van de sociale wetgeving, - extra onderwijsfaciliteiten voor vrouwen, - roldoorbrekend onderwijs, - omvorming van provinciale emancipatieburo's tot organisaties van gebruiksters.
- Jongeren
Een betere positie van jongeren willen we bereiken door: - het begrip 'onwettig kind' af te schaffen en ouders te laten kiezen of hun kind de naam krijgt van de vader, dan wel van de moeder. - kinderen in de gelegenheid te stellen niet alleen de familienaam van hun vader of moeder maar ook van beide ouders gezamenlijk (met een maximum van twee achternamen) te dragen. - het ouderlijk gezag steeds verder te beperken naarmate het kind ouder wordt. - kinderen boven de 1 2 wettelijk medespreekrecht te geven betreffende voogdij, kinderbescherming en bezoekrecht. - Kinderbescherming - als hulp aan minderjarigen en hun omgeving - onder welzijnszorg te brengen.
- tehuizen kleinschaliger te maken en groepen niet groter dan 8 pupillen. g pupillen zoveel mogelijk in de eigen regio te plaatsen. - jongeren in tehuizen individueel en kollektief het recht te geven organisaties zoals b.v. de Belangenvereniging Minderjarigen in te schakelen voor de behartiging van hun belangen, i initiatieven tot het instellen van een jeugdjournaal en een jeugdparlement krachtig te ondersteunen. j jongeren vanaf 1 8 jaar in alle opzichten meerderjarig te doen zijn.
- Homoseksuelen
De PPR wijst diskriminatie op grond van seksuele voorkeur af. Het vermelden van homo's als aparte groep zou dan ook overbodig moeten zijn. Er is echter sprake van achterstelling, die moet worden opgeheven door: - gemeenten te verplichten diskriminerende maatregelen te schrappen uit de algemene politieverordeningen; 
- gelijkstelling van ongehuwd samenwonenden aan gehuwden, zolang
de wetgever niet van het individu uitgaat; - aanpassing van de pensioenwet, zodat de pensioengerechtigde bepalen kan aan wie bij overlijden wordt uitbetaald; - het subsidiλren van organisaties en instellingen die door voorlichting diskriminatie van homoseksuelen tegengaan; - het erkennen van vervolgde onderdrukte buitenlandse homo's als politieke vluchtelingen; - in tehuizen voor ouderen geen onderscheid te maken tussen homo- en heteroseksuele ouderen.
- Ouderen
- de overheid moet een goede voorbereiding op de pensionering bevorderen, onder andere in de vorm van geleidelijke arbeidstijdverkorting. - fleksibele pensionering moet mogelijk worden gemaakt. - planning en (werkwijzen van) voorzieningen dienen zo te worden opgezet dat ouderen zo lang mogelijk in hun eigen vertrouwde omgeving kunnen blijven wonen. - in tehuizen voor ouderen moet een maximum ontstaan aan mogelijkheden om in te spelen op verschillende situaties van ouderen.
- er mag geen maximumleeftijd worden gesteld voor opname in een serviceflat, lidmaatschap van besturen e.d. - inspraak en medezeggenschap van de bewoners in tehuizen moeten vergroot worden.
- Werklozen
- zolang het beschikbare betaalde werk nog niet beter verdeeld is en er dus mensen werkloos zijn moet de overheid pogingen ondernemen en stimuleren, gericht op zelfontplooiing van mensen die daar via werk geen kans toe hebben. - de overheid dient vrijwilligerswerk te bevorderen in plaats van tegen te werken (o.a. door dreiging met verlies van uitkering) en kreatiever te zoeken naar omzetting van uitkeringen in loon voor het werk (dat dan ophoudt vrijwilligerswerk te zijn). c de overheid zou gerichte mentaliteitsverandering moeten bevorderen, zodat het verschil in waardering tussen de betaalde werknemers en de werklozen vermindert.
- Wagenbewoners
Rijk en Provincie moeten meer
druk uitoefenen op gemeenten om het dekoncentratiebeleid snel uit te voeren. 
-daarbij dient scherp te worden gelet op zodanige situering van de centra dat de mogelijkheid tot goede sociale kontakten tussen huis- en wagenbewoners voorhanden zijn. - de dekonsentratie moet in duidelijk overleg met de bewoners zelf plaatsvinden.
- Geestelijk en lichamelijk gehandikapten
Emancipatie van deze groep wilde PPR bereiken door: - een beleid gericht op het wonen in aangepaste woningen en alleen wanneer dit werkelijk niet kan in verzorgingscentra. - koncentraties van dergelijke woningen te vermijden, o.a. door woningbouwkorporaties te verplichten het benodigde percentage in hun bestand op te nemen. - de toegankelijkheid te vergroten van zoveel mogelijk gebouwen en voorzieningen (niet alleen openbare maar ook partikuliere). - openbaar vervoeren oversteekplaatsen toegankelijk te maken voor gehandikapten. e zowel de WSW als de feitelijke uitvoering daarvan zo te korrigeren dat gehandikapten daarin niet geëxploiteerd kunnen worden. - de rechten van geestelijk gehandikapten, zoals geformuleerd door de VN, uitgangspunt te doen zijn van het te voeren beleid. - de toelatingskriteria voor de verschillende opvangmogelijkheden voor zwakzinnigen beter op elkaar af te stemmen. - uitbreiding van erfelijkheidsvoorlichting en onderzoek voor de geboorte, zodat het mogelijk ontstaan van een geestelijke handikap tijdig wordt onderkend. - het tot stand brengen van een verregaande integratie van de wel- en niet-ge handikapte schoolkinderen op scholen.
- Druggebruikers en verslaafden aan illegale drugs
- Niet het gebruik van harddrugs, maar alleen de handel daarin moet streng worden bestraft: - De handel wordt verder ondergraven door gratis toediening aan verslaafden zolang dezen nog niet aan ontwenning toe zijn. - Voor de handel in hennep-produkten worden regelingen getroffen die vergelijkbaar zijn met die voor alkoholhoudende dranken en rookwaren. - De opvang voor drugverslaafden moet worden vergroot.
- Op scholen is goede voorlichting betreffende drugs nodig. - Niet alleen voor goede afkickmogelijkheden moet worden gezorgd, maar ook de sociale oorzaak van het drugprobleem (werkloosheid, huisvesting etc.) moet worden aangepakt. 
- Oorlogsslachtoffers
De PPR bepleit effektieve, immateriλle hulpverlening aan oorlogsslachtoffers, ongeacht of het onrecht werd aangedaan door Duitsers, Japanners of wie dan ook.
- Zuid-Molukkers
- Het beleid dient uit te gaan van: - de erkenning dat het Zuidmolukse volk recht heeft op een eigen politieke toekomst; - de zekerheid dat velen van hen hier voor korte of lange tijd zullen verblijven. - De situatie onder de Zuidmolukse jongeren eist een gericht en aktief welzijns- en werkgelegenheidsbeleid. - De positie van het Inspraakorgaan wordt versterkt - De - meestal kleine - gemeenten met grote Zuidmolukse gemeenschappen hebben recht op extra faciliteiten.
- Surinamers/Anti/lianen
- De PPR wil een beleid van ondersteuning van zodanige ontwikkelingen in Suriname, resp. op de Antillen, dat de kansen op vrijwillige terugkeer naar deze landen vergroot worden. - Tegelijkertijd wordt ervan uitgegaan dat er ook in de toekomst grote groepen Surinamers en Antillianen in Nederland zullen zijn. - De overheid moet zorg dragen voor een goede opvang. Ghettovorming wordt voorkomen door spreiding van woongelegenheid, en niet door mensen alleen in sociaal-zwakke wijken te plaatsen. - In Suriname en op de Antillen dient goede voorlichting te worden gegeven aan mensen die naar Nederland willen komen. - Meer hulp aan deze landen kan voorkomen dat mensen uit armoede naar Nederland gaan.
- Buitenlandse werknemers en andere vreemdelingen
De PPR staat de volgende maatregelen voor: - een beleid dat trekarbeid uitbant; zowel door maatregelen ter verbetering van de arbeidsomstandigheden hier (zie 20), als door maatregelen die de situatie daar verbeteren. - stoppen met aktieve werving van buitenlandse werknemers. - in de komende vier jaar in het toelatingsbeleid m.b.t, buitenlandse werknemers duidelijk prioriteit verlenen aan mensen die in het kader van de gezinshereniging naar ons land willen komen (waaronder ook meerderjarige kinderen), aan het legaliseren van de thans aanwezige illegalen en aan de in Nederland verblijvende vrouwen van buitenlandse werknemers in geval van beeindiging van de (huwelijks)relatie. d strenger toezicht op en bestraffing van niet-naleving door de werkgever aan wettelijke maatregelen en cao-bepalingen. e in ons beleid moet er van worden uitgegaan dat de nu in Nederland aanwezige buitenlandse werknemers en hun gezinnen in overgrote meerderheid in Nederland zullen blijven. f het leveren van een grotere inzet om te komen tot een werkelijk Europees beleid t.a.v. vreemdelingen, zowel van buitenlandse werknemers als van vluchtelingen en van statenlozen.. Bij die laatste kategorie moet dan vooral gedacht worden aan honderdduizenden zigeuners in Europa. - Ondanks het feit dat Nederland geen immigratieland kan zijn, dient ons land een toevluchtsoord te zijn voor mensen die in hun eigen land verdrukt worden vanwege ras, seksuele voorkeur, godsdienst, of politieke opvattingen. h geen vreemdeling mag het land worden uitgezet - zolang de minister van justitie nog geen definitieve beslissing heeft genomen over het verlenen van een verblijfsvergunning; - zolang de herziening van de beslissing gevraagd kan worden bij de Minister van Justitie; - zolang beroep kan worden ingesteld bij de Raad van state; - zolang op andere juridische wijze kan worden ingegaan tegen de beslissingen, de termijn daarvoor nog niet is verstreken of de behandeling ervan nog plaatsvindt. i geen vreemdeling mag worden uitgewezen naar zijn land als hij daar gevaar loopt wegens handelingen die in
Nederland niet als een vergrijp gelden. j scheiding van politionele en dienstverlenende taken van de vreemdelingendienst.
Lichamelijke en geestelijke gezondheidszorg
- Hoe is de situatie
De huidige gezondheidszorg wordt (behalve door een aantal positieve elementen) gekenmerkt door: - nadruk op grootschalige kuratieve zorg, - symptoombestrijding waar bestrijding van maatschappelijke oorzaken beter op zijn plaats is, - aanwending van aandacht en middelen voor het steeds verder verleggen van de grenzen van het technisch kunnen, ten koste van aktiviteiten die gericht zijn op het voorkomen van ongezondheid. - het onmondig maken van de patiλnt en behandeling van de kwaal i.p.v. de mens.
De organisatie van de gezondheidszorg laat te wensen over. Die is ondoorzichtig en dit wordt in stand gehouden door onvoldoende planning en regulering.
Een probleem is ook dat de kosten de pan uit rijzen. Het grootste deel komt voor rekening van de behandelende sektor (kuratieve zorg) en van het ziekenhuis (intramurale zorg). Soms buitensporig hoge honoraria spelen hierbij eveneens een rol alsook de bedrijvigheid van de geneesmiddelenindustrie.
Wat willen we bereiken? Een gezondheidszorg die: - vooral gericht is op het ondersteunen van de zorg van elke mens voor de eigen gezondheid en die van anderen; - meer aandacht besteedt aan de bestrijding van persoonlijke en maatschappelijke oorzaken van ziekten door betere huisvesting, tegengaan van geluidshinder, voorlichting over biologische voeding, etc.; - eerst en vooral is toegesneden op het meest voorkomende i.p.v. op het uitzonderlijke; - volledige inspraak kent van gebruikers en werkers; - mensen niet extra afhankelijk maakt; - goedkoper is en niet uit is op winstbejag.
Hoe willen we dat bereiken?
Alle hieronder opgesomde middelen moeten in iedere fase van uitvoering steeds worden getoetst aan de hierboven genoemde doelstelling. Een middel is geen doel op zichzelf. - Het oprichten van wijkwelzijnscentra voor preventie en behandeling, voor voorlichting en opvoeding inzake gezondheidsbevorderende leefwijzen en tegendelen daarvan zoals gebruik van tabak, alkohol en andere drugs. - Scherpere regels, scherpere kontrole en zwaardere straffen bij overtreding inzake voedseletikettering, -voorlichting, -reklame en -verwerking (zie ook onderdeel konsumenten en konsumptie). - Betere garanties voor privacy en het recht op zelfbeschikking door: - een betere voorlichting over en verspreiding van middelen voor geboortebeperking en het stimuleren van onderzoek naar betere en minder schadelijke middelen die tevens de minste kans op ongewenste zwangerschap geven. - inzake abortus provocatus de volgende maatregelen te nemen: de vrouw beslist; abortus uit het Wetboek van Strafrecht; abortus in het ziekenfondspakket; - inzake euthanasie het Wetboek van Strafrecht zodanig te wijzigen dat euthanasie, uitsluitend op eigen verzoek en onder nader te bepalen voorwaarden, mogelijk wordt. - scherpere bepalingen inzake bescherming van persoonsgegevens, rechten van mensen bij medische keuringen, medische behandelingen en opname in inrichtingen, en tegen experimenten. - psychosociale screening aan banden te leggen. - bevolkingsonderzoeken niet zomaar te stimuleren en in elk geval strenger te reglementeren. - Verbetering van de bedrijfsgezondheidszorg.
Onafhankelijke bedrijfsgeneeskundige diensten (zie Arbeidsomstandighedenwet) moeten meer oog hebben voor de sociale omstandigheden in het bedrijf. Zij moeten de aanstellingskeuringen verrichten en daarbij alleen letten op de geschiktheid voor de funktie. e Een algemeen beleidsplan voor de gezondheidszorg - op te stellen door de centrale overheid in overleg met betrokkenen - waarin wordt aangegeven; aan welke eisen gezondheidszorg en opleidingen moeten voldoen - hoe de voorzieningen doelmatig en demokratisch beheerd moeten worden - hoe de voorzieningen gespreid
moeten worden - hoe de verschillende diensten moeten samenwerken - welke diensten en medicijnen worden verleend. Dit op basis van een kosten-baten-analyse.
- Socialisering van de gezondheidszorg door: - het beleid te decentraliseren (regionaliseren) en te demokratiseren; - zoveel mogelijk alle hulpverleners in loondienst te nemen; - invoering van een wet 'algemene gezondheidsverzekering' waardoor het verschil in fonds en partikulier en het verschil in ziekenhuisklasse en -tarieven wordt afgeschaft; - ziekenfondsen om te bouwen tot organisaties van gebruikers van gezondheidszorgvoorzieningen; - een door de overheid te ontwikkelen vestigingsvergunningenbeleid voor medische beroepsbeoefenaren. g Herverdeling van de middelen: meer voor preventieve gezondheidszorg en meer eerstelijns gezondheidszorg (specialisten worden niet langer per verrichting betaald).
- Afschaffing van 'het bed' als financieringsnorm binnen de intramurale zorg.
Budgettering, gekoppeld aan een vestigingsbeleid en kwaliteitsnormen als een serieus alternatief bestuderen, zowel voor de intra- als voor de extramurale zorg. - Kontrole van de overheid op medicijnen, door overheidsregels inzake prijzen, voorschrijving van soorten en hoeveelheden geneesmiddelen en inhoud van bijsluiters, afschaffing van geneesmiddelenreklame en overbodige geneesmiddelen en stimulering van receptuurbesprekingen. - De overheid moet onpartijdig onderzoek bevorderen naar de mogelijkheden van alternatieve geneeswijzen en bij gebleken effektiviteit deze dezelfde rechten en plichten toekennen als de reeds erkende geneeswijzen. - Alle opleidingen voor beroepen in de gezondheidszorg dienen te vallen onder de verantwoordelijkheid van het Ministerie van Onderwijs. In deze opleidingen komt meer nadruk te liggen op de ethische en maatschappelijke aspekten van de gezondheidszorg; regelmatige bijscholing wordt wettelijk geregeld. - Maatregelen waardoor een eind gemaakt wordt aan de mogelijkheid hele afdelingen te laten draaien op prakties alleen leerling-verpleegkundigen. m Leerlingen in de verpleging mogen niet gebruikt worden als goedkope arbeidskrachten.
- Zolang er nog geen algemene gezondheidszorgverzekering is, dienen voorbehoedsmiddelen en abortus gratis te zijn voor jongeren. - Invoeren van het vak 'gezondheidskunde' in de scholen voor voortgezet onderwijs.
Sport
- Hoe is de situatie?
De belangstelling voor sport en bewegingsrekreatie is de afgelopen jaren sterk toegenomen. Daarbij gaat het vooral om het zelf beoefenen van sport. Een positieve ontwikkeling. Minder positief, zelfs uitgesproken slecht is: - de kindertopsport - de verkommercialisering van veel topsport - de spelverruwing bij spelers en het gewelddadig optreden van supporters - het dopinggebruik.
Hoewel sport in onze samenleving een eigen leven lijkt te leiden, weerspiegelt zich kennelijk ook onze manier van leven en samenleven hierin.
Wat willen we bereiken? - dat sportbeleid niet als een geisoleerd stuk overheidsbeleid op zichzelf staat, maar deel uitmaakt van een kultuurpolitiek die zich richt op de kwaliteit van het bestaan. - dat allerlei vormen van aktieve bewegingsrekreatie - en die zo veel mogelijk in eigen omgeving - toenemen. c dat sportbonden en sportverenigingen zo gedemokratiseerd worden dat de zeggenschap komt te berusten bij de sportbeoefenaars.
Hoe willen we dat bereiken? - door stimulering van de aktieve bewegingsrekreatie, o.a. via de media en via wijkwelzijns- en gezondheidscentra. - door een aktiever beleid te realiseren van sport- en rekreatiemogelijkheden in de eigen woonomgeving. - door een overheidsbeleid waarin de volgende aspecten voortdurend getoetst worden: - het ruimtebeslag in verhouding tot het aantal deelnemers; - de financiële inspanning die vereist is voor de voorzieningen in relatie tot het aantal deelnemers; - de financiële inspanning die vereist is voor de sportuitrusting; - de mogelijke risiko's voor deelnemers, toeschouwers en/of gebruikte dieren; - de konsekwenties uit het oogpunt van milieubeleid (schade aan natuur of woonklimaat, energieverbruik e.d.); - het verlenen van voorrang aan kansarme groepen. - door opleiding te bevorderen van beroepskrachten die - aangesteld bij gemeentelijke en provinciale overheid - in nauw overleg met de sportorganisaties - de opleiding van vrijwilligers ter hand gaat nemen ter ondersteuning van de bewegingsrekreatie. - door allerlei uitwassen in de sport tegen te gaan, zowel via wettelijke regelingen als via het bedienen van de subsidiekraan.
Onderwijs en vorming
- Hoe is de situatie?
Ondanks het feit, dat er in het onderwijs gestreefd wordt naar vernieuwingen die mede kunnen bijdragen tot het doorbreken van maatschappelijke verhoudingen, is het nog altijd grotendeels een weerspiegelingen bevestiging daarvan.
Het onderwijs is veelal sterk gericht op het afleveren van aangepaste en niet kritische mensen en veel minder op de optimale ontwikkeling van individuele mogelijkheden.
De toegankelijkheid van de verschillende onderwijsvormen wordt grotendeels bepaald door sociale afkomst en sekse.
Des selektie die in het onderwijs plaatsvindt voor het arbeidsproces (met het daarin doorgevoerde onderscheid tussen hand- en hoofdarbeid) wordt nog steeds in hoge mate maatschappelijk bepaald.
Ook t.a.v. de rolverdeling tussen mannen en vrouwen is het onderwijs te zeer-bevestigend. Vrouwen en meisjes hebben minder kansen in het onderwijs en worden minder gestimuleerd om hun mogelijkheden te benutten.
Het onderwijs is te eenzijdig: het op kennis gerichte leren overheerst, terwijl het op inzicht en op vaardigheden gerichte leren te weinig aan bod komen. Verder krijgen kreatieve, de persoonlijkheid vormende en maatschappijgerichte vakken te weinig aandacht.
Zelfs het sociale gedrag krijgt onvoldoende aandacht. De kompetitie tussen individuen wordt hoger aangeslagen dan hun samenwerking.
Evenals op andere terreinen houden ook op dat van het onderwijs veel direkt betrokkenen vernieuwingen tegen. Soms uit onwil, vaak uit onmacht.
Wat willen we bereiken? a dat iedereen een levenslang leerrecht krijgt, d.w.z. een in de grondwet vastgelegd levenslang recht op onderwijs, vorming en scholing en dat de overheid het gebruik daarvan zal stimuleren. - dat deze edukatie gericht zal zijn op solidariteit met anderen, op een brede ontplooiing van de mens zelf en op verantwoordelijkheid voor zijn omgeving.
Hetgeen meer in concreto betekent: - bij de vorming van leerlingen tot solidaire, demokratische en kreatieve mensen is kennisoverdracht een belangrijk hulpmiddel en geen doel op zich. Doel is wel, het ontwikkelen van praktiese (o.m. ambachtelijke en kreatieve) en sociale vaardigheden en het bevorderen van lichamelijke en emotionele groei; - het aanreiken van instrumenten om kritisch te oordelen en keuzen te maken, ook t.a.v. de sociale en ekonomische ordening van de maatschappij; - speciale aandacht voor het leren omgaan met belangentegenstellingen en voor het geweldloos leren oplossen van konflikten; - het leren omgaan met mensen van alle maatschappelijke groeperingen en mensen van verschillende kuituren, levend binnen een maatschappij. - bijdragen aan de opheffing van maatschappelijke verschillen en van rolpatronen tussen mannen en vrouwen en bijdragen aan de opheffing van maatschappelijke vooroordelen ten aanzien van homoseksualiteit. - dat de onderwijsstruktuur tot de leeftijd van 18 jaar (van 6 tot 16 jaar is het leerrecht tevens een leerplicht) zo weinig mogelijk breukvlakken zal vertonen. - dat betrokkenen' meer invloed kunnen uitoefenen op organisatie, beheer en inhoud van de voorzieningen.
- dat het onderwijs als regel gratis is, evenals peuterspeelzalen.
Hoe willen we dat bereiken? We willen onze doelstellingen verwezenlijken door:
- een wetsontwerp dat de integratie van kleuter- en lager onderwijs regelt (basisonderwijs); - het tegengaan van maatschappelijk verschillend gewaardeerde (hoog en laag) en naast elkaar bestaande schooltypen voor leerplichtigen en door het tegengaan van het verdelen van leerplichtigen in nivogroepen binnen ιιn schooltype; c te streven naar een zo nauw mogelijke samenwerking tussen buitenge
woon en gewoon onderwijs en een soepele overgangsmogelijkheid van leerlingen tussen beide onderwijsvormen te kreλren. Hierdoor hoeven minder kinderen naar het buitengewoon onderwijs doorgestuurd te worden. Op gewone scholen moeten daarom aangepaste leermiddelen komen en extra leerkrachten om kinderen met leer- en gedragsmoeilijkheden en/of met zintuiglijke of lichamelijke handicaps en kinderen met verschillende sociale en/ of kulturele achtergronden beter te kunnen opvangen.
De opleidingen voor onderwijsgevenden moeten ook meer aandacht besteden aan deze groepen kinderen. - voortzetting van de experimenten met de middenschool (12 tot 16 jaar), waarin differentiatie binnen klassenverband een doeltreffende mogelijkheid van onderwijs is gebleken, welke leerlingen geschikt maakt om te werken aan de door ons voorgestane doelen. Als afsluiting van de experimentele fase van de middenschool dient er een raamwet voor de middenschool te komen. Het uitgangspunt moet zijn dat scholen zelf de voor hun bevolking methodies en didakties noodzakelijke vormgeving kunnen bepalen. In dit kader is aktivering van schoolgebonden leerplanontwikkeling nodig. Ook de aansluiting tussen basisonderwijs en toekomstige middenschool moet zorgvuldig bekeken worden. e het leerrecht krijgt ook na het 16de jaar een reële inhoud. Voor sommigen zal dit volledig dagonderwijs inhouden op een school voor 16-18-jarigen, eventueel gevolgd door een vorm van hoger onderwijs; voor anderen zal het leerrecht worden verwezenlijkt in de vorm van part-time onderwijs. (Voor 16-jarigen dient de partiλle leerplicht voorlopig gehandhaafd te worden, in de wetenschap dat dit partiλle onderwijs in slechts weinig gevallen voldoet.) Zo spoedig mogelijk zal een systeem van open edukatief aanbod verwezenlijkt worden, waarvan allen op latere leeftijd kunnen profiteren. - Bij de vaststelling van het aantal opleidingsinstituten wordt niet alleen gelet op het aantal studenten per instituut, op de spreiding over zuilen en regio's, maar ook op onderwijskundige kriteria. Bij de verdeling van de beschikbare middelen dient een serieuze afweging plaats te vinden tussen met name het hoger onderwijs en de edukatieve voorzieningen (zoals b.v. volwassenenonderwijs): deze laatste dienen prioriteit te krijgen. Wanneer het onmogelijk is iedereen de kursus te laten volgen die hij/zij prefereert, moeten de bestaande mogelijkheden eerlijk over de geinteresseerden verdeeld worden en wel via ongewogen loting, omdat er geen objektieve selektie-kriteria zijn. - er wordt een diepgaand onderzoek ingesteld naar analfabetisme in Nederland en de oorzaken daarvan. - groepen die tot nu toe onvoldoende hebben kunnen profiteren van edukatieve voorzieningen, krijgen extra faciliteiten (buitenlandse werknemers en hun gezinnen, semi- en analfabeten, diι jongeren van 
- 6-18 jaar voor wie momenteel geen adekwate onderwijsvoorziening bestaat, groepen van vrouwen). - zowel in basis- als in voortgezet onderwijs wordt het aantal leerlingen per groep verkleind - de komende jaren met minstens een leerling per jaar tot groepen van maximaal 20 leerlingen. Dit gebeurt bij handhaving van het aantal wekelijkse uren en zal mede ten goede komen aan de werkgelegenheid in het onderwijs. - projektonderwijs krijgt meer kansen door het loslaten van de indeling in aparte vakken. Op basis van een schoolwerkplan moeten de instellingen zelf de groepsgrootte en de verdeling van de lesuren kunnen vaststellen, te beginnen met een betere koφrdinatie van de programma's van de verwante vakken. Daarop aansluitend moeten ze zelf een alternatief eindexamen kunnen vaststellen. - aan onderwijskrachten wordt alle ruimte gegeven voor medewerking aan nieuwe beleidsrichtingen, het werken in teamverband en na- en bijscholing. de normbetrekking in het voortgezet onderwijs (te beginnen bij diegenen met het grootste aantal uren) wordt in de komende 4 jaren met minstens een lesuur per jaar verminderd ten gunste van werkloze leerkrachten. m bevordering van een nauwe samenwerking tussen edukatieve instellingen onderling en tussen deze en andere instellingen, zoals buurt- en kluphuizen en bibliotheken. - het instellen van een landelijk net van regionale centra ter ondersteuning, verspreiding en stimulering van vernieuwingsaktiviteiten. Daarbij zullen bestaande instellingen, zoals schoolbegeleidingsdiensten, na- en bijscholingsinstituten samenwerken met elkaar en met anderen, zoals konsulenten voor buurt- en kluphuiswerk. - verkleining van de omvang van de onderwijsinstellingen. - onderwijsvoorzieningen voor leerplichtigen worden zo gespreid dat de woonplaats geen belemmering is voor het gebruik van die voorziening. - binnen de noodzakelijkerwijs grote organisatie zoals scholengemeenschappen en universiteiten wordt kleinschaligheid bevorderd. - degenen die het meest betrokken zijn bij onderwijs en vorming (leerlingen, personeel, ouders) beheren binnen wetten en richtlijnen hun eigen voorzieningen. s binnen dat kader zijn scholen van voortgezet onderwijs verplicht een schoolstatuut op te stellen waarin rechten en plichten van studerenden en onderwijsgevenden gereglementeerd worden. - demokratiese waarden, zoals recht op vergadering, recht van vereniging, vrijheid van drukpers, vrijheid van meningsuiting, medezeggenschap, etc. moeten op middelbare scholen worden verkregen en beschermd ('demokratie moet je leren'). onderwijsgevenden worden verplicht verantwoording af te leggen aan de studerenden en/of ouders over de totstandkoming van beoordelingsresultaten. u studerenden krijgen het recht op herkansing voor elk werkstuk dat medebepalend is voor bevordering en/of diplomering. uu mogelijkheden tot zelfbeoordeling van studerenden worden bevorderd. - vormings- en onderwijsinstellingen voor mensen boven de 16 krijgen een bestuursstruktuur die analoog is aan de universitaire. vv afschaffing van het benoemingsrecht door de Kroon van leden van de Akademische Raad, van Kolleges van bestuur en van buitenuniversitaire leden van universiteits- en hogeschoolraden. De bevoegdheden van (geheel gekozen) universitaire besturen dienen beperkend te worden opgesomd. Deze besturen moeten op alle beleidsterreinen verantwoording afleggen aan de desbetreffende raden. w snelle realisatie van een goed studiefinancieringsstelsel, met een gegarandeerd inkomen voor iedere student, onafhankelijk van ouders of banken. ww aan vakbonden vαn studerenden worden faciliteiten gegeven; vrijheid van vergadering en vrijheid van drukpers (geen censuur op schoolkranten). - leerlingenparlementen worden gestimuleerden leerlingen krijgen meer mogelijkheden zich hier aktief mee bezig te houden. Aan het begrip 'demokratie' wordt op school meer inhoud gegeven door de zeggenschap van leerlingenparlementen te vergroten. - leerlingen moeten medezeggenschap krijgen over de manier van lesgeven, de lesinhouden en de benoeming van leraren. - de PPR wil scholen voor voortgezet onderwijs gelijke faciliteiten geven en de geldstroomverdeling voor leermiddelen voor de verschillende scholen van voortgezet onderwijs harmoniseren. yy er moet onderzoek gedaan worden naar de motieven van ontduikers van de leerplicht en er moet geëxperimenteerd worden met onderwijsvormen die hen aanspreken. - de schooltijden moeten zodanig gekozen worden, dat een eerlijker verdeling van het werk en meer zelfstandigheid van mannen en vrouwen (zie 24) niet in de weg wordt gestaan. Gedacht wordt hierbij aan het invoeren van een kontinu-rooster op alle scholen, met overblijfmogelijkheden binnen de school zelf.
Kunst en kuituur
- Hoe is de situatie?
De kunst is van grote waarde voorde kwaliteit van het bestaan. Met name de voorhoedefunktie, die de kunst en de kunstenaar vaak innemen, kan een grote maatschappelijke betekenis hebben. Omdat in het huidige kunst- en kultuurbeleid een welomschreven kultuurpolitiekevisie ontbreekt, dreigen door de afnemende overheidsmiddelen bepaalde kunstuitingen uit de boot te vallen. Met name nieuwe vormen van kunst, die vaak het duidelijkst die voorhoedefunktie vervullen, worden hiervan het slachtoffer. Ook de voortschrijdende verkommercialisering van de kunst brengt de kunst en de kunstenaar in een kwestbare positie.
Wat willen we bereiken? Een kunstbeleid van een regering vanuit een welomschreven kultuurpolitieke visie. Daarin gaat het om het veiligstellen en bevorderen van de volgende functies: - een voorhoedefunktie - instrument voor zelfontplooiing en voor maatschappijanalyse - bijdragen aan de 'versiering', vormgeving en ontspanning van de samenleving. Kunstbeleid zal daarom: - ruimte moeten scheppen voor verschillende autonome kunsten - toepassing van de kunst in de samenleving moeten bevorderen - een op kunstenaars en hun beroepsuitoefening gericht beleid moeten voeren
- gericht moeten zijn op het in aanraking brengen van zoveel mogelijk mensen met kunst - gericht moeten zijn op de bevordering van een veelzijdig aanbod en een veelzijdige vraag - gericht moeten zijn op het stimuleren van kreativiteitsontwikkeling.
Hoe willen we dat bereiken? We willen kunst- en kultuurbeleid vorm geven door:
- met behoud van een eigen verantwoordelijkheid van de rijksoverheid voor een veelzijdig aanbod van kunst, andere taken op het gebied van kunstbeleid, waar mogelijk, naar gemeenten en provincies te verschuiven. - het bevorderen van kunstzinnige vorming en kreativiteitsontwikkeling, zowel in het onderwijs als daarbuiten. - ontwikkeling van een rijksplan gericht op ontwikkeling van de scheppende kunst onder meer via een fondsenstruktuur. - het voeren van een kunstenaarsbeleid, inhoudende onder meer sociale basisvoorzieningen voor zelfstandige beroepskunstenaars en betere waarborgen voor het (auteurs)recht van scheppende en uitvoerende kunstenaars. De Beeldende Kunstenaarsregeling wordt niet ingeperkt tenzij verruiming van het opdrachtenbeleid in de sektor beeldende kunst heeft plaatsgevonden. Voor schrijvers wordt het leenrecht ingevoerd. - te stimuleren dat kunstenaars samen met buurtbewoners plannen maken voor de vormgeving en inrichting van de buurt. - in de muzieksektor meer aandacht te geven aan de geοmproviseerde en andere eigentijdse muziek en de uitvoering van werk van Nederlandse komponisten te stimuleren, desnoods ten koste van het klassieke repertoire. - vestiging en uitbouw van partikuliere en overheidsartotheken van beeldende kunst. - binnen het toneelbestel gelijke kansen te geven aan het klassieke repertoire, aan experimentele produkties en aan het vormingstoneel. - het stimuleren van de in de laatste jaren ontstane kleine dansgroepen. - verbetering van produktie- en distributiemogelijkheden van niet-kommerciële films (via herstrukturering van het Produktiefonds) en stimulering van een beter gebruik van de TV als distributiemedium. - voor boeken wel vast te houden aan de vertikale prijsbinding. / extra aandacht in de komende jaren voor nieuwe vormen van kunst.
m ook meer aandacht te besteden aan de kunstuitingen van minderheden en achtergestelde groepen, vanuit hun specifieke achtergrond. - speciale aandacht te geven aan regionale kuituur in zijn verschillende facetten. - te pleiten voor meer oefenruimtes.
Media en kommunikatie
- Hoe is de situatie?
Binnen de wereld van de media is er van alles in beweging. In het oog springen met name nieuwe ontwikkelingen, zoals de waarschijnlijke totstandkoming van een heel netwerk van regionale omroepen en zich aandienende mogelijkheden van teletekst, viewdata, kommerciële kabel- en satelliet-tv.
Het gevaar is niet denkbeeldig dat de macht van geld en getal de richting van de ontwikkelingen bepaalt. Nu eens ten koste van belangrijke waarden als vrije meningsuiting en pluriformiteit, dan weer ten koste van evenzeer belangrijke waarden als het recht op privacy en op gelijkwaardige toegangsmogelijkheden tot informatie. Dit gevaar dreigt te meer omdat tot op heden een integrale mediawetgeving ontbreekt. Doordat ni. de huidige omroepwet gebaseerd is op een onderscheid naar technische middelen valt b.v. teletekst (als zijnde 'ether') er wel onder, maar kabel-tv (als zijnde 'niet-ether') er niet onder.
Wat willen we bereiken? Door de totstandkoming van een integrale informatie-wetgeving moeten er betere garanties komen voor: - recht op vrije publiekelijke meningsuiting - pluriformiteit van aanbod - openbaarheid van beheer - bescherming van de privacy - bescherming tegen reklame-terreur - gelijkwaardige kansen op toegang tot informatie - recht op vrije nieuwsgaring.
Hoe willen we dat bereiken? We willen onze doelstellingen verwezenlijken .door: 
- overheidsmaatregelen om perskonsentraties tegen te gaan. - een te ver gaande koncentratie van uitgeverijen tegen te gaan. - steunverlening aan in nood verkerende media, voor zover die voldoen aan wettelijk vastgestelde kriteria, ontleend aan bovengenoemde doelstellingen.
- het verplicht stellen van een redaktiestatuut bij persorganen waarin de redaktionele vrijheid t.o.v. geldschieters (partikulier of overheid) gegarandeerd wordt. e strenger toezicht op naleving van de Omroepwet. f het ontkoppelen van het lidmaatschap van een omroepvereniging van het abonnement op een programmablad. g maatregelen die de invloed van de kommersie op de omroep tot aanvaardbare proporties terugbrengen en kontroleerbaar maken. - instelling van een netwerk van regionale omroepen, centraal gefinancierd vanuit de omroepbijdragen en wettelijk zo geregeld dat zowel de programmatische onafhankelijkheid en pluriformiteit gegarandeerd zijn als de samenwerking met de NOS. i de inhoudelijke kriteria van de Omroepwet - in afwachting van een integrale informatiewetgeving - ook van toepassing te doen zijn op de kabel-tv, voor zover het programma's betreft gericht op het Nederlandse publiek. j t.a.v, technische innovaties - zoals viewdata en teletekst - niet vooral ekonomische overwegingen beslissend te laten zijn maar de bovengenoemde pijlers van het informatiebeleid. k invoering van media-onderwijs in het leerplan teneinde een bewuster gebruik van de media te bevorderen.
Sociaal-kultureel werk en maatschappelijke dienstverlening 
- Hoe is de situatie?
- De termen sociaal-kultureel werk en maatschappelijke dienstverlening (skw en md) dekken een uiteenlopend aantal voorzieningen, zoals: de bibliotheek, het buurthuis, het vormingscentrum, het jongerencentrum, het vrouwencafι, de muziekschool, de peuterspeelzaal, het maatschappelijk werk, de wijkverpleging, enz. b De veelheid van deze voorzieningen is teveel van bovenaf, teveel in gescheiden winkels en te los van de gebruikers georganiseerd. c Het principieel juiste antwoord op deze problemen ligt in: - decentralisatie van het beleid naar vooral de gemeenten; - harmonisatie van al de aparte financiële en wettelijke regelingen; - demokratisering van zowel de beleidsplanning als van het bestuur van de voorzieningen. d de tegenkrachten tegen die oplossingen zijn echter sterk: - gemeenten voelen er weinig voor om de door het Rijk doorgevoerde bezuinigingen aan de mensen te moeten verkopen; - koepels en beroepkrachten willen hun eigen voorzieningen afschermen tegen de politieke afweging op plaatselijk nivo (door centrale regelingen): - regering en parlement kunnen de verleiding moeilijk weerstaan om zich met allerlei details te bemoeien en om toch weer landelijk allerlei prioriteiten vast te stellen; - de gemeentelijke welzijnsplanning kan zo aangepakt worden dat er in feite niets wezenlijk verandert. Alleen zijn het dan niet langer de eerste, vierde en vijfde macht op nationaal nivo (regering, CRM-ambtenaren en welzijnskoepels) die beslissen, maar de eerste, vierde en vijfde macht op gemeentelijk nivo (gemeentebestuur, gemeenteambtenaren en plaatselijke welzijnsinstellingen).
Wat willen we bereiken? - Dat demokratisering, decentralisatie en harmonisatie van het beleid met kracht worden voortgzet. Omdat alleen zo bereikt kan worden dat mensen zoveel mogelijk zelf kunnen bepalen hoe ze aan hun welzijn willen werken.
- Dat welzijnsvoorzieningen geen eigen leven leiden, maar zo goed mogelijk instrumenten worden voor mensen om hun welzijn te vergroten. Welzijnsplanning moet daarom geen voorzieningenplanning zijn, maar een politiek geformuleerd beleidsplan om de welzijnsproblemen aan te pakken.
Hoe willen we dat bereiken? - Door de beperkte taak van de rijksoverheid op het terrein van het specifieke welzijnsbeleid vast te leggen in een Kaderwet. De lagere overheden wordt daarin opgedragen een systematisch en integraal welzijnsbeleid tot stand te brengen. De wet zal slechts beperkt voorwaarden stellen aan de inhoud van het lokale en regionale beleid: garanties dat vooral achterstandsgroepen recht op voorzieningen hebben, garanties voor de kwaliteit van de voorzieningen, voor een uniform arbeidsvoorwaardenbeleid en voor een demokratische beleidsvoorbereiding.
- Door allerlei gedetailleerde rijksregelingen, zoals de bibliotheekwet, te doen vervallen en onder het kaderwetsysteem te brengen. - Door de verdeling van geld over de gemeenten via de algemene uitkering te laten lopen, met inachtneming van de verschillen in sociale struktuur.
- Door - vooruitlopend op de Kader
wet - allerlei speciale deelregelingen onder de rijksbijdrageregeling SKW te brengen. En door voor nieuwe prioriteiten geen aparte regelingen door het Rijk te treffen, maar de uitkeringen aan de gemeenten te verhogen. - Door ook voor MD een rijksbijdrageregeling in te voeren, waarin een zo breed mogelijk skala van voorzieningen wordt ondergebracht: algemeen en gespecialiseerd maatschappelijk werk, gezinsverzorging, bejaardenwerk, raadsliedenwerk, gemeentelijke sociale dienst en het kruiswerk. De afstemming van de organisatie van al dit werk wordt opgedragen aan (samenwerkende) gemeenten. - Door het Rijk eisen te laten stellen aan de lagere overheden omtrent de demokratische totstandkoming van het welzijnsbeleid. Niet zozeer de belangen van het partikulier initiatief worden daarbij veilig gesteld, maar de medezeggenschap van kliënten, deelnemers, gebruikers. Herstel van de radenstruktuur moet worden tegengegaan, omdat het harmoniedenken waarop deze struktuur is gebaseerd, de verschillende verantwoordelijkheden verdoezelt en de vermaatschappelijking van de beleidsvorming in de weg staat. De gemeenten moeten de bevolking, die zich per woongebied of per kategorie heeft georganiseerd, ondersteuning ter beschikking stellen bij het formuleren van welzijnstekorten en beleidswensen. - Door het Rijk eisen te laten stellen aan de lagere overheden m.b.t. het toezicht op het demokratisch funktioneren van gesubsidieerde instellingen. De gebruikers of hun vertegenwoordigers behoren de zwaarste stem te hebben bij het bepalen van de inhoud van het welzijnswerk. Dit kan door besturen demokratisch samen te stellen, of door kliλntenbonden, deelnemersraden e.d., maar vooral door te streven naar kleinschalige organisaties, naar behoud van pluriformiteit in het organisatiepatroon en door een aktief vrijwilligersbeleid. h Door soortgelijke eisen te stellen aan door het Rijk zelf gefinancierde en gekontroleerde instellingen, zoals bejaardenoorden, jeugdinternaten, tehuizen voor gehandikapten enz. i Door inkrimping van het ambtenarenbestand van CRM en de buro's van de vele nationale en provinciale koepels (konsekwentie van de decentralisatie), opdat zo meer geld vrijkomt voor het uitvoerend werk en voor uitbreiding van de gemeentelijke apparaten, maar opdat ook de kans verkleind wordt dat de lokale welzijnsplanning
weer wordt 'gecentraliseerd' door een leger van deskundige ondersteuners en adviseurs. j Door beλindiging van het verschijnsel 'alpha-hulp' en voorkoming van soortgelijke organisatievormen in andere sektoren dan de gezins- en bejaardenverzorging.

- Vrede
Inleiding
- Hoe is de situatie?
Onveiligheid is een wezenskenmerk van de huidige chaotische wereldsamenleving. Vastgeroeste ideologische tegenstellingen scheppen een ideale voedingsbodem voor militair machtsdenken, dat tot uiting komt in een steeds verder uit de hand lopende bewapeningswedloop. Ekonomische belangen jagen de bewapeningswedloop nog eens extra op. Een uiterst afschrikwekkend 'evenwicht' is het resultaat.
Ook de onrechtvaardigheid in de verhoudingen in de wereld springt in het oog. De kapitalistische ekonomische wanorde, gebaseerd op uitbuiting, onderdrukking en vernietiging van het leefmilieu, leidt tot grote ongelijkheid: honderden miljoenen mensen zijn verstoken van de meest elementaire levensbehoeften zoals voedsel, huisvesting, kleding, onderwijs en medische zorg, terwijl een minderheid leeft in verspillende welvaart. Gerechtvaardigde pogingen van armen en ontrechten om een redelijk bestaan voor zich te verwerven, worden belemmerd door eenzijdig opgelegde machtsstrukturen, die zijn afgestemd op handhaving van de gevestigde internationale en nationale belangen. De groeiende frustraties bij de armen die van deze toestand het gevolg zijn, vergroten nog de onveiligheid.
Wat willen we bereiken?
Is rechtvaardigheid op zichzelf reeds een dwingend gebod, rechtvaardigheid vormt ook de baisvoorwaarde voor veiligheid in de wereld. Vereist is daarom een wereldorde die voor de wereldbevolking als geheel overleving biedt en voor ieder individu een menswaardig bestaan mogelijk maakt. Daarop moet een kreatief Nederlands buitenlands beleid zijn gericht. Dat betekent: - herverdeling van kennis, macht, werk en inkomen ten gunste van het arme deel van de wereldbevolking; stopzetting van de verspillingsekonomie in de rijke landen; - een Europees en daarna mondiaal veiligheidsstelsel; uitbanning van de kernbewapening; - effektieve bescherming van de rechten van de mens; - versterking van de Verenigde Naties; - een demokratische Europese Gemeenschap, solidair met de bevolking van de Derde Wereld; - het leggen van kontakten met gelijkgezinde landen in Oost en West, in Noord en Zuid.
Essentieel voor een aanzet tot verwezenlijking van deze idealen is de politieke wil tot verandering van de huidige onhoudbare stituatie. In Nederland moet deze politieke wil bevorderd worden door een aktief voorlichtings- en bewustmakingsbeleid inzake de problemen van rijk en arm, van bewapening en veiligheid.
Ons militaire defensiesysteem moet worden vervangen door een systeem van sociale verdediging. Daartoe moet naast voorlichting een begin worden gemaakt met voorbereiding van sociale verdediging door het scheppen van een daarop aangepaste infrastruktuur. De organisatie van het burgerlijk bestuur, van de voedselvoorziening, van de energieproduktie en -distributie en van de industrie moet zσ worden opgezet, dat ze door een aanvaller van buiten of van binnen niet in de macht te krijgen is. Daarom is demokratisering en decentralisatie de beste garantie voor de bescherming van de Nederlandse samenleving.
Ontwikkelingssamenwerking
- Hoe is de situatie
Tijdens de koloniale overheersing zijn in de Derde Wereld hoogontwikkelde maar militair-technisch zwakke kuituren vernietigd en aanzetten tot autonome (ekonomische) ontwikkeling geblokkeerd. De ontwikkelingslanden zijn sindsdien in toenemende mate ingepast in de kapitalistische wereldekonomie. Hun ekonomieλn werden afgestemd op de behoeften van de moederlanden, zodat zij enerzijds afzetmarkten voor verwerkte produkten en anderzijds leveranciers van grondstoffen worden. Dit proces heeft geleid tot een onaanvaardbare ongelijkheid in inkomen, macht, kennis en werkgelegenheid, zowel tussen ontwikkelingslanden en ontwikkelde landen, als in beide groepen landen. Na de Tweede Wereldoorlog zijn vrijwel alle koloniλn politiek onafhankelijk geworden. De afhankelijkheid op het ekonomische, militaire en kulturele vlak bleef echter bestaan. Een aantal ontwikkelingslanden heeft zich echter min of meer losgemaakt uit de kapitalistische wereldekonomie en een eigen weg gezocht (China, Cuba, Mozambique, Vietnam).
Het voortbestaan van de afhankelijkheid van de meeste ontwikkelingslanden is onder meer een gevolg van het ontwikkelingsbeleid dat gevoerd wordt door veelal in ontwikkelde landen opgeleide elites. Dit beleid is gebaseerd op het ontwikkelingsmodel van de ontwikkelde landen en is primair gericht op ekonomische groei door middel van grootschalige kapitaalintensieve industrialisatie. Investeringen van bedrijven uit ontwikkelde landen, veelal multinationale ondernemingen, spelen een belangrijke rol in het industrialisatieproces. De investeringen van de MNO's (multinationale ondernemingen) in ontwikkelingslanden zijn gebaseerd op intern-bedrijfsekonomische gronden (winst- en omzetmaximalisatie) en stimuleren een steeds verdergaande en dynamische internationale arbeidsverdeling. Het doen en laten van MNO's die ook aktief zijn in de landbouw (agrobusiness) en nieuwsvoorziening, wordt slechts marginaal beοnvloed door het beleid van regeringen, terwijl zij wel een aanzienlijke politieke invloed kunnen hebben (bijvoorbeeld Chili).
Op mondiaal nivo leidt deze ongekontroleerde internationale arbeidsverdeling tot overspecialisatie, grootschalige ontwikkeling en eenvormigheid, in de ontwikkelingslanden tot toenemende ongelijkheid en per saldo tot minder werkgelegenheid. Ook in de ontwikkelde landen wordt, nu de ekonomische groei vermindert, de schaduwzijde van deze internationale arbeidsverdeling duidelijk: vermindering van werkgelegenheid met name in zwakke regio's en voor vrouwen en jongeren.
Nadat de OPEC-landen in 1973 en 1974 de olieprijzen sterk verhoogden, werden door de ontwikkelingslanden wijzigingen in het internationaal systeem haalbaar geacht. Hun wensen werden onder meer neergelegd in de resoluties van de 6e en 7e Speciale Algemene Vergadering van de Verenigde Naties. Dit streven naar een Nieuwe Internationale Ekonomische Orde (NIEO) heeft tot nu toe geen resultaat gehad. Eιn van de belangrijkste verklaringen hiervoor is dat de niet-olieexporterende ontwikkelingslanden niet over machtsmiddelen beschikken om de door hen gewenste veranderingen af te dwingen.
De onderlinge (ekonomische) verschillen tussen ontwikkelingslanden zijn toegenomen: naast de OPEC-landen en het merendeel van de arme ontwikkelingslanden is er een groep van 'rijkere' (d.w.z. met een hoog Bruto Nationaal Produkt per hoofd) ontwikkelingslanden ontstaan die een toenemende export van fabrikaten naar de ontwikkelde landen hebben opgebouwd. Met name door deze laatste ontwikkeling spreekt men van een
toenemende wederzijdse afhankelijkheid (interdependentie) tussen ontwikkelde landen en deze groep ontwikkelingslanden. Gezien de beheersing van afzetmarkten, technologie en kommerciλle kredieten kan echter eerder een toenemende eenzijdige afhankelijkheid worden gekonstateerd.
De ontwikkelingssamenwerking heeft door zijn aard (infrastrukturele projekten, levering van kapitaalgoederen uit ontwikkelde landen) het proces van grootschalige en afhankelijke ontwikkeling ondersteund. De richting van de hulp werd bepaald door historische banden, politieke motieven en ekonomische belangen. De aandacht van de ontwikkelde landen voor de armste groepen in de ontwikkelingslanden en de basisbehoeftenstrategie is niet overtuigend. Enerzijds vereist een dergelijk beleid een andere aanpak van het ontwikkelingsbeleid, waarvoor sociaal-ekonomische en politieke veranderingen nodig zijn die door de ontwikkelde landen en de door hen beheerste internationale organisaties, zoals het Internationaal Monetaire Fonds (IMF), dikwijls worden geblokkeerd. Anderzijds voeren de meeste ontwikkelde landen intern ook geen effektief beleid waar het de voorziening in de basisbehoeften van hun bevolking (bijvoorbeeld huisvesting) betreft.
Daarnaast zijn er weerstanden tegen een ombuiging van de hulp naar de arme groepen: zowel in de ontwikkelingslanden die een inmenging in hun beleid afwijzen, als in de ontwikkelde landen, omdat hulp dan minder een zaak van het bedrijfsleven zal worden en de gevestigde expertise van het ontwikkelings-establishment (ingenieursbureaus, semi-overheidsinstellingen als KIT en IAC) minder bruikbaar is.
Wat willen we bereiken?
Een wereldsamenleving waarin aan de basisbehoeften van iedereen kan worden voldaan. Deze basisbehoeften zullen op lokaal nivo door de betrokkenen moeten worden vastgesteld. Het nationale en internationale ekonomische beleid zal hierop moeten worden gericht en op demokratische wijze moeten worden vastgesteld. In dit kader zullen de internationale ekonomische betrekkingen minder omvangrijk zijn en zo gestruktureerd moeten worden dat zij tot wederzijds voordeel strekken. Met dien verstande dat er een netto-overdracht van kennis en kapitaal naar de ontwikkelingslanden zal moeten gaan zonder dat dit tot een grotere afhankelijkheid leidt.
Deze overdracht zal ten koste gaan van het welvaartspeil in de donorlanden, en vereist bij de bevolking van die landen een wezenlijke solidariteit met de otwikkelingslanden.
De ontwikkelingssamenwerking moet ook gericht zijn op bevordering van de machtsgelijkheid tussen mannen en vrouwen in de Derde Wereld zelf; solidariteit met en steun aan vrouwengroepen in de Derde Wereld is nodig.
Het beleid inzake ontwikkelingssamenwerking dient voorts rekening te houden met de noodzaak tot behoud van het natuurlijk milieu, een belang van wereldwijde betekenis. Hierbij moet vooral gedacht worden aan het tegengaan van woestijnvorming (b.v. in de Sahellanden) en aan het behoud van de tropische regenwouden.
Hoe willen we dat bereiken?
De bestaande afhankelijkheidsrelaties tussen en in ontwikkelingslanden en ontwikkelde landen zullen doorbroken moeten worden. De voorstellen voor een Nieuwe Internationale Ekonomische Orde, zoals neergelegd in de resoluties van de 6e en 7e Speciale Algemene Vergadering van de Verenigde Naties, zijn volstrekt onvoldoende omdat verwezenlijking ervan tot een grotere integratie van ontwikkelingslanden in de kapitalistische wereldekonomie zal leiden zonder dat de machtpositie van de ontwikkelde landen (en hun MNO's) wezenlijk wordt aangetast en de afhankelijkheidsrelaties dus niet worden doorbroken (bijvoorbeeld een grotere invloed in het IMF zal er toe leiden dat de belangrijke beslissingen buiten het IMF door de grote ontwikkelde landen zullen worden genomen).

Doorbreking van de afhankelijkheidsrelaties vereist voor de ontwikkelingslanden een beleid gericht op 'selfreliance', d.w.z. het zoveel mogelijk op eigen kracht tot ontwikkeling komen met een optimaal gebruik van eigen hulpbronnen. Hierdoor zou de afhankelijkheid van de ontwikkelde landen op politiek, ekonomisch, kultureel en wetenschappelijk gebied zo klein mogelijk kunnen worden.
Ook onderlinge samenwerking tussen de ontwikkelingslanden (kollektieve self-reliance) is noodzakelijk.
Door een dergelijk beleid zullen de ontwikkelingslanden te zijner tijd een meer gelijkwaardige positie in de wereldekonomie kunnen verwerven. De ontwikkelde landen zullen hun nationaal/regionaal beleid moeten afstemmen op dat van de ontwikkelingslanden, zodat een beleid als hierboven
geschetst niet wordt gefrustreerd. De Derde Wereld-dimensie zal dan ook uit het gehele beleid moeten spreken.
De bilaterale overheidshulp zal gericht worden op ontwikkelingslanden die een beleid gericht op self-reliance (willen) voeren, de vrede en veiligheid in de regio niet bedreigen en de emancipatie van achtergestelde groepen bevorderen: - Het verwezenlijken van self-reliance is een lange termijnproces, daarom zal hulp voor een lange periode toegezegd worden. - De omvang zal afhankelijk zijn van behoefte en opnamekapaciteit van het ontwikkelingsland en als gift worden verstrekt. Voor zover de hulp gebonden wordt verstrekt, zullen de hiervoor terugvloeiende baten door de donorregering (namelijk belastingen op geproduceerde goederen) aan het ontwikkelingshulpbudget worden toegevoegd. - De vorm van de hulp zal in onderling overleg worden vastgesteld. Daarbij zal wel zoveel mogelijk gebruik worden gemaakt van lokale instituties, deskundigheid en dergelijke om een maximale bijdrage aan het proces gericht op self-reliance te leveren. Ook zal met name gelet moeten worden op de participatie van onderdrukte en afhankelijke groepen.
In andere ontwikkelingslanden kan via medefinancieringsorganisaties hulp (bij voorkeur programmahulp) worden gegeven aan groepen die aan hun eigen ontwikkeling werken. Of hulpverlening via multilaterale oranisaties wenselijk is, zal van het beleid van deze organisaties afhangen.
Op internationaal nivo zal Nederland initiatieven moeten steunen om de financiλle middelenstroom van ontwikkelde en OPEC-landen naar ontwikkelingslanden aanzienlijk te vergroten, zodat de (als gevolg van de gestegen olieprijzen en de inflatie in de ontwikkelde landen) sterk toegenomen betalingsbalanstekorten van ontwikkelingslanden tot een verantwoord nivo kunnen worden teruggebracht.
In geval van hulp aan ontwikkelingslanden die in financiλle moeilijkheden zijn geraakt, zal de rol van het IMF moeten worden teruggedrongen. In eerste instantie komt in aanmerking de IDA (International Development Association) in samenwerking met de Wereldbank. Voorzover toch een beroep moet worden gedaan op het IMF, zal dit geschieden met tussenkomst van de Wereldbank, waarbij het IMF geen  eisen zal stellen t.a.v. de ekonomische en politieke inrichting in het betreffende land en betalingsvoorwaarden zal
hanteren overeenkomstig die van de Wereldbank.
Ook in het kader van de EG zijn maatregelen noodzakelijk (zie onderdeel Europese Gemeenschap).
In de komende regeringsperiode dienen de voor ontwikkelingssamenwerking uitgetrokken gelden (1,5% van het Netto Nationaal Inkomen) van alle oneigenlijke posten (personeelskosten, opvang vluchtelingen, financiering ISS, KIT en dergelijke) te worden gezuiverd, hetgeen een daadwerkelijke verhoging betekent. De omvang van de hulp zal verder verhoogd worden wanneer er mogelijkheden zijn om deze in overeenstemming met de bovengenoemde kriteria te besteden. Noodhulp verschilt wezenlijk van ontwikkelingssamenwerking en dient dus niet uit ontwikkelingshulpgelden te worden gefinancierd. Ook voedselhulp moet steeds meer strukturele hulp worden in plaats van noodhulp. Het apparaat zowel op het ministerie als op de ambassades zal beter aangepast moeten worden aan de vereisten van het ontwikkelingsbeleid.
Voor ontwikkelingssamenwerking is ook bewustwording en aktivering in eigen land van het grootste belang. Daarom is het werk van de Nationale Commissie Ontwikkelingssamenwerking (NCO) en andere organisaties op dit gebied onmisbaar. Dit werk moet voortgezet en uitgebreid worden.
Veiligheidsbeleid 72 Hoe is de situatie?
- De wereldsamenleving wordt thans gekonfronteerd met een gevaar van zelfvernietiging, zoals de wereld nooit eerder heeft gekend. Dit gevaar wordt veroorzaakt door de massale ophoping van de meest vernietigende wapens die ooit zijn vervaardigd.
De aarde kan vele malen vernietigd worden en er wordt per jaar meer dan 800 miljard gulden aan bewapening uitgegeven (NAVO en Warschau-pakt nemen daarvan 70% voor hun rekening). - Dit staat in schrille tegenstelling tot de ongeveer 25 miljard gulden die aan ontwikkelingssamenwerking wordt besteed, en de onvoorstelbare nood en armoede waarin z/3 van de wereldbevolking leeft. De bewapeningswedloop betekent een enorme verspilling van geld, grondstoffen, kennis en menselijke arbeid. Deze hulpbronnen zijn onontbeerlijk voor de ontwikkeling in alle landen, in het bijzonder in de ontwikkelingslanden. - En toch gaat de bewapeningswedloop verder. Belangrijke drijfveren zijn de bestaande militaire machtsblokken, het traditionele militaire denken en de groeidwang, die zo kenmerkend is voor de geοndustrialiseerde wereld. - NAVO en Warschau-pakt zijn organisaties die door hun bestaan het bewerkstelligen van een duurzame vrede en veiligheid in de wereld in de weg staan.
Tussen de beide militaire machtsblokken bestaat globaal gezien een machtsevenwicht. Deze situatie van evenwicht wordt in feite niet aanvaard. In het traditionele militaire denken wordt gestreefd naar overwicht. Dit militaire denken wordt gesteund door vele politici, die bevangen zijn door een ideologische strijd tussen het kapitalistische en het kommunistische stelsel . - Karakteristiek voor het traditionele militaire denken is een onbegrensd vertrouwen in techniek, wapens en strategieën. Dit gaat gepaard met een diepgeworteld wantrouwen in de tegenstander. Het Oostblok is per definitie onredelijk, onbetrouwbaar en gevaarlijk. Dit 'vijanddenken' leidt tot een krampachtige en verstarde veiligheidspolitiek.
In het denken en de diskussies over het veiligheidsbeleid komen vormen van niet-gewelddadige verdediging nauwelijks aan bod. Aan vredesvraagstukken wordt in het onderwijs onvoldoende aandacht geschonken, terwijl een systematische voorlichting ontbreekt. - Met de bewapening zijn enorme ekonomische belangen gemoeid. De bewapeningsindustrie heeft alle belang bij het in stand houden van dit 'vijanddenken'. Het vormt een vrijbrief voor nog meer wapens en een krachtige stimulans voor de militaire research.
Om de wapenwedloop terug te dringen zullen dit soort mechanismen doorbroken moeten worden. Slechts dan is er uitzicht op een duurzame vrede in de wereld. 
- Andere problemen die de veiligheid in de wereld bedreigen zijn: de verspreiding van kernwapens, de technologische ontwikkeling en de steeds scherper wordende tegenstellingen tussen rijk en arm. - De verwevenheid van civiele en militaire kerntechnologie zal vele landen binnenkort in staat stellen kernwapens te maken. Zolang de kernwapenstaten zelf vast blijven houden aan de gedachte dat zonder nukleaire macht een toereikende afschrikking niet kan worden bereikt, zal de verspreiding van kernwapens onmogelijk kunnen worden tegengehouden. - Nieuwe technologische ontwikkelingen ondergraven bestaande wapenbeheersingsakkoorden.
Technologische ontwikkelingen zoals laserwapens maken een nieuwe ronde in de wapenwedloop (op aarde maar ook in de ruimte) zeer waarschijnlijk. - De kontrole op biologische en chemische strijdmiddelen is ontoereikend.
Wat willen we bereiken? a Er moet een begin worden gemaakt met een realistische en doelmatige vredesstrategie, door een politiek van dreiging om te bouwen tot een politiek van samenwerking en wereldιιnwording: een politiek van vertrouwen. - De militaire vorm van veiligheidsbeleid wordt gericht op ontspanning en ontwapening met als doel het tot stand brengen binnen Europa van een kollektief veiligheidssysteem, waarin alle Europese landen kunnen deelnemen. - Dit systeem dient een stap te zijn op weg naar een wereldomvattend systeem van verdragen en garanties binnen het kader van de Verenigde Naties. - De kernwapens vormen op dit moment de grootste bedreiging van de wereldvrede en zullen daarom moeten worden uitgebannen. Ook het nivo van de konventionele bewapening zal op korte termijn drastisch moeten worden verminderd. - NAVO en Warschaupakt zijn organisaties die door hun bestaan het bewerkstelligen van een duurzame vrede en veiligheid in Europa in de weg staan.
De PPR zal zich dan ook inspannen om Nederland los te maken uit de NAVO. Zolang Nederland nog lid van de NAVO is, dient in de eerste plaats de vanzelfsprekendheid van de NAVO bestreden te worden en moet een voortrekkerspositie met betrekking tot de ontwapeningspolitiek worden ingenomen.
Het verzet tegen de kernwapens is daarbij een belangrijk en doeltreffend middel. De kernwapens zijn immers de spil van de huidige NAVO-strategie. f Niet-gewelddadige vormen van de verdediging, zoals bijvoorbeeld verschillende vormen van sociale verdediging, zullen nader moeten worden onderzocht, voorbereid en gestimuleerd.
Het gaat daarbij zowel om het aanpassen van de maatschappelijke struktuur (bijvoorbeeld kleinschalige energievoorziening) als om mentale voorbereiding.
De kommunikatie- en informatieachterstand op het gebied van de veiligheidsproblematiek zal moeten worden verkleind. - De Nederlandse krijgsmacht zal worden omgevormd ten behoeve van een tweetal hoofdtaken: - het leveren van een wezenlijke bijdrage aan een V. N.troepenmacht ten behoeve van de internationale vrede en veiligheid; - het verdedigen van Nederlands grondgebied door middel van zogenaamde territoriale verdediging. In een verder perspektief worden niet-gewelddadige vormen van verdediging ontwikkeld.

Hoe willen we dat bereiken? - Wat betreft het militaire aspekt van het veiligheidsbeleid kiest de PPR voor een beleid, dat gericht is op het uitbannen van de kernbewapening.
 Dit betekent: - het afstoten van de Nederlandse kernwapentaken, het verwijderen van kernwapens van Nederlands grondgebied en een verbod op transport van kernwapens op en over Nederlands grondgebied; Nederland werkt niet mee aan de stationering van kruisraketten/neutronenbom; - een aktief beleid om het tot stand komen van enigerlei vorm van Westeuropese kernmacht te voorkomen. Nederland zal zich inzetten voor een verklaring van de leden van de EG, waarin afstand wordt gedaan van de wens van een federale Europese kernmacht; - zolang Nederland nog lid is van de NAVO met andere lidstaten die kritisch staan ten opzichte van kernbewapening, werken aan de volgende doelstellingen:  het sterk uitdunnen van de taktische kernwapens en als eerste stap daartoe het afschaffen van de nukleaire artillerie en opheffing van het Quick Reaction Alertsysteem,  het overeenkomen van kernwapenvrije zones in Europa,  het afgeven van een no-first-use verklaring (= niet als eerste kernwapens gebruiken),  een wijziging van de NAVO-strategie, zodat deze wordt afgestemd op een zo defensief mogelijk gerichte afnemende bewapening op conventioneel gebied,  het afgeven van een verklaring nooit kernwapens te gebruiken.
Bovendien werkt Nederland via bilaterale kontakten binnen en buiten de NAVO aan de verwezenlijking van bovenstaande doelstellingen.
- Zoals uitgesproken in doelstelling nummer e is de PPR ervoor dat Nederland uit de NAVO stapt. Zolang Nederland toch nog lid is van deze organisatie dient dit lidmaatschap geen hoeksteen meer te vormen van het veiligheidsbeleid. In deze periode dient de NAVO primair gebruikt te worden als overlegorgaan van regeringen zodat de mogelijkheid voor Nederland om een eigen rol in de internationale besluitvorming te spelen maximaal wordt benut.
Uitbreiding van de invloedssfeer, het verdragsgebied en het aantal lidstaten van de NAVO wordt afgewezen. Nederlandse troepen worden uit het buitenland teruggetrokken en al het buitenlands militair personeel zal van Nederlands grondgebied worden verwijderd.
De PPR is zich ervan bewust dat deze politiek risiko's met zich meebrengt. Dat risiko verbleekt echter bij dat van de traditionele veiligheidspolitiek. c Nederland zal zich aktief inzetten voor het welslagen van de diverse wapenbeheersingsbesprekingen (onder andere VN, MBFR en SALT), een strikte naleving van het non-proliferatieverdrag en het tot stand komen en naleven van verdragen die alle kernproeven (ook ondergrondse) verbieden en die chemische, biologische en ekologische strijdmiddelen verbieden. - Om de ontspanning te bevorderen, zal Nederland tevens met kracht werken aan een strikte naleving van de slotakte van Helsinki (CEVS). Er komt een permanent orgaan van overleg en samenwerking tussen regeringen en parlementen uit de landen van Oosten West-Europa. Binnen dit orgaan worden afspraken gemaakt om geschillen vreedzaam op te lossen. - Nederland zet zich in voor een vermindering van en een doeltreffende kontrole op de internationale wapenhandel. Nederland laat zelf elke wapenexport achterwege.
De export van goederen die geen wapens zijn, maar wel voor militaire doeleinden gebruikt kunnen worden (bijvoorbeeld verbindingsapparatuur) wordt aan stringente regels gebonden. - Er komt een minister van ontwapening en sociale verdediging. g Het parlement dient inzage te krijgen in alle, ook geheime, militaire dokumenten. h Er wordt een Nationale Kommissie Voorlichting en Bewustwording Veiligheidsvraagstukken ingesteld om de kennis op het gebied van veiligheidsproblemen te vergroten.

Er wordt met kracht gewerkt aan het ontwikkelen van vredesonderwijs. De voorlichtingsorganen van de vredesbeweging en het militaire apparaat krijgen dezelfde faciliteiten. - De Nederlandse defensie-uitgaven dienen struktureel te worden verlaagd. Voor zo'n verlaging dient een plan te worden opgesteld dat een konsekwente doorvoering garandeert. De direkte paraatheid van de Nederlandse krijgsmacht wordt verminderd. - Demokratisering en vermaatschappelijking van de krijgsmacht zullen het bestaande isolement ten opzichte van de omringende samenleving (waar dat nog bestaat) moeten doorbreken.
Dit betekent onder andere: - het afwijzen van de vorming van een beroeps- en vrijwilligersleger; - het zoveel mogelijk op militaire ambtenaren van toepassing doen zijn van de regels die ook voor andere ambtenaren gelden; - vrijheid van meningsuiting op elk gebied, het recht van verspreiding, het recht van vereniging en vergadering, alsmede het recht van demonstratie en betoging buiten de vastgestelde diensttijden.
Binnen het leger moet het mogelijk worden om niet mee te hoeven werken aan atoomtaken. k Dienstplichtigen dienen de keuze te hebben tussen militaire dienst, aktieve vredesdienst of sociale dienst (zie daarover ook 25). De laatste twee vormen van dienstplicht mogen niet langer duren dan de militaire dienst.
Zolang die keuze er nog niet is moeten principiλle bezwaren tegen persoonlijke vervulling van de militaire dienstplicht worden erkend.
Op korte termijn dient in ieder geval geregeld te worden: - verkorting van alle vormen van dienstplicht tot 12 maanden; - het verbeteren van de sociale positie van de dienstplichtige; - vrijstelling van militaire dienst alleen op grond van bijzondere omstandigheden. 1 Binnen het kader van de sociale dienstplicht en/of aktieve vredesdienst moet gezocht worden naar mogelijkhed on om de doelstelling van de totaal
' weigeraars recht te doen. In afwachting daarvan moet de kriminaliserende behandeling van totaalweigeraars worden gestopt. m Er komt een speciale eenheid ten `behoeve van V.N.-operaties, welke permanent beschikbaar is en onttrokken . wordt aan de huidige krijgsmacht. Vrijwillig dienende militairen en dienstplichtigen maken zoveel mogelijk op basis van vrijwilligheid deel uit van deze eenheid.
Rechten van de mens
- Hoe is de situatie?
Hoewel in de laatste jaren enkele regiems die berucht waren om hun vertrapping van de mensenrechten het veld hebben moeten ruimen (in Oeganda, Kambodja, Equatoriaal Guinea, Nicaragua, de Centraal Afrikaanse Republiek en Zimbabwe) is in vele delen van de wereld de mensenrechtensituatie nog steeds allerbedroevendst. In Latijns-Amerika eist de ideologie van de 'nationale veiligheid' onverminderd zijn menselijke tol en trachten diktators door terreur het volksverzet te smoren, Zuid-Afrika houdt onverminderd vast aan zijn weerzinwekkende apartheidspolitiek. In Oost-Europa blijven de machthebbers proberen het 'andersdenken' met harde middelen uit te roeien, in de ontwikkelingslanden vormen de schrijnende materiλle omstandigheden van de grote meerderheid van de bevolking een voortdurende ontkenning van de sociale grondrechten en ook in vele Westerse landen is de situatie zorgelijk (Noord-Ierland, Berufsverbote, de positie van de Indianen). Deze lijst is gemakkelijk uit te breiden.
Gevestigde ekonomische belangen frustreren de pogingen de kloof tussen arm en rijk te dichten en houden diktatoriale regiems in het zadel. Landen die druk zouden kunnen uitoefenen ten gunste van de naleving van de mensenrechten geven veelvuldig voorrang aan ekonomische (jacht op grondstoffen), strategische (de strijd tegen het wereldkommunisme) en militaire (verkrijging van bases en steunpunten) overwegingen. De VN is nog zwak en de toezichtsprocedures bij bestaande verdragen zijn gebrekkig.
Wat willen we bereiken?
Nederland dient zich aktief in te zetten, in multilateraal (met name in de VN) en bilateraal kader, voor een daadwerkelijke en gegarandeerde naleving van de rechten van de mens, waaronder zowel de klassieke vrijheidsrechten als de sociale grondrechten begrepen moeten worden, alsmede het recht om te leven volgens eigen seksuele voorkeur.
Hoe willen we dat bereiken?
De besluitvorming in het gehele buitenlands beleid moet doortrokken zijn van de idee de mensenrechten te willen handhaven.
In het kader van een aktief mensenrechtenbeleid moet Nederland streven naar versterking van procedures tot toezicht op de naleving van de mensenrechten, in het bijzonder in de VN. Voorts moet Nederland trachten invloed uit te oefenen op landen waar de mensenrechten worden geschonden.
Middelen daartoe zijn onder meer: - inspanningen op diplomatiek vlak; - aktiviteiten in internationale organisaties; - het moreel en materieel ondersteunen van mensen en groepen die zich tegen schendingen van de mensenrechten verzetten; - het anders richten van ontwikkelingssamenwerking; - gedeeltelijke of alomvattende sankties op het gebied van sportkontakten op sociaal, kultureel, ekonomisch of politiek gebied; - en als uiterste middel het opschorten of verbreken van diplomatieke betrekkingen.
Deze middelen dienen steeds te worden toegepast op een wijze die is afgestemd op de omstandigheden (soms kan dus isolering dan weer dialoog de voorkeur verdienen) en zo mogelijk in samenwerking met andere landen.
Rechtvaardige ekonomische verhoudingen zijn een noodzakelijke voorwaarde om ook de bevolking in de Derde Wereld in staat te stellen de rechten van de mens te realiseren.
De strijd voor het afschaffen van de doodstraf dient met kracht te worden gesteund.
In de Universele Verklaring van de Rechten van de Mens en in de VN-verdragen moet een bepaling worden opgenomen met betrekking tot het recht te leven volgens eigen seksuele voorkeur.
Verenigde Naties
- Hoe is de situatie?
De organisatie van de Verenigde Naties verdient voortdurende steun. De VN weerspiegelt de gebreken van de internationale samenleving, reeds gekenschetst als een statenanarchie. De Organisatie is voor alles het vrijwillig samenwerkingsverband van onafhankelijke staten (voor een groot deel geregeerd door onderdrukkende regiems), die over het algemeen het handhaven van hun soevereiniteit stellen boven het naleven van wat recht en rechtvaardigheid van hen eisen. De Organisatie draagt slechts in zeer beperkte mate de kenmerken van een bovennationaal gezagsorgaan, dat in staat is normen en regels dwingend aan de lidstaten voor te schrijven en op de naleving daarvan toe te zien. De marge om in deze situatie verbetering te brengen is smal maar moet tot het uiterste worden benut, vooral op grond van de mogelijkheden voor een verdere ontwikkeling ervan in de toekomst, maar ook vanwege de uiterst belangrijke rol die de VN en de daarmee verbonden organisaties ook nu al op vele terreinen spelen.
Wat willen we bereiken?
De Organisatie van de Verenigde Naties moet worden uitgebouwd tot een doeltreffend instrument om de vrede te handhaven, de mensenrechten te beschermen, de armoede te bestrijden, diskriminatie en (ekonomisch) kolonialisme uit te roeien en het leefmilieu veilig te stellen.
Hoe willen we dat bereiken?
Nederland moet aan deze doelstelling bijdragen door: - het uitvoeren van de resoluties waar het voor heeft gestemd; het moet zich bij zijn stemgedrag laten leiden door de strekking van de resolutie en niet door ιιn of enkele minder aanvaardbare onderdelen daarvan; het permanent ter beschikking houden van strijdkrachten voor de vredesoperaties van de VN; - verhoging van de bijdragen aan de VNfondsen voor de ondersteuning van slachtoffers van racisme, kolonialisme en diktatuur; - te streven naar een wereldwijde naleving van de Universele Verklaring van de Rechten van de Mens en de VN-verdragen over de mensenrechten, door versterking van de toezichtprocedures en door gebruikmaking van de VN voor optreden tegen gevallen van schendingen van de mensenrechten; Nederland blijft zich inzetten voor instelling van een Hoge Commissaris voor de Rechten van de Mens; - zich in te zetten voor verbetering van de middelen voor de vreedzame beslechting van geschillen, inclusief versterking van de rol van het Internationaal Gerechtshof; - ervoor te ijveren dat in de VN ontrechte volkeren en minderheden zich kunnen laten horen; - te werken aan de verbetering van de Organisatie zelf, in het bijzonder voor wat betreft de koφrdinatie van de VN-aktiviteiten ten bate van de ekonomische ontwikkeling van de Derde Wereld; - naast de verplichte kontributie zijn vrijwillige bijdragen tenminste te handhaven teneinde verdieping en uitbreiding van de aktiviteiten van de VN te stimuleren; - ervoor te ijveren dat betere toezichtsprocedures op VN-sankties tot stand komen, bijvoorbeeld door middel van oplegging van uniforme nationale wetgeving en daadwerkelijke kontrole op naleving van sankties door VN-organen.
Europese Gemeenschap
- Hoe is de situatie?
West-Duitsland en Frankrijk, en in mindere mate Groot-Brittanniλ en Italiλ bepalen steeds meer het beleid van de Europese Gemeenschappen ten koste van de invloed van de kleinere landen. Daarbij komt dat het Europees Parlement te zwak is voor kontrole op de Europese Kommissie en de Raad van Ministers en geen greep heeft op de Europese Raad, terwijl nationale parlementen beide Raden niet effektief volgen.
De welvaartsverschillen tussen de regio's binnen de EG zijn groter geworden sinds het ontstaan van de Gemeenschap en ze zullen nog toenemen na toetreding van Griekenland, Spanje en Portugal. En nog sneller is de kloof tussen de landen van de EG en de ontwikkelingslanden gegroeid.
De ongebreidelde ekonomische groei gaat veelal ten koste van woon- en werkomstandigheden en milieu en put in snel tempo de schaarse grondstoffen uit. Groei is nog steeds de centrale doelstelling van het EEG-verdrag (artikel 2). Daarbij stimuleert het Euratomverdrag het toenemend gebruik van kernenergie. De monetaire integratie leidt tot sluipende ekonomische integratie, gedikteerd door de ekonomisch sterken. Ook daarop ontbreekt parlementaire kontrole. De vakbeweging staat internationaal vrijwel buitenspel.
Milieuverontreiniging stopt niet bij nationale grenzen. Vele landen pogen hun milieuproblemen te verplaatsen naar het grondgebied van hun buren. Ondanks de omvang van het in de EGbegroting gereserveerde bedrag voor landbouw zijn de gevolgen van het tot nu toe gevoerde Europese beleid rampzalig: sanering ten koste van werkgelegenheid, toenemende inkomensverschillen, produktieoverschotten met als gevolg dumping op de wereldmarkt ten koste van de ontwikkelingslanden, grootschalige bio-industrie. De sterke uitbreiding van de vangstkapaciteit van de Europese vissersvloot bedreigt de visstand. Effektieve afspraken in EG-verband zijn tot nog toe niet mogelijk gebleken.
De EG is als handelsblok steeds meer een faktor van politieke betekenis op wereldnivo geworden. De koφrdinatie van het externe beleid in de Europese Politieke Samenwerking (EPS) komt slechts moeizaam van de grond doordat alle landen zich vooral richten op het verdedigen van hun eigen belangen. Een visie op een positieve rol van Europa in de wereld ontbreekt. De handelspolitiek van de Gemeenschap neemt de eigen industrie zwaar in bescherming en de ontwikkelingshulp is vooral gericht op het behartigen van de eigen ekonomische belangen. De uitzonderingspositie van een groot aantal Afrikaanse landen (via de associatie-overeenkomst van Lomι) maakt hen kwetsbaarder ten opzichte van de Gemeenschap en vermindert daardoor de onderhandelingskracht van de ontwikkelingslanden gezamenlijk.
Wat willen we bereiken?
Het is hoog tijd een halt toe te roepen aan de rol van de bewapening in het proces van Europese integratie. De EG mag zich niet ontwikkelen tot een nieuwe militaire supermacht. In de noord-zuid verhouding dient het beleid van de Gemeenschap gericht te zijn op het verminderen van de afhankelijkheid van ontwikkelingslanden. Konkrete bijdragen dienen geleverd te worden aan het op gang brengen van ontwikkelingsprocessen die in de eerste plaats aan de armste groepen in de Derde Wereld ten goede komen.
Het Verdrag van Rome (EEG-verdrag) dient aangepast te worden, met name door wijziging van artikel 2, in die zin dat de Gemeenschap zich gaat richten op een selektieve ekonomische ontwikkeling in plaats van op toenemende en ongestuurde ekonomische groei. Daarbij pleit de PPR voor een samenhangend geheel van internationale milieuwetgeving, gericht op beperking van schadelijke effekten van het produktieproces. Zowel voor selektieve ontwikkeling als voor een schoner milieu zijn verschuivingen in het aanbod van en de vraag naar energie onontbeerlijk.
De EG stimuleert kleinschalige bedrijfsvoering in de landbouw, met name door een zodanig inkomensbeleid, dat voor de boeren tenminste het minimumloon verzekerd is en produktieoverschotten zoveel mogelijk worden
tegengegaan.
Regionale demokratie vormt het tegenwicht tegen Europees centralisme. De EG moet bestaan uit een federatie van regio's. De regio's krijgen de bevoegdheden die niet bij verdrag aan de instellingen van de Gemeenschap zijn toegekend.
Het Europees Parlement krijgt volledige bevoegdheden op het gebied van wetgeving, begroting en kontrole over de taken die bij verdrag aan de instellingen van de EG zijn toegekend. De Europese Kommissie is dan samengesteld en benoemd door, en verantwoording verschuldigd aan het Europees Parlement. De Raad van Ministers en Europese Raad zijn dan overbodig. De EPS wordt ingepast in de procedures van de Gemeenschap.
- Hoe willen we dat bereiken?
Integratie van het externe beleid van de EG mag alleen tot stand komen als een aktieve vredespolitiek wordt gevoerd, vooral getoetst aan twee voorwaarden: 1. de situatie van de achtergestelde groepen in de armste landen krijgt de hoogste prioriteit; - het is uitgesloten dat de Europese Gemeenschap een eigen kernmacht ontwikkelt.
De lidstaten ondertekenen een gezamenlijke verklaring waarin de vorming van een federale Europese kernmacht wordt afgewezen en zij zetten zich in voor het overeenkomen van kernwapenvrije zones, in eerste instantie in Centraal- en West-Europa. Het lidmaatschap van de EG mag niet verhinderen dat individuele landen vredesinitiatieven nemen. Het ligt op de weg van Nederland om daartoe initiatieven te nemen. De kampanje tegen de neutronenbom en andere kernwapens moet internationaal uitgebreid worden. Ter verbetering van de positie van de ontwikkelingslanden op korte termijn worden ondermeer invoerbeperkende maatregelen voor de produkten uit de ontwikkelingslanden afgeschaft.
De EG helpt mee aan het tot stand komen van stabiele en lonende grond' stoffenprijzen door middel van afsprak ken in een grondstoffenfonds, waarbij wordt gewaakt voor snelle uitputting van grondstoffen of voor ekonomische eenzijdigheid ('monocultures') van betrokken landen.
Het Verdrag van Lomι zal worden opengesteld voor alle geοnteresseerde ontwikkelingslanden en zal worden  aangepast aan de belangen van de armste groepen in die landen.
Een verdere ekonomische en monetaire integratie mag pas tot stand komen wanneer aan twee voorwaarden is voldaan: demokratisering van de Europese bestuurlijke instellingen en demokratisering van de ekonomische orde. De uitbreiding met nieuwe landen mag in ieder geval niet worden aangegrepen om integratie in twee snelheden door te voeren; ιιn snelheid voor de ekonomisch sterkere en een andere snelheid voor de ekonomisch zwakkere landen.
De bestaande toepassing van kernenergie wordt beëindigd, onder meer door wijziging van het Euratom-verdrag. Het wetenschappelijk onderzoek naar nieuwe energiebronnen wordt geheel gericht op het gebruik van 'nieteindige' energie.
De EG moet de oorzaken van overbevissing tegengaan. Het beleid wordt gericht op een redelijk inkomen voor de vissers.
Overdracht van bevoegdheden aan de EG-instellingen is afhankelijk van de mate waarin en de snelheid waarmee de betrokken bestuurlijke organen werkelijke zeggenschap krijgen over op dit moment aan hun kontrole onttrokken ontwikkelingen.
Tegelijk met de uitbouw van de supranationale demokratische organen worden regionale bestuurlijke eenheden gevormd met een zo groot mogelijke autonomie, op basis van historisch, kultureel en ekonomisch overeenkomstige kenmerken. Zij kunnen dan ook de tegenwoordige nationale grenzen doorsnijden. Aan het Europees Parlement wordt een Kamer met vertegenwoordigers van de regio's toegevoegd.
Op nationaal nivo moeten de betrokken ministers volledige en openbare verantwoording afleggen over besprekingen die gevoerd worden in het kader van EG en EPS.
Via haar Europese kontakten en de inbreng in het Nederlandse parlement pleit de PPR voor een verkiezing van het Europees Parlement in 1984 volgens een in alle landen geldend evenredig kiesstelsel zonder kunstmatige kiesdrempel.
Speciale aandachtsgebieden
- Nederland moet zich in internationaal verband inzetten voor verbetering van de mensenrechtensituatie in landen als Argentiniλ en Uruguay. De aandacht voor Chili dient onverkort gehandhaafd te blijven. Landen die zich van diktatoriale regiems hebben vrijgemaakt zoals Nicaragua, verdienen hulp.
Ook de strijd van volkeren en nationaliteiten voor de uitoefening van hun recht op zelfbeschikking moet door Nederland worden gesteund. In het bijzonder kunnen hier genoemd worden: het volk van de Sahara, strijdend tegen de Marokkaanse bezetter, de Eritrese bevrijdingsstrijd en de bevolking van OostTimor. Hoewel het niet moeilijk is de genoemde voorbeelden aan te vullen met vele andere is speciale aandacht vereist voor twee konfliktgebieden, die de wereldvrede in ernstige mate bedreigen, Zuidelijk Afrika en het Midden-Oosten.
De Nederlandse Antillen dienen de onafhankelijkheid te verkrijgen. Daartoe wordt een ronde tafel konferentie gehouden. Een overgangstermijn is nodig om de bevolking van de Nederlandse Antillen zowel ekonomisch als psychologisch voor te bereiden op de onafhankelijkheid.
- Zuidelijk Afrika
De praktijk heeft duidelijk gemaakt dat afwijzing van de apartheidspolitiek (door middel van de zogenaamde dialoog) onvoldoende is. Effektieve dwangmaatregelen op internationaal nivo moeten de druk op Zuid-Afrika vergroten. Nederland moet al het mogelijke doen om in zo breed mogelijk verband (bij voorkeur door een besluit van de Veiligheidsraad van de VN) te komen tot een olie-embargo tegen ZuidAfrika en tot een effektieve ekonomische, politieke en kulturele boykot van dat land.
Door zich zo spoedig mogelijk aan te sluiten bij die landen die al een olieembargo tegen Zuid-Afrika hebben ingesteld, dient Nederland een voorbeeld te geven en de druk op weigerachtige landen zoals de Verenigde Staten, Frankrijk en Engeland, te vergroten.
Nederland dient sport- en andere kontakten met officiλle Zuidafrikaanse instellingen tegen te gaan. Het moet voorts morele en materiλle steun verlenen aan die groeperingen in Zuidelijk Afrika die zich inzetten voor de bevrijding van de bevolking.
De Nederlandse regering dient haar ondubbelzinnige afwijzing van de ZuidAfrikaanse aanwezigheid in Namibiλ gepaard te doen gaan van het streven naar echte onafhankelijkheid en vrije verkiezingen onder VN-toezicht.
De invoer van uranium uit Namibië naar Europa (tegen de VN-besluiten in) moet worden stopgezet.
Ook de invoer van kolen en andere produkten uit Zuid-Afrika en uitvoer van Nederlandse produkten naar Zuid-Afrika moet worden afgebouwd en stopgezet, vooruitlopend op een internationale ekonomische boykot.
Hulp moet worden geboden aan die landen in Zuid-Afrika die door hun ligging en ekonomische afhankelijkheid in hun strijd tegen de apartheid in Zuid-Afrika onevenredige schade lijden.
- Midden-Oosten
Het gehele Midden-Oosten dreigt in toenemende mate betrokken te raken bij de machtsstrijd van de grote mogendheden. De Sovjetinvasie in Afghanistan en de westelijke reaktie daarop, zowel in woorden als in daden (vorming van een Amerikaans interventieleger, de vestiging van VS-bases in de buurt van de Perzische Golf) lijken de stoot te geven tot een nieuwe ronde in de bewapeningswedloop, en daarmee tot nog meer onveiligheid in de wereld.
Ook de situatie met betrekking tot Iran draagt bij tot de spanning in dit gebied.
Bijzonder explosief blijft daarnaast het konflikt tussen Israλl en de Arabische wereld, ondanks de broze overeenkomst tussen Israλl en Egypte.
Belangrijke stappen op weg naar een definitieve vredesregeling in het Midden-Oosten zijn: a terugtrekking van de Iraλlische troepen uit alle sedert 1 967 bezette gebieden (inkt. Oost-Jeruzalem); en stopzetting van de kolonisatiepolitiek van de bezette gebieden door het vestigen van nederzettingen; b erkenning van de PLO als vertegenwoordiger van het Palestijnse volk; de Nederlandse regering zou in dit verband officiλle kontakten met de PLO dienen aan te gaan; c erkenning van het recht van het Palestijnse volk op een eigen staat, naast de staat Israλl; de PLO dient het bestaansrecht van de staat Israλl te erkennen, zoals de PLO door de staat Israλl erkend moet worden als vertegenwoordiger van het Palestijnse volk; d de stad Jeruzalem dient internationale steun te krijgen onder VN-toezicht.
De tot nog toe bereikte akkoorden en vredesregelingen vormen voor een uiteindelijke oplossing een te beperkte basis, bevorderd zou moeten worden dat het vredesproces zodanig verbreed wordt dat ook de PLO en andere betrokken Arabische staten aan het overleg kunnen deelnemen.




























































































































































































