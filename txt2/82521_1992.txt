Na základě přímých připomínek ze sjezdu KDS i ostatních námětů z jednání republikového zastupitelského výboru, z dopisů, diskusí a pod. programová komise KDS přistoupila k podstatnému rozšíření okruhu spolupracovníků na programových dokumentech. Nyní předkládáme postupně výsledky činnosti těchto oborově zaměřených skupin a to jednak jako pomůcku pro práci v podmínkách místních organizaci a zároveň jako podklad pro doplňováni a dopracování programu. Této práce se můžete zúčastnit i vy. Náměty a připomínky adresujte na sekretariát KDS, Sokolská 39, 120 00. Praha 2, dopis uvnitř obálky laskavě označte vpravo nahoře výrazným heslem PROGRAM - EKOLOGIE (resp. EKONOMIKA, ZEMĚDĚLSTVÍ a pod.).


Křesťansko-demokratická strana a sociální politika

KDS se zasazuje za takový společenský řád, v němž se muži i ženy, mladí i staří, zdraví i nemocní, mohou svobodné rozvíjet, mají své místo ve společnosti._
Rodina je první a nejdůležitější společenství v národe a státě. Upevnění postavení rodiny, právního i faktického respektu k ní - to je nejúčinnější forma každé sociální politiky, protože rodina je pro společnost nenahraditelná a vytváří nejlepší základ pro rozvoj člověka.
Každá rodina má právo na uspokojivé zajištění svá existence. To platí zvláště v období hospodářské reformy, která nemůže být provedena na úkor mladých manželství a rodin s dětmi.
Rodinné přídavky a další formy .finančních podpor rodinám jsou nezbytné, ale nestačí samy k tomu, aby se ve společnosti vytvořila atmosféra příznivá rodičům a dětem. Je třeba zlepšit bytovou politiku a změnit strukturu bytové výstavby, humanizovat život v městských aglomeracích, vytvářet předpoklady pro smysluplné trávení volného času.
Právně zakotvené rovnoprávnosti muže a ženy musí odpovídat jejich rovnoprávnost faktická ve všech oblastech života. Ženám musí být rozšířen prostor pro to, aby mohly svobodně rozhodnout o způsobu, jakým uspořádají poměr svých životních rolí (mateřství, péče o rodinu v širším měřítku, povolání). Pro ženy musejí být vytvořeny podmínky k-práci na částečný úvazek a klouzavé pracovní době. Budeme usilovat o zavedení jednoho valného pracovního dne měsíčně (ze zákona) pro ženy n nezletilými dětmi nebo dlouhodobé bezmocnými členy rodiny. Za vykonanou stejnou práci stejné kvality náleží ženě tatáž mzda jako muži.
Mládež musí mít mnohem větší prostor pro rozvoj svých schopností ať už ve studiu, v povolání nebo ve využívání volného času.
Na lidi v důchodovém věku je třeba pohlížet jako na občany, kteří již svůj příspěvek společnosti odvedli, kteří jsou ale přesto stále plnohodnotnou součástí společnosti. Péče o ně nekončí materiálním zajištěním: je třeba jim umožnit samostatný a důstojný život.

Dnešní způsob života zvyšuje nebezpečí tělesných i psychických postižení a počet invalidních občanů mezi námi stále vzrůstá. Pomoc postiženým musí pokrývat všechny oblasti života. Je třeba sociálně, ale i právně zajistit všem invalidům odpovídající šance zapojit se do společnosti i do povolání. Invalidé nejsou objekty péče, ale partneři. Zvláštní pozornost je třeba věnovat invalidním dětem.
Systém našeho zdravotnictví, tak jako všechny sféry života, podlehl zbyrokratizování a odlidštění. Je třeba jej přebudovat tak, aby zdravotnictví bylo schopno poskytovat služby na opravdu současné úrovni při zachování etických a morálních hledisek.
Naším cílem je vybudovat společnost, která by byla schopna srovnání s nejvyspělejšími státy Evropy. Dobře fungující hospodářství je také předpokladem vysoké úrovně sociálních jistot ve stáří, v nemoci a v dalších svízelných životních situacích. Každý občan má na toto zabezpečení nezadatelné právo. Vycházíme z křesťanského učení, které stanovuje povinnost všech snažit se o stále dokonalejší sociální spravedlnost.
Domníváme se však, že tato povinnost nemá být svěřena jen státu, který ji nemůže uskutečnit bez pravomocí, svádějících ho 'k totalitním přístupům, ale že je především úkolem společnosti a jejích sebeobranných mechanismů, včetně svépomocných družstev a nezávislých odborů.


Křesťansko-demokratická strana a ekologie

Stále se prohlubující všestranné znehodnocení životního prostředí jako celku znepokojuje každého přemýšlivého člověka. Nepostihuje toliko naši vlast, v minulosti podrobenou totalitě, ale i otevřené demokratické systémy. To proto, že kořeny globálního ohrožení života na zemi leží daleko na počátku cesty, která nás zavedla ke konzumnímu modelu průmyslové společnosti, založenému na neomezeném růstu spotřeby, ve kterém příroda a člověk jsou v postavení pouhých sil a zdrojů.
Tím počátkem bylo selhání křesťanské Evropy. Svému úkolu - pečovat o svěřenou zem - nedostála. Pečovatel se stal tvůrcem a všichni dnes platíme za tento hřích.
Jako křesťané proto cítíme zvláštní odpovědnost za změnu současného stavu. Vycházíme ze znovunabytého přesvědčení, že člověk není povolán k tomu, aby si strašlivou silou své inteligence a techniky podroboval přírodu, ale k tomu, aby svým životem vydal svědectví a počet ze svého správcovství.
Nezbytnou podmínkou všeho našeho snažení je tedy změna obrazu světa a způsobu života. životní styl, odpovídající našemu pohledu na svět, je hledáním kulturního vzoru, který respektuje biologickou různost a sociální rozmanitost všech forem života. Staví na pokoře, skromnosti a spolupráci, na lásce, na životě z ducha a na vnitřním míru, který umožňuje skutečnou svobodu.
Materiální podobou tohoto stylu života je trvale udržitelný rozvoj, který staví na obnovení harmonie mezi společností a jejím prostředím. Pro takovouto cestu je u nás nezbytné:
- Co nešetrněji a nejefektivněji hospodařit s přírodním bohatstvím a využívat odpady jako druhotné suroviny.
- Omezit vypouštěni škodlivin do prostředí s důrazem na odsíření spalin a čištění odpadních vod.
- Vrátit krajině krásu a schopnost vyrovnávat se s nepříznivými vlivy.
- Zajistit péči o člověkem nenarušené části přírody a zachovat druhové bohatství živočichů a rostlin na našem území.
- Zvláštní pozornost věnovat zajištění zdravé vody a potravin jako základní podmínky života všech obyvatel tohoto státu.
Proto budeme podporovat a požadovat zákony, garantující nenarušené a zdravé životní prostředí, s nímž je člověk těsné spjat a jež umožňuje jeho zdravý vývoj. Takové zákony musejí být nadřazeny jiným společenským zájmům. Musejí zajistit účinnou trestní odpovědnost za porušování životního prostředí. Musejí preferovat ochranu před nápravou, nebo' je mnohem efektivnější vyloučit hazardní rozvoj než napravovat škody.
Vedle práva je k tomu třeba změnit systém řízení a ekonomické nástroje a opustit včerejší model gigantománie. Proto budeme usilovat o rekonstrukci či zastavení všech projektů a provozů, které působí nevratné změny v ekosystémech nebo překračují povolené normy jejich ohrožení. Ochranu vyžaduji všechny přírodní prvky a proto budeme usilovat o řádnou péči pro všechny části přírody a o maximální ochranu ohrožených druhá a zvláště cenných území.
Klademe důraz na výrobu účelných, trvanlivých a levných výrobků složených z vyměnitelných či dále použitelných částí, vyráběných ze znovu použitelných částí, z vratných či snadno a bezpečně rozložitelných materiálů, energeticky nenáročnými způsoby 'výroby. Předměty krátkodobé spotřeby, včetně obalů musejí být mnohonásobně použitelné a snadno a bezpečně po doslouženi odstranitelné.
Stroje a zařízení musejí být snadno opravitelné a schopné dlouhého užívání. V tomto duchu prováděna restrukturalizace průmyslu musí rovněž sledovat vytváření výrobních jednotek soběstačných .na přepravu materiálu a přenos energie; tyto jednotky musejí být nenáročné a musejí zpracovávat pokud možno ty suroviny, které jsou dostupné na místě. V chemické výrobě bude nutno upustit od výroby všech látek bezprostředně i druhotně škodících přírodě i Člověku a zakázat jejich distribuci a užíváni.
Budeme usilovat o odstranění těžkých následků zprůmyslnění zemědělské výroby a násilné kolektivizace našeho venkova. Jde především o vytvoření podmínek k obnově bezprostředního vztahu
k obdělávané půdě cestou změny vlastnického práva a způsobu hospodaření; je třeba skoncoval s velkochovem zvířat za stresujících podmínek. Pouze cestou ekologizace zemědělství, jdoucí až k čistě biologickému hospodaření bez chemické ochrany a umělých hnojiv, je možné dosáhnout" výroby čistých potravin s vysokou výživnou hodnotou a zlepšit vyhlídky na to, že budeme pít zdravou vodu.
Budeme všemožně podporovat a propagovat využíváni netradičních zdrojů energie a malých vodních elektráren pro místní účely. Ani tyto netradiční zdroje, ;mi zamyšlené úspory energie ať již v domácnostech, průmyslu, službách či zemědělství - nepřinesou výsledky tak rychle, jak by bylo třeba. Potřeba snížit výkon tepelných elektráren, může vyvolat nedostatek elektrické energie a potřebu krýt jej výstavbou jaderných elektráren. V takovém případě budeme požadovat referendum, ve kterém si lidé - na základě pravdivých informací - vyberou, zda mohou nést možné jaderné riziko, či se raději podrobí snižujícímu se limitu energie.
Při hospodaření v našich lesích, ze 60% nevratně poškozených imisemi, nesmíme vidět jen zásobu dřeva, ale naopak musíme pečovat o jejich přirozená společenstva, aby se jim vracelo zdraví a tím přírodní, vodohospodářské a krajinotvorné hodnoty.
Jedině šetrné hospodaření na půdě, v lesích, průmyslu a službách může trvale zlepšit čistotu našich vod a zajistit dostatek• zdravé pitné vody pro každého z nás. Budeme se zasazovat o uchování a vytváření podmínek pro samočištění našich toků a vod, o jejich ochranu před komunálním znečištěním a nevhodnou regulací a dopravou či nevhodným způsobem rekreace.
Budeme usilovat nejen o to, aby se upustilo od panelově výstavby, ale to, aby celé funkční uspořádání sídel musí doznat podstatných změn. Striktní rozděleni průmyslových, obytných a oddychových ploch v sídlech, k němuž došlo po první průmyslové revoluci, může překonat ekologicky čistý průmysl, o nějž nám jde; tak se sníží i dopravní zátěž sídel a docílí se celistvosti pro žívaného času; jehož roztříštění na volný a pracovní dnešní člověk tak bolestné pociťuje. To v konečném důsledku zvýší obyvatelnost mĕst a sníží tlak na příměstskou rekreační zástavbu i víkendový motorizovaný úprk do přírodně dosud atraktivních oblastí. Též ekologické zemědělství navrátí život hospodářským stavbám i celým sídelním celkům našeho venkova. Zruší nejen uniformitu mnohasethektarových lánů, ale navrátí do krajiny útočiště volně žijícím rostlinám a živočichům.
Setrvalý rozvoj je neodmyslitelně spjat s místem; a každé místo, ať ve městě či na venkově, má li být člověkem osvojeno, má-li se mu stát domovem, musí být místem jeho plného, v čase a prostoru nerozbitého života.


Křesťansko-demokratická strana a ekonomika

Ekonomický program KDS - pracovní. nástin
Ekonomický program křesťansko-demokratické strany vychází z křesťanského pojetí osobnosti a solidarity; s věcným obsahem tohoto programu se mohou ztotožnit všichni občané bez rozdílu svých světonázorových hledisek. Zásada důsledného respektování důstojnosti lidské osoby je specifická vůči všem formám jednostranného individualismu a kolektivismu. Zásada solidarity zdůrazňuje vztah národního celku vůči jednotlivci a jednotlivce vůči národnímu celku a z toho vyplývající vzájemnou odpovědnost.
Na základě těchto principů je cílem KOS hospodářský řád, ve kterém každý občan má právo na pracovní místo odpovídající jeho schopnostem, vzdělání a výkonnosti, svobodu volby pracovního místa, právo na zabezpečení v případě nemoci, invalidity a stáří, právo na spolupráci při vytváření pracovních podmínek a spoluodpovědnost na svém pracovišti. Neméně významné je právo na majetek, včetně výrobních prostředků a pozemků. Povinností
tohoto hospodářského řádu je zabezpečovat sociální spravedlnost pro všechny občany.
Vycházíme ze skutečnosti, že pouze při reálných možnostech rozvíjení iniciativy a schopností každého jednotlivce lze podchytit nové možnosti hospodářského rozvoje a zvyšovat celkovou nabídku pracovních míst. Proto každému ve společnosti musí být poskytnuto více svobody, šancí a prostoru k individuálnímu rozvoji. Nezbytné oživení ochoty k ekonomickému riziku, mobilitě a plné výkonnosti může nastat pouze v ekonomickém prostředí, v němž bude odpovídajícím způsobem oceňována tvořivá aktivita lidi.
Našim programem je vícesektorová ekonomika se soukromým, družstevním a státním sektorem při existenci sociálního tržního hospodářství. V tomto rámci počítáme s postupným silným omezováním státního sektoru a přeměnou většiny; státních podniků v akciové společnosti, kde akcie by vlastnili prioritně zaměstnanci těchto podniků. Takovéto vlastnictví akcií podniků, v nichž zaměstnanci pracují, zvýší úsilí o jejich kvalitní pracovní výkon a zájem o celkové efektivní hospodaření organizace podstatně větší měrou než pomocí dosavadních tzv. samosprávných orgánů. Příslušnou úpravou daňových a právních podmínek chceme rovněž dosáhnout toho, aby se v budoucnosti podílelo co nejvíce občanů na výrobních ziscích podniků.
V současné etapě vývoje čs. ekonomiky však musí být v centru hospodářského programu strany konkrétní opatření k zajištění přechodu od direktivního systému řízení ekonomiky k sociálnímu tržnímu hospodářství tak, aby při tomto přechodu nedošlo ke ztrátě sociálních jistot a dopad některých nezbytných opatření byl zmírněn na minimum. To vyžaduje specifickou ekonomickou politiku, kterou chceme přispět k řešení tohoto mimořádně náročného úkolu.
První oblastí této politiky musí být opatření vyplývající z analýzy podmínek fungování čs. ekonomiky za současného jejího stavu. Direktivní systém řízení zanechal v průmyslu převažující část dodavatelských podniků z oborů výrobních, prostředků v monopolním postavení, tj. tuzemští odběratelé nemají možnost volby dodavatele a: jsou zcela odkázáni na tyto tuzemské monopolní dodavatelské podniky. Ty však mají snahu - pokud se jim naskytne příležitost - dávat přednost zakázkám pro export nebo sice tuzemským, ale cenově nebo jinak pro ně výhodnějším oproti závazkům vůči svým původním odběratelům_ Proto považujeme za nutnou dočasnou protimonopolní politiku státu v této oblasti.
V rámci této protimonopolní politiky pokládáme za účelné, aby stát dočasně těmto monopolistům ukládal jmenovitě zakázkové úkoly pro důležité oblasti čs. ekonomiky s možností cenové a termínové arbitráže při rozporech s dodavateli. Při ~zavedení těchto přechodných protimonopolních opatření by docházelo k závažným dysfunkcím v oblasti dodavatelsko-odběratelských vztahů. Rušení této přechodné protimonopolní funkce státní hospodářské politiky musí nastat postupně časově diferencovaně pro jednotlivé obory - v závislosti na postupném utváření konkurenčních dodávkových možností v jednotlivých oborech pro tuzemské odběratele. To však ve většině případů lze realizovat až s otevřením příslušného dodavatelského výrobního oboru vůči mezinárodnímu trhu, nebo' charakter řady oborů výroby výrobních prostředků nevytváří předpoklady pro efektivní budování konkurenčních tuzemských podniků.
Otevření jednotlivých průmyslových výrobních oborů mezinárodnímu trhu je proto klíčovou záležitostí pro zavedení tržní ekonomiky v našem státě. Možnost tohoto otevření světovému trhu je však ve většině případů spojena vzhledem k dlouhodobému technickému zaostávání výrobní základny v jednotlivých oborech za systému direktivního řízeni hospodářství pouze cestou jejich modernizace a rekonstrukce, případně i utlumením stávajícího programu a zavedením výrobního programu nového.
V této klíčové oblasti jsou celkem tři možnosti řešení u jednotlivých oborů tak, aby dosáhly úrovně porovnatelné s průmyslové vyspělými státy.
- Vytvoření společných podniků se zahraničními firmami, které zabezpečí pořízení progresivní technologie a zavedení nových pracovních postupů. Vytváření těchto podniků, tzv. point-ventures, je třeba uvažovat jako prioritní směr, avšak bylo by jeho přeceňováním předpokládat, že vyřeší celou nebo i převážnou část problematiky modernizace výrobní základny čs. průmyslu.
- Vypracování tuzemským podnikem modernizačního projektu (event. útlumového projektu, příp. se zavedením nového výrobního programu) v případech, kdy podnik nenalezne řešení podle bodu 1. Aby realizace těchto projektů byla reálná, bude zpravidla nutná půjčka v konvertibilní měně (na zakoupení potřebných výrobních prostředků, příp. další potřeby). Tyto půjčky bude nutno získávat z vhodných zdrojů ze západních států a splácet je ze zdrojů získaných z realizace výrobků po zavedení modernizovaných či nových výrobních programů. Pokud k získání úvěrů bude nezbytná státní záruka, bude nutno, aby projekty vypracované podniky podle tohoto bodu schvalovaly příslušné státní orgány.
- Ve vybraných případech, kdy bude nutno ekonomicky rekonstruovat rozsáhlejší teritoriálně souvislé oblasti (Ostravsko, Sokolovsko apod.), bude nezbytné, aby se celé akce ujaly příslušné dosavadní podniky v daném teritoriu společné se státními orgány a vypracovaly komplexní projekty, jež by pro danou oblast sledovaly obdobné cíle, jaké byly uvedeny u projektů v bodě 2.

Rovněž na tyto akce budou nezbytné zahraniční úvěry, jen některé dílčí akce z celého projektu tohoto typu se zřejmě podaří zajistit formou joint-ventures.
Zejména pro akce zabezpečované podle předchozích bodů 2 a 3, je nutno jako prioritní úkol vybudovat síť vysoce kvalifikovaných poradenských organizací, jež by na základě vlastních studií a průzkumu mezinárodních trhů zabezpečovaly inovační podněty a účast na zpracování projektů pro programové zaměření čs. podniků. K vytvoření těchto organizací je podle našeho názoru efektivní transformace některých dosavadních Výzkumných ústavů pro tyto účely a v některých odborných oblastech zřízení v naší republice filiálek specializovaných poradenských organizací zahraničních. Vybudování sítě těchto kvalifikovaných poradenských organizací považujeme v této etapě vývoje čs. ekonomiky za natolik významné, že máme za účelné použití státních dotací pro tuto oblast.
Státní orgány musí sledovat průběh celé akce modernizace čs. průmyslu s tím, že všechny dosavadní státní podniky, příp. akciové společnosti s převažujícím vlastnictvím akcií státem, jež nejsou na úrovni schopné konkurence světovému trhu, se nejpozději do konce roku 1971 musí zapojit do akce modernizace čs. průmyslu prostřednictvím jedné z výše uvedených tří forem.
Časové programy podle bodu 2 a 3 bude nutno volit podle možnosti sjednaných zahraničních úvěrů pro tyto účely.
Pokud by zahraniční instituce odmítly poskytovat půjčky státnímu sektoru, bylo by třeba urychlit transformaci dosavadních státních podniků na akciové společnosti.
Všechna modernizační a další inovační opatření musí být spojena s potřebnou rekvalifikací pracovníků a termíny realizace inovačních opatření, musí být v souladu s těmito kvalifikačně sociálními otázkami. Důležitou oblastí ekonomické politiky strany je i soustavná podpora věcného a legislativního zabezpečení činnosti novým živnostníkům, soukromým podnikatelům, jakož i výrobním a nevýrobním družstvům. Nárůst této sféry ekonomiky v oblasti výroby i služeb by měl být organicky spojen i s uvolňováním  pracovníků v důsledku celkové modernizace a rekonstrukce čs. průmyslu: rozsáhlou vhodnou podnikatelskou aktivitou v těchto oblastech ekonomiky bude možno zvyšovat nabídku pracovních míst a minimalizovat nevyužívání práceschopných občanů naší republiky.
V oblasti cenové politiky považujeme v této etapě za nutné státní řízení cen v jednotlivých oblastech do doby, dokud nabídka nenarazí na uspokojenou poptávku. To je podmínkou pro to, aby bylo možno uvažovat o zavedení volných cen v jednotlivých oblastech hospodářství.
V této oblasti jsme si též vědomi nezbytnosti zrušení některých dotací tak, aby se ceny příslušných služeb a výrobků přiblížily jejich hodnotě. Zejména pro důchodce a sociálně slabší skupiny občanů bude nutno tyto úpravy kompenzovat vhodnou formou finančního vyrovnání.
Za důležitou podmínku přechodné° období do doby dosažení sociální tržní ekonomiky považujeme též vhodné formy regulace mzdového vývoje. Zahraniční zkušenosti prokazují, že nedostatky v této oblasti mohou vést k dvouciferné i vyšší meziroční inflaci, která může rozvrátit žádoucí vývoj celé ekonomiky.
Další oblastí ekonomické politiky strany je vytvoření hospodářsky zabezpečených správních jednotek - měst a obcí s dostatečnými finančními zdroji, jež by jim umožňovaly samostatné rozhodování ve vytváření předpokladů pro rozvoj hospodářské činnosti na příslušném území. Jedná se zejména o vytváření příslušné infrastruktury, financované z komunálních zdrojů (problematika dopravních cest, zásobování vodou a energiemi, pozemková politika, zajištění dostatečného rozsahu bytové výstavby apod.). V oblasti bytové výstavby budeme podporovat prodej státních a družstevních bytů do individuálního vlastnictví jednotlivých občanů.
Ekonomická politika strany v oblasti zemědělství bude orientována zejména na realizaci vlastnických vztahů k půdě a ostatnímu majetku tak, aby byla realizována rovnoprávnost soukromých zemědělců, zemědělských družstev a státních zemědělských organizací s použitím jednotlivých vlastnických forem podle individuálních místních podmínek.
Dále budeme usilovat o zabezpečení potřebných úvěrových zdrojů pro plynulou modernizaci zemědělských procesů, jež by umožnila snižování nákladů zemědělské výroby a vytvářela prostor pro nové možnosti výroby kvalitních produktů.
I přes aktuální potíže a problémy je v našich možnostech, aby budoucí ekonomický vývoj naší republiky probíhal úspěšně, neboť:
- kvalifikační úroveň našich dělníků, techniků a ostatních
pracovníků je v mezinárodním porovnání na dobré úrovni,
- jako průmyslový stát máme možnosti pro zvládnutí modernizace a rekonstrukce čs. průmyslu a ostatních odvětví národního hospodářství a pro rozvoj malých a středních hospodářských jednotek s novými nabídkami pracovních míst.

Svým ekonomickým programem a budoucí činností svých zástupců v zastupitelských orgánech se bude Křesťansko-demokratická strana zasazovat o tento úspěšný rozvoj čs. ekonomiky v následujících letech.
Svým ekonomickým programem a budoucí činností svých zástupců v zastupitelských orgánech se bude Křesťansko-demokratická strana zasazovat o tento úspěšný rozvoj čs. ekonomiky v následujících letech.


Křesťanská demokracie k problematice školství a kultury

Školství
Kvalitní vzdělávací systém a kvalitní vzdělání jsou zárukou svobodné společnosti i jednotlivce. Měřítkem hodnoty vzdělávacích zařízení jo člověk, vychovávaný ke svobodě a odpovědnosti.
Každý člověk má právo na svobodný přístup ke vzdělání. Nikomu nesmí být v tomto přístupu bráněno z důvodů světonázorových, politických, náboženských nebo národnostních.
Jako ve všech sférách společenského života, je KDS i ve školství pro pluralitu a konkurenci. Jsme proti jednotné škole, která v praxi nevychovává k tvůrčímu myšlení, nepodporuje talenty a nedává prostor pro rozvoj individuality. Škola musí být politicky neutrální, státní školství má být světonázorově neutrální. Osnovy musejí pamatovat na celkový rozvoj lidské osobnosti, včetně její morální a etické stránky.
Vzdělávací systém musí nabízet dostatečné možnosti všem věkovým kategoriím. Předškolní výchovu je třeba přizpůsobovat přirozené výchově v rodině. V oblasti základního školství je nutné snížit počet žáků ve třídách, osnovy uchránit módních vlivů, přizpůsobovat je potřebám dětí a těžiště práce nepřenášet ze školy na rodinu. Učňovské školství přizpůsobit potřebám praxe. Ve středním a vysokém školství je třeba rozšířit škálu možností, která by odrážela skutečnou různorodost žáků i tendence společenské objednávky.
Příčinu současného technického zaostávání za světem vidíme v tom, že vysoké školy přestaly být středisky vědeckého bádání a výzkumu. Ten se na ně musí bezpodmínečně vrátit. Máme dnes ideální šanci využít zájmu o naší zemi a nabídek pomoci a velkoryse vysílat mladé odborníky ze všech oborů na zkušenou do světa.
kdyby to mělo stát nějaké peníze, jsou to náklady, které se relativně a rychle zhodnotí. Nemůžeme si dovolit nadále vynalézat vynalezené, objevy světového významu našich odborníků nechat zapadnout nebo využít v zahraničí bez užitku pro naše národní hospodářství a nadále zvyšovat zaostávání za světovou špičkou.
V radikální nápravě ve sféře výchovy a vzdělávání v celé šíři její problematiky vidíme neopominutelný krok k nápravě veřejných věcí vůbec.

K obnově a rozvoji kultury
Kultura určuje život celé společnosti jakožto lidské pospolitosti. Jde přitom o sepětí obou významových poloh, ve kterých se pojmu užívá. Civilizace jako celek na různých rovinách života vstřebává podněty a výsledky vědy a umění, vzdělání a výchovy
všech dílčích oblastí kultury v onom užším smyslu slova. Prostřednictvím těchto vlivů se postupně a velmi složitě mění povaha nejobyčejnějších složek našeho života - vzájemná slušnost, úcta k druhým, smysl pro fair play či pro spravedlnost, schopnost ke spolupráci. Morální zdraví společnosti a ovzduší vztahů mezi lidmi - to je cíl, ke kterému směřují jednotlivé proudy nejrůznějších kulturních a kultivujících aktivit.
Obnova kultury je podmíněna vytvořením povědomí odpovědnosti za poznání a pochopení jejího významu i přínosu v souvislosti národní i evropské Správné zařazení hodnot našeho života vzešlých z kultury začíná náležitým vztahem k dědictví po předcích. Součástí tohoto dědictví jsou i prvky kultur jiných společenství národních, náboženských, profesních a dalších. Památky, zvyky a tradice - to není jen soubor atrakcí pro turistiku a folkloristické festivaly - je to podklad naší totožnosti, jakýsi zásobník dobré vůle a odhodlanosti k novým začátkům. Vždycky se v životě každého z nás naskytne potřeba nového začátku. V této době je to vlastně potřeba nás všech.
Nové pojetí kulturního života je nutno založit na potřebě skloubení jakési sebevýchovy jednotlivců i společenství se svobodným životem jednotlivých součástí široké kulturní obce. Je nutno uvést do souladu soutěž schopných jednotlivců, institucí i firem se zajištěním vhodné podpory nevýdělečným iniciativám a akcím celospolečenského významu. To lze umožnit tím, že se odliší přístup k základním kulturním hodnotám od těch kulturních statků, které budou předmětem trhu (a to jak v podobě "spotřebních" tak "luxusních" forem zboží).
Přitom je nezbytné si uvědomovat, že celá oblast kultury má i ekonomickou stránku, spojenou s užíváním o vlastnictvím kulturních statků a produktů. Vhodný způsob zvládnutí celého problému nakládání s nimi nebyl v minulosti vyřešen a dnešní postoje jednotlivých zájmových skupin nemohou získat obecný souhlas. Plná komercionalizace kultury je v přechodném období pro většinu aktivit nebezpečná, ale na druhé straně by bylo zachování bývalých ekonomických privilegií části tvůrců a vytváření nových v zásadním rozporu s pojetím právního státu a rovných podmínek z hlediska tvůrčích svobod.
Jedním z východisek je vytvoření, dohodnutí a využívání pravidel, umožňujících pravidelnou odbornou péči o umělecké, přírodní, technické i další památky movitého i nemovitého charakteru. Jedním ze zdrojů financování památek by mohla být dohoda nynějších držitelů s někdejšími vlastníky a jejich dědici nebo právními nástupci o užívání památek a jejich ochraně. Racionální zpoplatnění výlučného užívání významných kulturních objektů a statků k jiným než všeobecně prospěšným kulturním účelům může navíc pomoci najít nový vztah respektu k těmto hodnotám.
Takové a další nově vytvářené mechanismy mají šanci překonat dosud přežívající škodlivý rozpor mezi ekonomickými a. kulturními zájmy uvnitř společnosti. Spolu s diferencovaným daňovým systémem se mohou stát nástroji účinné podpory kulturního života i v obcích a malých městech, hnacím motorem rozvoje kulturních center nového typu navazujících v regionech na pozitivní tradice institucí, jakými byly tiskárny, nakladatelské dumy, veřejné knihovny a podobně_ Obtížnou, ale přirozenou a nezbytnou otázkou bude hledání vhodných finančních zdrojů. Nechť se však tato otázka pro nás nestává záminkou pro spory o výši dotací ze silného státního rozpočtu, ale ať je trvalou výzvou pro hledání a nalézání odpovídajícího vztahu k základním kulturním hodnotám v našem životě.


Venkovská a zemědělská problematika v politice křesťanské demokracie

Ideologický model kolektivního (státního) vlastnictví ukázal v celkovém výsledku beznadějnou ztrátu evropské úrovně ve všech oblastech našeho života.
Venkov ztratil mnohorozměrný charakter hospodářsko-kulturní pospolitosti. Stal se zaměnitelným místem výdělku a přežívání, kde se vytratil vztah k půdě, lesům a krajině.
KDS s veškerou vážností míní zastavit zjevné i skryté mechanismy komunistické devastace venkova a napravit škody, které ještě napravit jdou; hlavně chce spoluvytvořit nové základy svobodného rozvoje místní samosprávy a hospodářské prosperity.
Budeme přednostně podporovat soukromé podnikání ve všech formách a rozsahu. Poctivě získaný majetek budeme chránil jako nedotknutelný. Politicky motivované bezpráví, které se nahromadilo od roku 1948 v trestní i majetkové oblasti, chceme v technicky možné míře napravit.
Státní zásahy v zemědělském a lesním hospodaření budou pouze doplňovat rozvoj regionů, kontrolovat sociální vyváženost a v přechodném období také cenovou a dotační politiku.
Celkově kořistnický přístup k naší někdejší chloubě lesům - musíme nahradit pečlivými výchovnými zásahy v mladých porostech, snížením všestranného znečištění lesa nejen jedovatými spady a různými odpadky, ale také těžebními zbytky a soušemi. Vlastní těžbu dřeva chceme zásadně řídit přirozeným přírůstkem ve vhodných věkových kategoriích a ne diktátem zpracovatelského průmyslu a exportu. Návrat a zodpovědné ocenění ostatních (často ekonomicky nevyjádřitelných) funkcí lesa a krajinné zelené, pociťujeme jako pokus o soulad s vyšším řádem vesmíru.
Zasadíme se o demonopolizaci nejen v resortu zemědělském, ale také u dodavatelů strojů, chemikálií, osiv a různých služeb.
Jako naléhavé pociťujeme bezodkladné zahájení prací na rodinných farmách s ekologickým programem produkce čistých potravin pro děti, rekonvalescenty apod. Taková aktivita přispívá k celkové ekologizaci myšlení, zaměřeného směrem od plýtvaného konzumu k šetrné rozumné spotřebě.
Hledáme nejkratší cestu do Evropy na základě vlastního přičinění a za pomoci rozhodujících politických sil křesťansko-demokratického zaměření. Tuto sounáležitost považujeme i pro případ otvírání mezinárodního trhu zemědělským produkty za podstatnou. Také věda a školství v oblasti zemědělství, lesnictví a vůbec péče o přírodu, musí být v přiměřené míře zmezinárodněna.


Křesťansko-demokratická strana a samospráva

Křesťansko-demokratická strana prosazuje princip právního státu a parlamentní kontroly. Nepropadá omylu socialistů, že posilování moci státních institucí je pokrokem. Je pro bezvýhradné posilování komunální samosprávy a pro smysluplnou decentralizaci státní správy. Chce chránit soukromí občana před přehnanými zásahy státní moci.
Zdědili jsme přebujelou a z větší části nevýkonnou byrokracii, která se domnívá, že občan je zde pro úředníka a ne úředník pro občana. Tento stav chceme změnit zásadním snížením správních aparátů.
Na úrovni místní a okresní je třeba prosadit skutečnou nadřazenost volených orgánů nad placeným aparátem: členové placeného aparátu musejí být vybíráni ne podle politických hledisek, ale podle odborné zdatnosti.
Odpovědnost vůči občanům vyžaduje racionální provádění státní správy. To předpokládá zjednodušení a decentralizaci veřejné správy. Zákony a předpisy musejí být jednoduché a pro občana pochopitelné. Hlásíme se k principu komunální samosprávy, která je pro občana nejpřirozenější. Dává mu rozsáhlé možnosti spoluúčasti na společenském a politickém dění. Proto je nutno přenést co možná nejvíce úkolů v péči o občana na obce samé a dát jim k tomu i odpovídající finanční zajištění. S tím souvisí i přebudování daňového  systému.
Rozvoj místní politiky předpokládá důsledné uplatnění všech svobod občana, opřené o právní řád. Každý občan musí se zvýšenou měrou práv na sebe přijmout i příslušnou odpovědnost.
Při vytváření vyšších správních struktur je nutno respektovat historicky vzniklé rozdíly, kulturní zvláštnosti i oprávněné požadavky obyvatel Moravy a Slezska.


Křesťansko-demokratická strana a zahraniční politika

Zahraniční politika KDS by měla vycházet především z uměřené skromnosti: nechceme předstírat, že jako nově se utvářející politická sila máme hned po ruce recepty na řešení nejrůznějších problémů světové politiky. Nechceme pokračovat v minulé zahraničně--politické orientaci Československa, kdy náš stát byl současně posledním lokajem jedné určité velmoci a současné se v některých sférách (obchod se zbraněmi, špionáž) ku svému neprospěchu tvářil a choval jako velmoc. Nechceme ale ani propadnout mesianistickému komplexu: naše zkušenosti s totalitou mohou být pro demokratický svět cenné, ale již první výsledky naší revoluce ukazují, že budeme mít dost a dost problémů s jejich domácím zpracováním a že na věrohodný export si spíše ještě počkáme.
Dále a bezpodmínečně se KUS hodlá v zahraniční politice přidržovat několika základních křesťanských zásad:
- Základem křesťanské politiky je univerzální odpovědnost za celé lidstvo. Této univerzality však může být dosaženo jen skrze fungující pluralitu zájmů národních, kulturních, ekonomických a náboženských. Proto jsme velice zdrženliví vůči všem rychlokvašeným receptům, např. na sjednocení Evropy shora a podle modelu USA.
- Pevně držíme zásadu, že pořádek v srdci podmiňuje pořádek v rodině, pořádek v rodině řádné vztahy s přáteli a sousedy v obci, řádné vztahy v obci zakládají pořádek ve státě a možnost řádných vztahů ke všem bližním a ke všem státům a národům světa. Jestliže jsou v nepořádku vnitřní poměry jednotlivce, obce a státu a jestliže se tento nedostatek snažíme zastřít jakkoli humánně se tvářící podporou velmi vzdálenému bližnímu, na co možno opačném konci zeměkoule, pak nejde o akt všelidské solidarity a skutečné lásky k bližnímu, nýbrž spíše o zpupný vývoz vlastních hříchů a vlastních problémů. Některé takovéto pomocné projekty při všem dobrém úmyslu málem způsobily vyhlazení celých národů a regionů našeho společného světa.
- Jsme si vědomi plné spoluodpovědnosti za osudy lidského světa, který se stal velice malým a velice ohroženým místem našeho společného obývání. To s sebou nese povinnost pomáhat trpícím lidem a národům, chránit celosvětově ekologii, atd. To však by s sebou mělo nést i odvahu a rozhodnost hájit nezadatelná morální práva občas i navzdory právu formálnímu a hlavně spletitým kličkám mezinárodního práva. Jestliže dnes mezinárodní zločin a terorismus ohrožují samu existenci lidského rodu a jestliže získaly podporu několika formálně nezávislých států nebo dokonce tyto státy ovládly, pak je i vůči těmto státům třeba postupovat způsobem, příslušejícím mezinárodnímu terorismu. Pokud mohou genocidě celých národů a společenství v některé zemi zabránit papežovy výzvy, pravidla OSN či morální tlak světové veřejnosti, je to dobré. Pokud nelze takové genocidě zabránit jinak než násilným vnějším zásahem proti vražedným vládcům, nepokládá to KOS za příliš dobré, ale je připravena bránit takový postup vůči demagogickým křiklounům jako nejmenší zlo.
Pokud jde o evropskou politiku, pokládáme proces sjednocení Německa za důležitý krok k evropské integraci a nespatřujeme v něm důvod k obavám. Za svůj definitivní cíl v evropské politice pokládáme sjednocení svobodných národů Evropy - s tou výhradou, že je dosud otevřenou otázkou, kdo do Evropy vlastně patří. Obáváme se, -že do ní rozhodně nepatří poslední koloniální impérium světa a
že otevřít mu v jeho dnešní podobě přímou cestu do Evropy znamená zavést ji zpět na scestí nesvobody a hegemonie.
K tomuto cíli však nehodláme spět ani příliš ukvapené, ani příliš přímočaře. Československa se nemělo vrátit do Evropy jako chudý příbuzný, pro něhož je i to horší až dost dobré, ani jako satelit (třeba jen ekonomický) nějaké evropské mocnosti, např. Německa. Proto pokládáme za nezbytný mezikrok jistý stupeň středoevropské integrace kulturní, ekonomické a možná i politické.
Tato integrace by měla být prostředkem, nikoli cílem. Její osu by měly tvořit Československo, Maďarsku, Polsko a Rakousko.
I když analogie vždycky pokulhávají, inspiruje nás způsob do Evropy, aplikovaný malými státy Beneluxu a Skandinávie.
skrze předchůdné regionální sjednocení, byť by mělo vyvolávat jakékoli potíže. Protože jen skrze překonání těchto místních obtíží lze dospět k opravdu pevným základům budoucí jednoty křesťanské a demokratické Evropy.


Křesťanská demokracie a právní stát

Křesťanští demokraté chtějí svou politikou přispět k tomu, aby ne v Československu vytvořila politická společenství, je bude prospívat díky svobodě a odpovědnosti jednotlivců.
Tato společnost svobodných a odpovědných osob umožní každému, aby vytvářel přirozená společenství a svobodně působil na poli náboženském, duchovním, politickém, hospodářském, sociálním nebo charitativním. Základem této společnosti je člověk, který usiluje o dobro vlastní i o obecné dobro všech.
Stát smí mít napříště jen ty funkce, které slouží obecnému dobru. Především musí zajišťovat právní řád a obranu země, koordinovat síly a úkoly jednotlivců i společenských skupin a pečovat o stabilitu měny.
Proti nepřiměřeným zásahům státu musí být občan právně zajištěn. Občan musí mít svobodu politického sdružování. Státní moc smí zasáhnout pouze tehdy, když politické sdružení ohrožuje samotné principy právního řádu. Politická příslušnost nesmí ohrozit rovnost občanů před zákonem.
Při vytváření společenského řádu budeme klást důraz na samosprávu a na vlastní odpovědnost občanů, na rozvoj zastupitelské demokracie.
Donucovací prostředky států mohou působit jen k udržení pořádku, a to v jasně vymezeném právním rámci.
Chceme co nejdříve obnovit ty instituce, které zajišťují kontrolu občanů nad státem, především ústavní soud a správní soudy. Lidská práva musejí být zaručena zákonem, vlastnická práva nesmějí být omezována.
