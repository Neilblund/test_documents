PROGRAM POMOCI, OBNOVY A NADĚJE
odpověď KDU-ČSL na nejpalčivější problémy dneška
aneb
JAK NA TO


Motto:
„Nestačí vyhlížet cíl, je třeba vstoupit na správnou cestu."
H. Kohl v dopise sjezdu KDU- ČSL v r. 1997

Náš cíl je v roce 1998 stejný jako v roce 1989: Proměnit republiku v moderní demokratický stát s rozvinutou tržní ekonomikou, s úrovní a kvalitou života srovnatelnou s vyspělými státy Evropy.
Mnoho bylo v uplynulých letech pro dosažení tohoto cíle vykonáno a podařilo se to díky práci a snaze všech našich občanů. Rozvinulo se soukromé podnikání, zpestřila se nabídka obchodů a služeb, otevřel se nám svět za hranicemi. Vyspělé demokratické země ocenily naše úsilí pozváním do NATO a Evropské unie. Změnil se náš životní styl a řada věcí, po nichž jsme dříve jen toužili, se nám stala samozřejmostí. Za samozřejmost už považujeme svobodu tisku, výběru studia či politické strany. Lépe známe svět, který nás obklopuje, a lépe známe i sami sebe - svoje schopnosti i svoje meze vyplývající z nezkušenosti. A o tuto znalost opíráme svůj pohled na dnešní situaci České republiky a její další cestu.
Cesta, po níž jsme v naší zemi až dosud postupovali, dnes už nepostačuje. Zatarasily ji překážky, nahromaděné omyly a chyby. Abychom dnes mohli dále postupovat k původnímu cíli, musíme nejprve odstranit problémy, které se postupně vytvořily a které bez účinných zásahů a změn dále narůstají a způsobují problémy další. Není na tom nic překvapivého. Dokonalý recept na tak obrovské dílo transformace neexistoval a ani existovat nemohl. Základní chybou minulého období bylo, že se praktických zkušeností nezačalo využívat ihned, jakmile se objevily signály nebezpečí a nezdravých tendencí. Tuto chybu dnes musíme napravit. Uskutečníme tak změnu politiky, o níž už dlouho hovoříme jako o nezbytnosti.
Chceme, aby úspěchy se u nás staly samozřejmostí a o problémech se hovořilo po pravdě. Jen tak můžeme skutečně postupovat k cíli.

Letos stojí Česká republika před několikerou volbou:
Základní je, zda se vydá cestou dopředu nebo zpět. Cestou nazpět je cesta teoretického fundamentalismus. Před více než osmi lety se rozpadl sen o reálně socialistickém ráji, v posledních osmi letech se rozpadl i sen o zemi, kde trh sám vyřeší vše.
Ze snů je třeba se probudit a podržet si z nich do pracovního dne to, co tvoří jejich bohatství. Ponechat si ideál a odložit ideologii. Evropa usiluje o soužití, evropský úspěch je založen na otevřenosti vůči různorodým názorům, na ochotě vzájemně ve společnosti naslouchat a na respektu vůči svobodné vůli druhých.
Zvolíme-li evropskou cestu a realistický pohled do budoucnosti, budeme mít před sebou ještě další volbu: buď cestu stavící na svobodném jedinci, nebo cestu stavící na nadřazenosti kolektivu. To je tradiční odlišení pravice a levice a v tom smyslu je KDU - ČSL pravicovou alternativou sociální demokracie. KDU-ČSL se dívá do budoucnosti, je stranou života a práce, stranou soustřeďující se na štěstí svobodných lidí.
Volby v roce 1998 jsou mimořádné. Politická reprezentace, která z nich vzejde, bude muset opravit a znovu rozhýbat transformaci, jež se zadrhla. A bude muset korigovat cestu tak, aby to byla cesta správná. Proto předkládáme tento Program pomoci, obnovy a naděje.
Není to průvodce naší politikou, je to naše odpověď na nejpalčivěji pociťované problémy dneška tak, jak je občané sami vyslovují. V tradičních programech strany říkají obecně, co by chtěly. My zde nabízíme konkrétní návrhy, jak odstranit to, co dnes občany nejvíce trápí.
Nabízíme recept, “jak na to“.


- PORADÍME SI S NEPOŘÁDKEM?

Co nás trápí:
LIDÉ ZTRÁCEJÍ DŮVĚRU V MOŽNOST OVLIVNIT VLASTNÍ ŽIVOTNÍ PODMÍNKY
OPĚT MAJÍ POCIT ŽE „TI NAHOŘE" ZASE ROZHODNOU VE SVŮJ PROSPĚCH A NA ÚKOR OBČANA
Jak na to:
- namísto „velkého a slabého" státu vytvořit stát „malý a silný“
- důsledně odmítnout aroganci v jakékoli podobě - v politice i mimo politiku. Politický styl boje „proti někomu“ nahrazovat politikou „prosazování něčeho“
- před zásadními politickými rozhodnutími vést veřejnou diskusi
- kompetence k rozhodnutí, včetně financování, ve veřejné správě předat orgánu, který je nejblíže těm lidem, o kterých se jedná (princip subsidiarity)
- připravit nový zákon o obcích včetně rozpočtových pravidel
- přijmout zákon upravující právo občanů na informace
- imunitu ústavních činitelů omezit pouze na to, co bezprostředně souvisí s výkonem ústavní funkce
- připravit ústavní zákon o referendu a zákon o ombudsmanovi
- stanovit jasná pravidla pro státní finanční podporu nestátních neziskových organizací

Co nás trápí:
MÁLO SE STARÁME O HÁJENÍ ZÁJMŮ NAŠÍ ZEMĚ, POJEM VLASTENECTVÍ ZTRÁCÍ U NÁS SMYSL.
STRAŠÍME SE PAK VZÁJEMNĚ KU PROSPĚCHU DEMAGOGŮ - MOCENSKÝMI ZÁJMY JINÝCH STÁTŮ
Jak na to:
- péči o vzdělání učinit prioritou, což je základní předpoklad k tomu, aby si naše země vydobyla postavení mezi nejvyspělejšími státy světa
- všechny kroky legislativní, ekonomické i jiné a všechny koncepce vznikající v jednotlivých resortech i koncepce meziresortní vytvářet s ohledem na legislativu EU a mezinárodní zkušenosti a s perspektivou vstupu do euroatlantických struktur
- cílevědomě pokračovat v procesu začleňování do NATO a EU
- pokračovat v transformaci a modernizaci armády
- zahraniční politiku orientovat na mírovou spolupráci v rámci mezinárodních smluv a závazků. Tuto spolupráci orientovat na budoucnost a překonání minulých zkušeností
- vypracovat kulturní politiku státu, zejména program podpory kulturních aktivit
- přijmout zákony na ochranu kulturního dědictví jako oporu národní identity - památkový zákon, zákon o ochraně movitého kulturního dědictví, zákon o transformaci kulturních institucí


Ca nás trápí:
VÝKON STÁTNÍ SPRÁVY JE ZDLOUHAVÝ A FINANČNĚ NÁROČNÝ, STÁTNÍ SPRÁVA PŘEBUJELA, A NETEČNÁ K OBČANOVI
Jak na to:
- připravit zákon o státní službě, založený na systému kariérních řádů a atestačních zkoušek
- změnit systém práce a rozhodování státních úřadů; založit ho na odborné přípravě a výběru optimálních variant
- nově upravit správní řád, aby umožnil jednodušší a méně nákladné řízení
- vytvořit státní informační systém, který zjednoduší styk občanů i podniků s úřady a umožní, aby občan své záležitosti vyřizoval na jediném místě

Co nás trápí:
SOUDNÍ ŘÍZENÍ SE VLEČOU, PRÁVO SICE PLATÍ, ALE ČASTO NELZE VYNUTIT JEHO DODRŽOVÁNÍ
Jak na to:
- zahájit systematickou obnovu právního řádu tak, aby se české právo stalo přehledným, bez vnitřních rozporů a slučitelným s legislativou EU
- zpřísnit kárné řízení soudců
- prosazovat zavedení nedbalostních hospodářských trestných činů
- svěřit výkon rozhodnutí soudů soukromým exekutorům a tak zvýšit vykonatelnost soudního rozhodnutí

Co nás trápí:
ČLOVĚK SE NECÍTÍ BEZPEČNÝ
Jak na to:
- v boji s kapsáři, zloději a překupníky drog zajistit aktivní přítomnost policistů v ulicích
- posílit roli obcí a krajů v podpoře preventivních programů občanských sdružení a neziskových organizací v oblasti kriminality
- zvýšit účinnost boje s organizovaným zločinem tak, aby byl pronásledován stejně důsledně jako v zemích EU
- zavádět vízové povinnosti v případě opakovaných a masových nezákonných průniků cizinců přes naše hranice
- změnou trestního práva zrychlit soudní řízení méně závažných deliktů
- zpřísnit postih případů korupce v policii a tím zvýšit její autoritu

Co nás trápí:
POCTIVOST SE ČASTO NEVYPLÁCÍ
Jak na to:
- stávající právní úpravu zákona o střetu zájmů rozšířit tak, aby se dotýkala volených i jmenovaných veřejných funkcí, aby byl zveřejňován majetek a majetková přiznání lidí ve veřejných funkcích.


V POLITICE V EKONOMICE NEVÍTĚZÍ JEN SCHOPNI, ALE I TI, KTEŘÍ JSOU
„SCHOPNI VŠEHO“
Zákon musí zahrnout sankce za nesplnění povinnosti zveřejnit majetek nebo za nepravdivé majetkové přiznání
- zavést zjišťovací přísahu o velikosti majetku při nástupu do funkce a v den po skončení funkce, a to pod sankcí trestní odpovědnosti a se zánikem práva vykonávat funkci v případě křivé přísahy
- zřídit finanční prokuraturu a finanční policii

Co nás trápí:
SYSTÉM FINANCOVANÍ POLITICKÝCH STRAN I UMOŽŇUJE PRORŮSTÁNÍ SKUPINOVÝCH ZÁJMU DO POLITIKY
Jak na to:
- přijmout novelu zákona o politických stranách a tím zprůhlednit financování politických stran 
- pro dary přesahující 10 000 Kč v jednom roce zavést režim darovacích poukázek vydávaných ČNB a takto získané sponzorské dary vést na zvláštních účtech ČNB
- zakázat politickým stranám příjem sponzorských darů od státu, státních podniků a ze zahraničí
- zavést sankci za neoprávněně přijatý dar - desetinásobnou pokutu odváděnou do státního rozpočtu

- BUDEME SE MÍT LÉPE?

Co nás trápí:
KLESÁ ŽIVOTNÍ ÚROVEŇ
Jak na to:
- nastartovat hospodářský růst
- uskutečňovat hospodářskou politiku tak, aby byla nástrojem tvorby bohatství občana i společnosti, nikoli ideologií
- dokončit majetkovou transformaci bank, zbývajících státních podniků a státních vlastnických podílů
- v podnicích, kde si stát ponechá majetkový podíl, efektivně vykonávat roli vlastníka
- sladit kroky rozpočtové a měnové politiky, při respektu k nezávislosti ČNB
- postupně snižovat deficit veřejných financí
- prosadit opatření pro podporu vstupu zahraničního kapitálu
- na kapitálovém trhu omezit obchodování mimo veřejné trhy, posílit význam kapitálového trhu jako místa, kde se získává kapitál potřebný na podnikové a rozvojové programy
- uskutečnit daňovou reformu: snížit přímé daně a zvýšit daně nepřímé tak, aby člověk sám změnou míry a struktury své spotřeby rozhodoval o míře svého zdanění


- zrušit dědickou a darovací daň v přímé linii
- zahájit proces podpory neziskového sektoru tím, že mu vláda přizná 500 mil. Kč z Nadačního investičního fondu a cca 2 mld. v akciích
- podnítit vznik rozvojových fondů na územním principu s majetkovou účastí místních firem a garancí státu
- urychlit odepisování nových technologií a investic do vývoje

Co nás trápí:
SITUACE MALÝCH A STŘEDNÍCH PODNIKATELŮ JE OBTÍŽNÁ
Jak na to:
- výrazně zvýšit limit pro osvobození drobných podnikatelů od platby DPH
- pro výrazné omezení platební nekázně prosadit zákon, který - nedojde-li k jiné vzájemné dohodě - stanoví lhůtu splatnosti do 30 dnů
- nahradit daň z příjmů pro drobné podnikatele fixní daní
- snížit státem vyžadovanou administrativní zátěž podnikatelů
- efektivně regulovat stánkový prodej, zejména zavedením registračních pokladen

Co nás trápí:
ZEMĚDĚLSTVÍ NEMÁ ÚROVEŇ SROVNATELNOU S VYSPĚLÝMI ZEMĚMI
Jak na to:
- dokončit restituční a transformační procesy
- zákonnou úpravou prodeje státní zemědělské půdy umožnit její nabývání výhradně tuzemským fyzickým osobám, a to za výhodnějších splátkových podmínek a s upřednostněním zemědělského využití
- posílit konkurenceschopnost zemědělců, modernizovat naše zemědělství s podporou zvýhodněných úvěrů a přímých dotací orientovaných na efektivní podnikatelské záměry
- poskytovat zvýhodněné úvěry potravinářským podnikům schopným exportovat na světové trhy
- podpořit odbytová, producentská a zpracovatelská seskupení zemědělců, která pomohou uplatnit domácí produkci na tuzemském trhu
- daňově a dotačně zvýhodnit nepotravinářské využití zemědělské produkce
- zvýraznit princip trvalé udržitelnosti hospodaření, zvláště v ekologicky citlivých územích, poskytnout kompenzace zemědělcům za újmu plynoucí z omezení hospodaření podpořit programy agroturistiky
- podpořit sociální programy zvýhodněním zemědělského podnikání v oblastech s vysokou nezaměstnaností


- stimulovat profesní přípravu zemědělských učňů a studentů formou stipendií a stabilizačních příspěvků
- připravit návrh změny systému agrárních cel tak, aby byla vázána jak na cenu dováženého zboží, tak na jeho množství
- zpřísnit licenční režim na dovážené zemědělské zboží
- zavést standardy kvality a bezpečnosti potravin a zdraví hospodářských rostlin a zvířat na úrovni vyspělých zemí
- vypracovat „Zásady myslivecké a rybářské politiky ČR“. Podpořit občanská sdružení podílející se na realizaci státní myslivecké a rybářské politiky

Co nás trápí:
ENERGIE SE STALE ZDRAŽUJI A LIDÉ SE PROTI TOMU CĺTÍ BEZMOCNÍ
Jak na to:
- zabránit neoprávněnému růstu cen energií stanovovaných monopoly
- zpracovat energetickou politiku státu, která vymezí pravidla podnikání v energetice postavení a cíle státu v jeho regulaci
- napravit relace cen energií mezi odběrateli
- dokončit privatizaci distribučních společností
- dostavbu jaderné elektrárny Temelín spojit s projednáváním energetické politiky státu ve vládě ČR.

- v plynárenství privatizovat regionální distribuční společnosti a postupně napravit sazby pro jednotlivé odběratele, uplatnit tarifní systém sazeb
- postupně modernizovat stávající elektrárny s nízkou účinností, zavádět „čisté uhelné technologie“ s vyšší účinností a nižšími emisemi. Výstavbou lokálních zdrojů s kombinovanou výrobou elektřiny a tepla využívat uhlí a plynu k výrobě elektrické energie
- podpořit programy úspora využití obnovitelných zdrojů energií, včetně stanovení minimální výkupní ceny elektrické energie

- POSTARÁME SE O SEBE A O DRUHÉ?

Co nás trápí:
LIDÉ ZE STŘEDNÍCH VRSTEV SE STÁLE VICE PROPADAJÍ DO ZÁCHRANNÉ SOCIÁLNÍ SÍTĚ
Jak na to:
- vypracovat Sociální doktrínu státu, která nahradí překonanou pasivní sociální síť aktivní politikou trampolíny
- zavést odečitatelné položky na státem uznané výdaje u daně z příjmu ze závislé činnosti a podpořit tak např. přípravu na povolání, rekvalifikaci, náklady na léčení, pořízení bytu apod.
- v systému nemocenských dávek důsledněji uplatňovat pojistný princip tak, aby dávky lépe odpovídaly výši příjmů u všech příjmových skupin


Co nás trápí:
ROSTE NEZAMĚSTNANOST
Jak na to:
- k podpoře zaměstnanosti v hospodářsky slabých oblastech zavést dotaci pro tyto podnikatele ve výši 40 000 Kč na jedno nově vytvořené pracovní místo
- provádět regionální politiku se zvláštní pozorností věnovanou oblastem s vysokou mírou nezaměstnanosti
- podporovat koncepční, metodickou a zprostředkovatelskou činnost regionálních rozvojových agentur a orientovat je na přípravu jednotlivých oblastí pro příjem pomoci ze strukturálních fondů EU
- vzdělávací nabídku orientovat podle potřeby trhu práce;výšit prestiž řemesel a technických oborů
- podpořit vytváření programů rekvalifikaci
- zavést účinnější kontrolu a postih zaměstnavatelů za nelegální zaměstnávání cizinců

Co nás trápí:
MLADÉ RODINY SE STALY NEJOHROŽENĚJŠĺ SKUPINOU OBYVATELSTVA
Jak na to:
- realizovat takovou bytovou politiku, aby byty byly pro rodinu dosažitelné, pokud vynaloží úsilí přiměřené svým možnostem a schopnostem
- prodloužit základní dovolenou na 4 týdny pro všechny občany se zachováním možnosti pro zaměstnavatele prodloužit tuto dovolenou
- vyplácet přídavky na dítě v jednotné výši 25% částky životního minima pro všechny rodiny, jejichž příjem nepřesahuje 2,5 životního minima rodiny a zvýšit odečitatelnou položku na dítě u daně z příjmu rodiče z 1 500 Kč na 1 800 Kč měsíčně

Co nás trápí:
LIDÉ SE BOJÍ CHUDOBY VE STÁŘÍ, CÍTÍ SE PO LÉTECH PRÁCE SPOLEČNOSTÍ OPOMÍJENI
Jak na to:
- zajistit, aby průměrný důchod dosáhl 50 % průměrné hrubé mzdy
- zlepšit motivaci pro individuální důchodové připojištění v období pracovní aktivity jako součást reformy důchodového systému
- podporovat rodinu jako prostor pro soužití generací. V tomto smyslu tvořit systém sociální pomoci, která by měla směřovat bezprostředně k příjemcům, aby oni a jejich rodiny mohli této pomoci využít přednostně k péči v rodině spíše než ve speciálních zařízeních, v nichž se staří lidé dostávají do izolace
- zrušením dědické a darovací daně v přímé linii upevnit rodinný majetek a posílit tak jistotu rodiny do budoucnosti


Co nás trápí:
BYDLENÍ JE STÁLE PROBLÉMEM, NOVÝ A CENOVĚ DOSTUPNÝ BYT JE TÉMĚŘ NEDOSAŽITELNÝ
Jak na to:
- bezúplatně převést pozemky pro bytovou výstavbu ze státního vlastnictví do vlastnictví obcí
- zrušit poplatky za vynětí pozemků ze zemědělského půdního fondu
- zvýšit podporu výstavby infrastruktury pro bytovou výstavbu až do 200 000 Kč na byt
- u stavebního spoření zvýšit maximální částku, ze které se počítá státní podpora, z 18 000 Kč na 24 000 Kč ročně.
- zjednodušit převod smluv a slučování úvěrů stavebního spoření v rámci rodiny
- obcím, nevýdělečným společnostem, bytovým družstvům a jiným právnickým osobám poskytnout nárok na státní podporu hypotečních úvěrů
- výstavbu bytů podpořit poskytováním státních záruk za stavební úvěry
- prosadit zákon o nevýdělečných bytových společnostech, který umožní novou výstavbu i správu bytové o fondu na neziskovém principu a problémy bytového družstevnictví řešit přijetím nového zákona
- zvýšit podporu vlastníkům na opravy a modernizaci bytů poskytováním zvýhodněných hypotečních úvěrů 
- dosavadní systém plošné regulace nájemného nahradit systémem cenové ochrany nájemce
- zvýšit výdaje na bytovou politiku ze státního rozpočtu ze současných 0,7 % na 1,5 % HDP v průběhu čtyř let

Co nás trápí:
FINANCOVÁNÍ ZDRAVOTNICTVÍ JE V KRIZI,
REFORMA JE NEUJASNĚNA, MIZÍ ZDE STÁLE VĚTŠÍ PENÍZE,
OBJEVUJE SE NEJISTOTA, O KVALITĚ ZDRAVOTNÍ PÉČE
Jak na to:
- vypracovat systém zdravotních standardů a uskutečnit přechod od platby za výkon k paušálním platbám v kombinaci s platbami za diagnózu v lůžkové sféře
- zavést systém akreditace zdravotnických pracovišť
- zavést kontrolu předepisování léků tak, aby léková politika, sledovala zájem pacientů a ne farmaceutického průmyslu
- zajistit síť zdravotních zařízení dostupných pro občany
- sloučit výběr zdravotního i sociálního pojištění na jednom výběrčím místě
- zavést vícezdrojové financování zdravotnictví


- zpřísnit kontrolu nad zdravotními pojišťovnami, zejména v oblasti investic a uzavírání smluv
- zlepšit pracovní a platové podmínky pro zdravotnický personál

Co nás trápí:
ŠKOLSKÝ SYSTÉM JE MÁLO PRUŽNÝ, POMALU REAGUJE NA POTŘEBY TRHU PRÁCE
 ZE ŠKOLSTVÍ ODCHÁZEJÍ MLADÍ UČITELÉ, ZEJMÉNA MUŽI
ROSTE KRIMINALITA MLÁDEŽE
Jak na to:
- decentralizovat státní správu ve školství
- ustavit Národní radu pro vzdělávání, která bude místem odborného dialogu o vzdělávání v ČR
- stimulovat zájem o učební obory; státní dotace podmínit tím, jak absolventi nacházejí uplatnění obnovit spolupráci podniků s učňovskými zařízeními, daňovými úlevami podpořit účast zaměstnavatelů na přípravě kvalifikovaných pracovníků
- zavést systém celoživotního vzdělávání učitelů spojený s platovým postupem
- součástí vládní politiky učinit podporu „výchovy k mediím“
- motivovat školy a obce, aby vytvářely nabídku činností pro volný čas dětí v oblasti sportu a umění při školách
- podporovat sportovní, umělecké a další občanské organizace ke sdružování mladých lidí
- zavést státní stipendium pro nejlepší studenty středních škol

Co nás trápí:
VĚDA A VÝZKUM NEPŘINÁŠEJÍ ŽÁDOUCÍ EFEKT,
ZTRÁCÍME KROK S VYSPĚLÝM SVĚTEM
Jak na to:
- systém vědy a výzkumu orientovat na efektivnost. Podporovat přímou spolupráci podnikatelské sféry na konkrétních výzkumných úkolech
- zvýšit odpovědnost vědeckých pracovníků za výsledné hodnoty výzkumů ve smyslu evropských standardů
- zapojit Českou republiku výrazněji do struktury mezinárodní vědecké a výzkumné spolupráce. Posílit specializaci vědeckých a výzkumných pracovišť a orientovat se na výměnu výsledků s výzkumnými centry v jiných zemích
- vytvořit systém nadresortní koordinace výzkumu
- politiku odpisů z daňových základů právnických osob orientovat na urychlení odepisování investic do vědy a výzkumu a nových technologií


Co nás trápí:
NÁRODNOSTNÍ A ETNICKÉ MENŠINY BY SI PŘÁLY LEPŠÍ VZTAHY S VĚTŠINOVOU POPULACÍ
Jak na to:
- sladit právní ochranu národnostních menšin s Listinou základních práv a svobod a příslušnými mezinárodními úmluvami
- pro pravidelný dialog o těchto problémech na vládní, resortní a parlamentní úrovni zřídit stálé orgány pro národnostní menšiny

Co nás trápí:
PROBLÉMY SOUŽITÍ DVOU ETNIK - ROMSKÉHO A NEROMSKÉHO - VYVOLÁVAJÍ NEKLID VE SPOLEČNOSTI
Jak na to:
- nabídnout pedagogům kvalitní informace vedoucí k hlubšímu poznání romského etnika a k využití jeho specifických rysů v procesu výchovy a vzdělávání
- zpřesnit diagnostický systém užívaný pro přeřazování romských i neromských dětí do zvláštních škol a zavést kontrolu jeho užívání
- zavést systém pomoci romským i neromským dětem se sociálním a kulturním handicapem. (mateřské školy, nulté ročníky, menší třídy a pedagogičtí asistenti v prvních ročnících), v případě potřeby užívat přitom romštiny jako pomocného vyučovacího jazyka
- vytvořit systém stipendií pro sociálně handicapované děti pro studium na středních učňovských školách a zajistit, aby tyto prostředky byly skutečně použity pro daný účel
- daňově zvýhodnit sponzory, podporovat neziskové organizace, které věnují prostředky na výrazně sociálně handicapované, zejména děti

Co nás trápí:
EXPANZE DROG OHROŽUJE BUDOUCÍ GENERACE A PŘIVÁDÍ K NÁM ORGANIZOVANÝ ZLOČIN
Jak na to:
- prosazovat plnění mezinárodních smluv a dohod v oblasti drogové problematiky
- zkvalitnit protidrogovou prevenci, zavést systém akreditací a licencí nevládních organizací
- zřídit léčebná zařízení pro drogově závislé děti do 15 let
- zvýšit rozpočet na aktivity k využívání volného času mladých lidí
- podpořit ty formy projektů zaměřených k využití volného času, na nichž se účastní samospráva
- navrhnout systémový růst počtu lůžek pro léčbu návykových onemocnění (do 5 let cca o 200)
- vyškolit dostatečný počet učitelů tak, aby perspektivně každá škola mohla zaměstnat pedagoga se znalostí drogové problematiky
- zřídit Úřad pro narkotika


- VYTVOŘÍME SI LEPŠÍ ŽIVOTNÍ PODMÍNKY?

Co nás trápí:
VÝZNAM EKOLOGIE BYL DLOUHOU DOBU ZLEHČOVÁN,
PÉČE O ŽIVOTNI PROSTŘEDÍ NEBYLA DOST ÚČINNÁ
Jak na to:
- prosazovat principy trvale udržitelného rozvoje
- prosazovat moderní dopravní politiku, založenou na převádění tranzitní dopravy na železnici, aktivně podporovat rozvoj hromadné dopravy
- umožnit podnikatelům, kteří investují do ekologické výroby, zkrácené odepisovat tyto investice ze základu daně z příjmu
- vypracovat surovinovou politiku, která zajistí šetrné využívání nerostného bohatství
- nepovolovat těžbu zlata a neobnovovat povolení k průzkumu, zlato ponechat budoucím generacím a modernějším technologiím
- zpracovat a prosadit novou Státní politiku ochrany přírody a krajiny ČR, která zajistí ochranu druhové rozmanitosti přírody a podpoří ekologicky vhodné formy hospodářského využívání, turistiky a rekreace
- daňově zvýhodnit používání bezolovnatého benzínu
- přijmout zákon o obalech, který podpoří bezobalové technologie a povinnost zpětného odběru výrobků, prosadit novelu zákona o odpadech
- rychle odstartovat mezinárodní obchodování s emisními licencemi, které přivede ekologické investice a nové technologie
- připravit a prosadit program ekologické výchovy pro školy

Co nás trápí:
PŘIBÝVÁ PROBLÉMŮ ŽIVOTA NA VENKOVĚ
Jak na to:
- připravovat nové programy na podporu drobného a středního podnikání zaměřené na pohraničí, horské oblasti a venkov
- finančně posílit Program obnovy venkova
- upravit daňové zákony, aby se zvýšil příjem obcí ze zdrojů ve vlastním území
- změnit rozpočtová pravidla tak, aby byl stanoven minimální příjem obce pro zajištění nezbytných výdajů
- podpořit v hospodářsky slabých oblastech drobné nezemědělské podnikatele v obcích do 2000 obyvatel daňovými prázdninami na 3 roky
- rozšířit státní podporu při výstavbě vlastnických domů a bytů a na obnovu trvalého bydlení na venkově poskytováním příspěvku až do výše 200 000 Kč


Co nás trápí:
ŠPATNÁ DOPRAVNÍ OBSLUŽNOST DOSTÁVÁ MALÉ OBCE DO IZOLACE,
DOPRAVNÍ POLITIKA JE NEVYJASNĚNA, JÍZDNĚ V HROMADNĚ DOPRAVĚ, SE STÁLE ZDRAŽUJE A KVALITA NESTOUPÁ
Jak na to:
- zpracovat dopravní politiku státu, v níž budou zakotveny principy podpory hromadné osobní dopravě a ekologickým druhům nákladní dopravy
- dopravní obslužnost regionů svěřit do kompetence krajských samospráv. Na této úrovni koordinovat regionální železniční i autobusovou dopravu včetně schvalovaní jízdních řádů
- nepřipustit rušení regionálních železničních tratí, dokud nebudou ustaveny krajské samosprávy
- dotovat osobní dopravu tak, aby jízdné bylo sociálně únosné a současně zvýhodňovalo použití hromadné dopravy před individuální dopravou. Provoz dálkové dopravy dotovat ze státního rozpočtu, regionální z krajských rozpočtů a městskou z rozpočtu měst.
