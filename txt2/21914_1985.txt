VLAAMS BLOK NATIONAAL SEKRETARIAAT 

PROGRAMMA PARLEMENTSVERKIEZINGEN 1985

Het VLAAMS BLOK strijdt voor de ONAFHANKELIJKE VLAAMSE STAAT.
Meer dan 150 jaar Vlaamse Beweging moet nu haar voltooiing vinden in wat het vanzelfsprekend doel is van elke nationale strijd :
volledige en onbeperkte onafhankelijkheid. Hiermede plaatst het Vlaams Blok zich in de traditie van de meest konsekwenten, van de meest rechtlijnigen uit de generaties die ons voorgingen. Wat men vroeger eiste "eigen lot in eigen hand", "weg met de voogden", "zelfbestuur", vertalen wij kort en krachtig met :
" onafhankelijkheid " :
Meer dan 25 jaar "staatshervorming" leert ons dat halve oplossingen, of ze nu decentralisatie, federalisme, konfederalisme of hoe ook heten, niets wijzigen aan de fundamentele onrechtvaardigheid : de Belgische staat, gebouwd op het geduld en de toegeeflijkheid van de Vlaamse meerderheid, en op de geeuwhonger en het imperialisme van de Waalse minderheid.
Zolang dit België bestaat, zal elke konfliktsituatie uitdraaien op "geven en toegeven" vanwege de Vlamingen -zelfs van de zogenaamde "flaminganten" - steeds gevolgd door	 nieuwe Waalse eisen.
Wanneer wij de geldroof ten bate van blijvend-verlieslatende bedrijven als Cockerill-Sambre in Wallonië eens en voorgoed willen stoppen.:.
Wanneer wij gedaan willen maken met de niet-aflatende stroom van geld en middelen, vanuit Vlaanderen naar Wallonië via wie weet welke staatsinstellingen en parastatalen... Wanneer wij aan "wateroorlogen" en andere potsierlijke konflikten een eind willen stellen ...
Wanneer wij komaf willen maken met gebiedsroof en verfransing ...
Wanneer wij voor 6.000.000 Vlamingen hetzelfde willen bekomen, als wat 70.000 Kanaken straks krijgen ...
Wanneer wij voor onze kinderen een veilige toekomst willen opbouwen, waarbij zij in eigen land de beste kansen tot ontplooiing krijgen ...
Dan staan we achter de eis : ONAFHANKELIJKHEID NU :
Alleen onafhankelijkheid laat aan onze gemeenschap de mogelijkheid zich naar eigen aard ten volle te ontplooien, soeverein te beslissen met wie en waarover onderhandeld wordt.

Alleen in een onafhankelijk Vlaanderen kan onze Vlaamse hoofdstad Brussel uitgroeien tot een volwaardige Europese hoofdstad.
Alleen onafhankelijk Vlaanderen kan toenadering zoeken tot Nederland, om als een Nederlandse gemeenschap van 20.000.000 mensen straks een volwaardige plaats in een één wordend Europa in te nemen.
Alleen onafhankelijkheid stelt Vlaanderen in staat, verlost van de communautaire twisten, als moderne natie de problemen van de 2lste eeuw aan te vatten.
Daarom eist het VLAAMS BLOK nu ;
- goedkeuring van ons wetsvoorstel tot afschaffing van de faciliteiten in Vlaanderen, en tot beperking van Brussel tot de 19 gemeenten.
- goedkeuring van onze wetsvoorstellen, die de wederrechtelijk ontnomen gebieden in en rond Moeskroen, Komen, Edingen, de Jekervallei. en Overmaas aan Vlaanderen teruggeven.
- goedkeuring van ons wetsvoorstel tot splitsing van de Belgische Rijkswacht.
- goedkeuring van onze wetsvoorstellen ter aanvulling van het September dekreet op het gebruik van vreemde talen : nog steeds worden talrijke Vlamingen in eigen land in vreemde talen bevolen :
- onmiddellijke splitsing van alle ministeries
- maximale uitbreiding van bevoegdheid en financiële middelen der Vlaamse Executieve.
- onmiddellijke toepassing van de 60/40-verhouding Vlamingen Walen zowel op het vlak van de financies als op dat van
de benoemingen.
- stopzetten van het stelsel van 2 maten en 2 gewichten
in de rechtspraak (herinner U de vrijspraak van de Waalse Voerschutter Snoeck en de zware straffen tegen jonge Vlaamse Voerschutters ...)
- oprichting van een officieel orgaan dat een zo ruim mogelijke steun biedt aan onze stamgenoten in Noord-Frankrijk en Wallonië
- van nu af, en op alle terreinen : heroveringspolitiek en tegelijk : geen verdere toegevingen meer :
Op weg naar Vlaamse onafhankelijkheid kan van enige toegeving aan Wallonië geen spraak meer zijn.
Het VLAAMS BLOK strijdt voor VEILIGHEID.
Vlaamse onafhankelijkheid bereikt men niet alleen door een grondige wijziging van de staatsstruktuur.
Welke betekenis zou een onafhankelijk Vlaanderen hebben in een onvrij Europa ?
Welke zin heeft een bevrijding uit Belgisch kolonialisme, om straks onder het imperialisme van Oost of West te verstikken?
Generaties Vlaamse strijders hebben niet het beste van zichzelf gegeven opdat Vlaanderen straks tot zoveelste Amerikaans protectoraat zou verkommeren, of tot zoveelste eiland in de Goelagarchipel zou veroordeeld worden.
Wij willen de externe veiligheid van onze volksgemeenschap ook en zeker voor de komende eeuwen waarborgen.
Daarom pleit het VLAAMS BLOK voor een sterk, weerbaar Europa gebouwd op basis -niet van de vaak onnatuurlijke statenmaar op grond van de volksgemeenschappen.
Dit Europa moet sterk genoeg zijn om zijn onafhankelijkheid, politiek, kultureel en ekonomisch te handhaven én te verdedigen, zowel ten opzichte van de Sovjet-Unie als van de Verenigde Staten van Amerika.
Tegenover het Amerikaans imperialisme - hoe verleidelijk en onopvallend het ons wordt ingelepeld ook - dienen wij onze Europese eigenheid, onze eeuwenoude tradities krachtig te beklemtonen.
Intussen moet Europa het objectief noodzakelijke bondgenootschap met de Verenigde Staten handhaven, totdat de nagestreefde Europese eenheid werkelijkheid geworden is.
Tegenover het Sovjettotalitarisme is iedere vorm van kapitulatie, eenzijdige ontwapening of schaapachtig pacifisme, een stap in de richting van een Europees machtsvacuüm, waardoor de Russische bedreiging alleen maar kan toenemen.
Daarom staan we achter de leus : VREEDZAAM MAAR WEERBAAR : Veiligheid in Europa, veiligheid voor Vlaanderen, maar ook : veiligheid in Vlaanderen !
Het toenemen van de onveiligheid op straat, in de handelszaak, in eigen huis vaak, bekommert ons.
De misdaad neemt toe. In steeds meer wijken van onze grote en middelgrote steden is het beslist af te raden, zich in de duisternis op straat te wagen.
Voor wie een handelszaak uitbaat, of in een bankkantoor werkt, is de bedreiging overvallen te worden, een dagelijkse realiteit.
Dat vreedzame burgers ertoe overgaan, burgerwachten te vormen, is een veeg teken.
Worden misdadigers dan - toevallig toch eens- gevat, dan is men veelal bekommerd hen niet té hard aan te pakken, maar .., wie bekommert zich om hun slachtoffers?
Dag na dag stelt men vast dat ons politieapparaat verouderd is, onvoldoende gemotiveerd, slecht gekoórdineerd, maar wie doet er wat aan?
Daarom eist het VLAAMS BLOK nu:
Op het vlak van de buitenlandse veiligheid:
- een op Europees niveau gekoördineerd ernstige inspanning op gebied van de landsverdediging. Vlaanderen moet als afzonderlijke entiteit aan een Europees leger kunnen deelnemen.
- zolang Europa niet in staat is, voor zijn eigen verdediging te zorgen, nakomen van onze NAVO-verplichtingen. Dit impliceert ook de installatie van raketten op ons grondgebied.
- strenger optreden tegen agenten van buitenlandse mogendheden die hier hetzij als spionnen hetzij als demoraliseringsagenten onze veiligheid rechtstreeks of onrechtstreeks bedreigen.
- ruime voorlichtingskampanje tegen manipulatie en desinformatie
- uitbouw van onze ekonomische, en kulturele banden met de republiek van Zuid-Afrika.
- ondersteunen van alle initiatieven die onze Europese eigenwaarde versterken en de uitstraling van onze Europese kulturele waarden bevorderen.
Op het vlak van de veiligh heid van individu en gezin .
- strengere bestraffing van de misdaad
- snellere en betere hulpverlening aan de slachtoffers van misdadigheid
- modernisering, koördinering en versterking van onze politieen rijkswachtkorpsen
- goedkeuring van het wetsvoorstel-Dillen, dat lessen in verdedigingszin in het onderwijs invoert.
- maatregelen ter bescherming van individu en gezin tegen de opdringerige diensten, firma's en personen.
Het VLAAMS BLOK strijdt voor een realistische oplossing van het GASTARBEIDSVRAAGSTUK.
Het Vlaams Blok is in Vlaanderen de enige politieke partij, die de moed heeft een gezonde - tegelijk realistische en menselijke - oplossing voor het gastarbeidsvraagstuk voor te stellen.
Een land met een half miljoen werklozen heeft geen behoefte aan buitenlandse arbeidskrachten.
Bovendien zou de integratie van grote getallen gastarbeiders op Vlaamse bodem straks een ander volk doen ontstaan: een volk van ontwortelden, thuislozen.
Onze bekommernis gaat ook in de richting van de vreemde arbeiders zélf : in een tijd waarin men zo graag praat over vervreemding, leefmilieu en mensenrechten, zou men toch moeten aanvaarden dat honderdduizenden Noord-Afrikanen, Turken, Afrikanen en wat al meer, losgerukt worden én blijven uit eigen land, klimaat, religie, zeden en gewoonten ...
In ieders belang moet een klimaat worden geschapen dat het de gastarbeiders mogelijk maakt, terug te keren naar hun land, om er de hier opgedane ervaring en kennis in dienst te stellen van het eigen volk.
De oude Vlaamse slagzin "werk in eigen streek" gold én geldt inderdaad voor de Vlamingen zelf, maar ook en zeker voor de talloze vreemde inwijkelingen.
Daarom eist het VLAAMS BLOK nu :
- onmiddellijke goedkeuring van het wetsvoorstel-Dillen, dat de vrijwillige terugkeer van de gastarbeiders bevordert. De - onder druk van onze voorstellen gemaakte - regeringsplannen zijn onvoldoende:
- strikte toepassing van bestaande wetgeving inzake immigratiestop.
- terugsturen van alle vreemdelingen die hier onwettig verblijven naar hun land van herkomst, samen met hun gezinsleden.
- onmiddellijke uitwijzing van alle vreemdelingen die zich hier aan kriminaliteit te buiten gaan.
- verplichte remigratie van alle langdurig werkloze vreemdelingen, in overleg met hun land van herkomst
- strenge bestraffing voor wie illegaal gastarbeiders tewerkstelt.
- onderwijs aan gastarbeiderskinderen dient verstrekt in hun taal, godsdienst en kultuur, om aldus hun snelle en volwaardige terugkeer naar hun land van herkomst mogelijk te maken
- inrichten van een voorlichtingskampanje onder vreemdelingen, om hen in te lichten over de mogelijkheden tot remigratie. - geen stemrecht voor vreemdelingen, ook niet op gemeentelijk vlak.
- grondige herziening van onze ontwikkelingshulp : ontwikkeling dient gericht te worden op de thuislanden van de hier aanwezige gastarbeiders. Ontwikkelingshulp mag niet gebeu ren door financiële ondersteuning maar in de vorm van realistische, aan de streek aangepaste projecten.
- gezinshereniging moet gebeuren in het land van herkomst, niet hier.
- er moet worden gestreefd naar een internationale afkeuring van het beginsel gastarbeid, als zijnde in strijd met de mensenrechten.
Het VLAAMS BLOK strijdt voor een Vlaanderen met meer FATSOEN. Wij beleven een tijd waarin élke waarde afgebroken wordt. Niet alleen wat tijdsgebonden en dus veranderlijk is, neen : alles wordt in vraag gesteld.
Vanzelfsprekende, van generatie naar generatie overgeleverde waarden worden op de helling gezet ; oude zekerheden vervangen door nieuwe onzekerheden.
Gezag, eerbied voor het ouderschap, voor het gezin,.., het lijken voor veel opiniemakers belachelijke begrippen. Eerbied voor het ongeboren leven, bescherming van het jonge leven .., ook deze begrippen worden uitgehold. Naast de abortuspredikers zien we alweer andere nieuwlichters, die de pedofilie vergoeilijken, ja zelfs aanprijzen.
Wij van het VLAAMS BLOK staan voor herstel van orde, fatsoen en van alle waarden die de kwaliteit van het leven dragen en verbeteren.
Door zo te handelen zijn we beslist niet "ouderwets", prediken we geen terugkeer naar "duistere" Middeleeuwen, integendeel: wij timmeren aan de weg naar een betere, dit is zelfbewuste, voorname, gezonde toekomst voor de generaties die na ons komen.
Uiteraard keren we ons niet enkel tegen abstrakte begrippen, of tegen theorieën verkondigd door een handvol marginalen. Korruptie, dekadentie, machtsmisbruik, zeker indien ze gepleegd worden door zogenaamde "vooraanstaanden", zullen door ons onverbiddelijk aangeklaagd worden.
Daarom eist het VLAAMS BLOK nu:
- goedkeuring van het Vlaams Blok-wetsvoorstel dat de vrije verspreiding van gruwel- en pornofilms aan banden legt. - aktieve drugbestrijding, strengere bestraffing van het drugmisdrijf, betere opvang voor verslaafden, meer drugklinieken, grotere inspanningen ter voorlichting van het -vooral jonge- publiek
- heroriëntering van het onderwijs: minder permissiviteit, meer gemotiveerde zin voor orde en hiërarchie.
- volstrekt verbod op aktiviteit van groepen die elke moraal bewust ondermijnen, bvb. die welke pedofilie aanvaardbaar willen maken.
- strengere bestraffing van korruptie in politiek, ekonomie en sport. De straf moet zwaarder zijn, naarmate de plichtige meer macht had.
- behoud van de abortuswetgeving in haar huidige vorm.
- opruiming van de Sinterklaaspolitiek ten overstaan van wie geen hulp nodig heeft ; betere steunverlening aan werkelijkbehoeftigen.
Het VLAAMS BLOK strijdt voor een RECHTVAARDIG staatsbestel Een Vlaamse staat is - zoals elke andere écht onafhankelijke staat - slechts leefbaar, als hij de soevereiniteit van het staatsgezag effectief kan uitoefenen.
Het staatsgezag dient dan ook hersteld, en totaal onafhankelijk te zijn van welke drukkingsgroep ook.
Een soevereine staat is maar leefbaar als hij een nauwgezette, op alle terreinen kontroleerbare en gekontroleerde staatshuishouding voert waarbij elke uitgave op haar opportuniteit en doelmatigheid beoordeeld wordt.
Een staat is maar leefbaar als hij, tegenover de staatsburgers geloofwaardig is, als het politiek bedrijf écht gewaardeerd wordt.
Een staat is maar rechtvaardig - en dus voor ons aanvaardbaar - als hij zich voortdurend inspant om aan elke staatsburger te bieden wat deze toekomt, niets méér, niets minder.
Daarom eist het VLAAMS BLOK nu :
- goedkeuring van het wetsvoorstel-Dillen op de toekenning van rechtspersoonlijkheid aan vakorganisaties.
- verbod op politiek "dienstbetoon", dat veelal ontaard in onbeschaamde vriendjespolitiek. Een goed-georganiseerde staat zorgt zelf voor informatie en zo nodig individuele bijstand aan alle staatsburgers.
- definitief afstappen van elk politiek criterium bij benoemingen in overheidsdienst. Het enig aanvaardbare criterium is dat van de bekwaamheid.
- uitbreiding van de bevoegdheid van het Rekenhof ; onmiddellijke en verregaande bezuinigingen in alle sektoren van staat, provincie en gemeente.
- aanmoediging van de vrije onderneming, konkrete maatregelen ten gunste van beginnende kleine ondernemers.
- maatregelen ter bescherming van het gezinsinkomen, goedkeuring van het wetsvoorstel-Dillen dat bij aanwerving voorrang wil geven aan gezinshoofden, en bij kollektieve afdanking deze wil sparen.
- bescherming van onze onderneming tegen poging tot opslorping door buitenlandse multinationals. Krachtige ondersteuning van onze Vlaamse spitstechnologie.
- herwaardering van het thuiswerk in het gezin.
- beteugeling van het sociaal profitariaat door uitschakelen van alle immorele misbruiken bij ziekteverzekering en werkloosheid; bestrijding van het zwartwerk.
- goedgekoördineerde steunverlening aan de echte behoeftigen - gelijkschakeling van alle pensioenen
- beteugeling van het ekonomisch profitariaat door een aangehouden strijd tegen de fiskale fraude, en tegen de kapitaalvlucht naar het buitenland.


