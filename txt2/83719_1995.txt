EESTI KOONDERAKOND PROGRAMM
Tallinn 1994
KOONDERAKONNA ENESEMÄÄRATLUS
LÄHTEPUNKT
Eesti Koonderakond (edaspidi Koonderakond) asutati 1991. aastal. Erakonna loomise eesmärgiks oli radikaalsete reformide teostamine, orientatsioon avatud turumajandusele, täielik lahtiütlemine endise N. Liidu mõjust ja suundumine koostööle lääneriikidega poliitikas ning majanduses.
Koonderakond on rahvapartei, mis ühendab mõttekaaslasi erinevatest rahvagruppidest ja -kihtidest. Need inimesed on oma vaba tahte alusel ühinenud erakonna eesmärkide püstitamiseks ja teostamiseks, tunnustades tema põhikirja ja programmi.
Koonderakonna poliitilise tegevuse lähtepunktiks on riigi ja ühiskonna tegeliku olukorra analüüs. Analüüsist tulenevad sihid teostatakse võimekate, vastutus- ja missioonitundeliste ning kompetentsete inimeste tegevuse kaudu. Eesti peab ära kasutama eneses peituva potentsiaali.
Oma ettevõtmistes ja töös lähtub Koonderakond aateliselt aluselt, kindlustamaks eestlaste püsimajäämist oma kodumaal põhirahvusena.
Koonderakonna tegevuse aluseks on koostöö Eesti Vabariigi kodanike ja siin elavate Eesti riigile lojaalsete ning demokraatlikult meelestatud välismaalastega. Tegevus Koonderakonnas eeldab kompromissi-ja koostöövalmidust.
Koonderakond teostab aktiivset arendavat poliitikat nii valitsuses osaledes kui opositsioonis olles.
Koonderakonna põhimõtteks on aus poliitika. See tähendab, et Koonderakond hoidub tegemast üleskutseid ja andmast lubadusi, millel puudub tegelik kate.
SELLEST LÄHTUB KOONDERAKOND!
MAAILMAVAADE
Koonderakond taotleb sõltumatut, demokraatlikku, võimude lahususel põhinevat ja avatud turumajandusega Eesti Vabariiki, mille liberaalne majanduskorraldus on eelduseks elatustaseme tõusule ja sotsiaalsetele garantiidele.
Koonderakond austab igaühe sõna- ja veendumuste vabadust eeldusel, et see ei ohusta Eesti riiklust ega ahista teiste inimeste õigust olla vaba ja täita oma kodanikukohust. Igaüks peab austama seadust ja kõlblusnorme ning neist lähtuvaid ühiskondlikke kokkuleppeid.
Inimesed on seaduse ees võrdsed. Seaduse abil kaitseb ühiskond inimest, tema väärikust ja vabadust.
Tunnistame vaba ja ausat konkurentsi. Taunime alatust Eesti rahva ja riigi vara kasutamisel.
Austame solidaarsust, mis aitab inimestel ühiskonnas üksteise kõrval olla. Üksikisikul on õigus ühiskonna abile ja toetusele, kuid tal on ka kohustused riigi ja ühiskonna ees.
Koonderakond on veendunud, et meie tugevus seisneb põlvkondade ühtsuses ning vastastikku täiendavas ja rikastavas ühistöös.
Koonderakond teostab aktiivset regionaalpoliitikat ja võimu detsentraliseerimist, sest Eesti riik on nii tugev, kui tugevad on kohalikud omavalitsused.
Elu kvaliteedi all mõistame inimvajaduste rahuldamist, mis hõlmab ainelist, vaimset ja sotsiaalset heaolu. Elu kvaliteeti seostame säästliku arenguga. Taotleme ainelist rikkust selleks, et olla ka vaimselt rikas.
Koonderakond taotleb järjekindlalt, et ühiskond, isegi kui ta pole veel kõlbelist tasakaalu saavutanud, võtaks omaks seisukoha - eraomand ja turumajandus peavad tuginema nii seaduslikkusele kui ka usaldusele ja hea käitumise tavale;
Meie poliitika on missioonitundeline, otsekohene, avalik jn laia kandepinnaga, kus kompromisse võib teha vaid rahva ühishuvide, mitte aga isiklike või grupihuvide nimel.
Meie maailmavaade seisneb vabaduses ennast teostada, võrdsuses seaduse ees ja vastutuses oma tegude eest.
SEEPÄRAST OLEME KOONDERAKOND!
EESMÄRK
Koonderakonda ühendavaks eesmärgiks on vaba inimese vaba eneseteostus demokraatlikus kestis. Koonderakond on Eesti arengu erakond, mis hoiab eesti elu traditsioone ja järjepidevust ning on avatud uutele ideedele, seades siiliks kaasaegse euroopaliku ühiskonna.
Eesti rahva ja riigi arengus võib eristada kahte suundumust:
- rahvuslik ja riiklik iseolemine ning eneseteostus läbi omaenese jõu ja vahendite - kujundlikult tähendab see Eesti põldu, mis meid toidab; Eesti metsa, mis meid soojendab, katab ja kaitseb; Eesti merd, mille võimalusi me alles õpime tundma ja Eesti vaimu, mis on tugevam oludest;
- rahvuslik ja riiklik koostöö teiste riikide ja rahvusvaheliste organisatsioonidega, mis tähendab, et aineliselt ja vaimselt rikas saab tänapäeval olla vaid rahvusvahelises koostöös osaledes. Me peame olema tugevad oma vaimus, millele annab kaasaegse mõõte sihipärane ja sisukas ühistegevus teiste riikide ja rahvastega.
Koonderakond peab käesoleva etapi põhiülesandeks majanduse taaselustamist reformide kaudu ning õiguskorra tagamist, et taastada rahva usk oma riiki, austus seaduse ja korra vastu. Meie eesmärgiks on elamise kõrge tase, mitte tarbimiskultus.
Koonderakond pakub arengukava ja teostab sellisele säästvale arengule suunatud majanduspoliitikat, mis arvestaks nii kaasaegsete kui ka järeletulevate põlvkondade vajadusi. Igaühel tuleb maksta selle - ning üksnes selle - eest, mida ta tarbib.
Eesti suudab ära kasutada oma arengueelised ja tabada kiire edasimineku, kui teostatakse avatud majanduspoliitikat lääne ja ida suunas, säilitatakse madal maksukoormus, soodustatakse nii investeeringute tulekut Eestisse kui kodumaist tootmist.
Koonderakond tõdeb, et riigi demokraatliku ja detsentraliseeritud juhtimisega loome eelduse Eesti majanduslikuks arenguks. Koonderakonna programmi elluviimine tagab majanduse kasvu, tööhõive ja elatustaseme tõusu, seaduslikkuse ja turvalisuse, sotsiaalse ja rahvusliku optimismi ning nende kaudu demokraatliku Eesti usaldusväärsuse rahvusvahelises suhtlemises ja ta integreerumise maailmamajandusse.
Koonderakond peab vajalikuks haarata arengukava teostamisse võimalikult palju kompetentseid, aatelisi ja energilisi inimesi.
SEDA TAOTLEB KOONDERAKOND!
KOONDERAKONNA PROGRAMMILISED SEISUKOHAD
RAHVAS, RIIK, OMAVALITSUSED
Eesti on eestlaste ainus kodumaa ja siin tuleb luua tingimused eesti rahva ning rahvuskultuuri püsimiseks ja arenguks.
Koonderakond tõdeb, et 1918.a. loodud ja kahekümne rahuaasta jooksul edukalt arenenud Eesti riigil oli rahvuslik ülesehitus, mis tagas põhirahvuse püsimajäämise ja elujõu. Kolm järjestikust okupatsiooni haavasid rängalt meie rahvast, pannes ohtu eesti rahvuse ja Eesti riikluse. Sellepärast peab Koonderakond hädavajalikuks inimestele kindlustunnet andvate olude loomist, et tagada rahvuse säilimine ja arenemine.
Koonderakond lähtub õigusriigi põhimõttest, kus õigus ei ole ühe partei võimulpüsimise meetod ega parteipoliitika teostamise vahend, vaid sotsiaalne väärtus, mis luuakse kõigi ühiskonna jõudude koostöös sündivate kompromisside tulemusena. Koonderakond peab vajalikuks reformide jätkamist, et luua demokraatlikku Õigusriiki.
Demokratiseerimisprotsessis on kasvanud väikeriikide osatähtsus rahvusvahelises poliitikas. Läänemere regiooni väikeriigina on Eestil ajalooline võimalus teadvustada maailmale, et Eesti poliitiline staatus on osa demokraatlikust maailmakorraldusest.
Kujuneva õigussüsteemi põhitunnuseks peab olema stabiilsus, vastavus põhiseadusele, rahvusvahelisele õigusele, Euroopa Liidu õigussüsteemile ning tavadele, arvestades samal ajal Eesti eripära. Seejuures peavad kõik Eesti rahvusvahelised lepingud ja teised õigusaktid juba nende allakirjutamise hetkel täpselt vastama riigi Põhiseadusele ja teistele seadustele.
Koonderakonna eesmärgiks on omanikukeskse õigusteadvuse kujundamine. Riik ei tohi sekkuda omandisuhetesse omavolilise võimukandjana. Riigi ülesanne on omandi puutumatuse ja kaitse seaduslik tagamine.
Valitsemise ja juhtimise põhialuseks riigis on kõigile ühtviisi kohustuslik õiguskord, mis tagab isikuvabaduse austamise, ühiskonna arengu püsivuse ja demokraatlike protsesside jätkumise.
Eesti ühiskonnaelu korraldamise aluseks on kohalikud omavalitsused. See võimaldab igal kodanikul ja igal elanikul rakendada oma tahet, võimeid ning jõudu kohaliku elu korraldamisel, tunda selle eest täielikku vastutust.
Riigikogul ja valitsusel tuleb luua Euroopa Omavalitsuse Hartale vastavad tingimused kohalike omavalitsuste tööks, jõuda ühiskondliku kokkuleppeni funktsioonide jaotuse kohta riigi keskvõimu ja kohalike omavalitsuste vahel, kindlustada omavalitsuse funktsioonide täitmine detsentraliseeritud rahaliste vahendite või maksubaasiga nii, et kohalikud omavalitsused saaksid vastutada kohaliku elu korralduse eest täiel määral.
Koonderakond soovib riigi funktsioonide detsentraliseerimist nii, et riigivõimu tasandile jääks vastutus selliste üleriigiliste funktsioonide täitmise eest, nagu riigikaitse, õiguskaitse, raha-ja välispoliitika, teadus. Teised funktsioonid täidetakse kohaliku omavalitsuse tasandil või temaga koostöös.
RAHVUSPOLIITIKA
Eesti rahvuspoliitika es ma ülesandeks on ülesaamine Teise Maailmasõjaga seotud okupatsioonide käigus tehtud genotsiidipoliitika tagajärgedest. 1939. aastal moodustas eestlaste osatähtsus riigi elanikkonnas 89%. Möödunud poole sajandi jooksul on Eestisse elama asunud enam kui pool miljonit inimest, mistõttu eestlaste osatähtsus oli 1989. aasta rahvaloenduse andmetel vähenenud 61%-ni (arvestades okupatsiooniarmeed - 55%-ni).
Eesti ja teiste okupeeritud Balti riikide ümberrahvastamine oli üks võõrvõimu põlistamise vahendeid nendel aladel. Samas, lähtudes inimõiguste üldtunnustatud põhimõtetest, ei ole õigustust isiku tasandile kantud dekoloniseerimise ideel.
Seaduslikus korras Eestis alaliselt elavatele välismaalastele tuleb tagada kodanikega võrdsed sotsiaal-majanduslikud õigused. Elamislubade andmise või pikendamise aluseks (muuhulgas eru- ja reservsõjaväelaste puhul) on mõne teise riigi, näiteks Vene Föderatsiooni välis-pass. Kõik endise N. Liidu kodanikud peavad tegema valiku - kas taotleda Eesti kodakondsust või mõne teise riigi kodakondsust, jääda Vene kodanikeks, otsida võimalusi repatrieerumiseks või asuda kolmandale maale. Eesti elanikele tagatakse õigus oma kultuuri arenguks, rahvuslike kultuuriühenduste ja omakeelsete koolide rajamiseks. Eesti keele õpetamise kaudu soodustatakse mitte-eestlaste normaalset elu Eestis, integreerumist Eesti ühiskonda, poliitilise tasakaalu ja kodurahu kujunemist.
Koonderakond toetab:
- kõigi eestlaste tagasipöördumist Eestisse;
- vajalike tingimuste loomist nende inimeste repatrieerumiseks, kes on otsustanud taas-siduda oma tuleviku Eesti riigi ja rahvaga;
- mitte- eestlaste vabal tahtel põhinevat remigratsiooni, mille majanduslikud raskused aitab koos lahkujate ajaloolise kodumaaga kanda ka Resti riik;
Eesti nagu mistahes teise riigigi kodakondsuse omandamine saab toimuda vaid seaduses ettenähtud korras ja tingimustel. Mitte kellelegi ei saa anda kodakondsust tema tahte vastaselt või tema üheselt mõistetava tahteavalduseta. Eesti kodakondsusseaduse muutmisel tuleb edaspidi lähtuda Euroopa Liidu liikmesriikide vastavatest seadustest ja kodakondsuse andmise põhimõtetest.
Koonderakonna arvates saab Eesti rahvuskesksus seisneda põhirahvuse kultuurile ja keelele eelisarengu tingimuste loomises, tagades samal ajal kõigile rahvusgruppidele võimaluse oma kultuuri säilitamiseks.
Rahvuskeelsed koolid peavad jätma kõigile rahvusgruppidele võimaluse ja õiguse oma emakeele ja kultuuri süvaõppeks ning tagama samal ajal põhikooli lõpetanutele riigikeele vaba oskuse, mis võimaldab jätkata õppimist mistahes Eesti koolis.
Koonderakond on seisukohal, et kõigil rahvusgruppide! on õigus moodustada oma kultuuri ja tavade säilitamiseks ühinguid ja liite. See tagatakse kultuuriautonoomia seadusega.
Koonderakond peab oma moraalseks kohuseks edastada arenguimpulsse meie sugulashõimudele, kes elavad õigusetuse, surutuse ja rahvusliku hääbumise ohu tingimustes. Eesti osutab Venemaal elavatele soome-ugri rahvastele moraalset poliitilist ja õiguslikku tuge nende rahvusliku identiteedi säilitamisel ja oma enesemääramisõiguse realiseerimisel.
RAHVUSLIK JULGEOLEK RIIGIKAITSE
Koonderakond peab iseseisvuse ja sõltumatuse säilimise eelduseks poliitiliste, majanduslike, sotsiaalsete ja ökoloogiliste protsesside eesmärgistatud ning sihipärast arendamist koos riigivõimu suutlikkusega kindlustada kontroll oma piiride üle, garanteerida territooriumi terviklikkus ja sisekorra stabiilsus - s.t. võimet kaitsta riiklust ja tagada rahvuslik julgeolek.
Koonderakond eristab rahvusliku julgeoleku koostisosadena järgmisi suundi:
- poliitiline julgeolek - selle all mõistame riigi kui poliitilise institutsiooni säilimist ja tugevdamist läbi poliitilise süsteemi stabiilsuse ja riigi integreerumise rahvusvahelistesse julgeolekusüsteemidesse, tagades usaldusväärsed suhted teiste riikidega;
- majanduslik julgeolek - peame tähtsaks energeetika, kütuse, side, transpordi ja põhilisi toiduaineid tootvate majandusharude korraldamist viisil, mis tagab riigi huvide kaitse välisriikide poolt teostatava dumpingu korral ja ei võimalda välisriikide riiklikel ja riigi poolt mõjutatavatel organisatsioonidel enda kätte haarata Eestile elutähtsaid majandusharusid;
- sotsiaalne julgeolek - eesmärgiks on riigi sisemise stabiilsuse saavutamine, tagades elanike õigusliku kaitstuse ja turvatunde tõusule suunatud sotsiaal- ja majanduspoliitika rakendamise üleminekul turumajandusele. Sotsiaalse julgeolekupoliitika tagatiseks on demokraatia areng, elanike osalemine riiklikes ja kohalikes otsustes, Õigusriigi põhimõtetele vastava sisekorra tagamine, välispoliitika ja riigikaitse stabiilsus ja majanduslik kasv riigis;
- riigikaitse - riigikaitse ülesehitamisel lähtume riiki ähvardavate ohtude analüüsist ja käsitleme riigikaitset kui riigi võimet rakendada agressiooni korral riikluse relvastatud kaitseks kõik võimalikud ressursid. Rakendamise eeldused luuakse ametkondadevahelise süsteemse tegevusega rahu-aja tingimustes.
Arvestades Eesti geograafilist asendit, riigi suurust ja sõjalis-poliitilist olukorda regioonis, on Eesti riigikaitse peamiseks ülesandeks ära hoida relvastatud agressioon ja kui see ei õnnestu, osutada agressorile relvastatud ja passiivset vastupanu kõigi vahenditega kogu territooriumi ulatuses.
Riigikaitse ülesehitamine peab võimaldama kaitsejõudude ühildumise tsiviilelanikkonnaga, looma eelduse valmisolekuks toetada tsiviilvõi-me loodusõnnetuste ja tehnoloogiliste avariide tagajärgede piiramisel ja kõrvaldamisel ning võimaldama sisekorrakaitse jõudude abistamist stabiilse sisekorra tagamisel kriisiolukordades. Sellise ülesande täitmise tagab vaid süsteem, milles osaleb kogu rahvas.
Riigikaitse korraldamise põhialusteks on:
- mobiilne kaitse, mille peamise jõu moodustab kaitseväeteenistuse kohustuse alusel komplekteeritav kaitsevägi. Mobiilne kaitse korraldatakse vastase põhilistel sissetungisuundadel maalt, merelt ja õhust, andes sissetungivatele vägedele pidurdavaid lööke taktikaliselt soodsates kohtades ja põhjustades neile võimalikult suuri kaotusi;
- territoriaalne kaitse, mille peamiseks jõuks on Kaitseliit koos teiste riigikaitse organisatsioonidega. Territoriaalne kaitse korraldatakse üksuste paiknemispiirkonnas;
- nii mobiil- kui territoriaalkaitse koosseisus tegutsevad ka eeskujuliku väljaõppe ja treenitusega vabatahtlikkuse alusel komplekteeritud professionaalsed üksused, kes rahuaja tingimustes täidavad igapäevast tsiviilotstarbelist ülesannet, tagades eelkõige piiride valve ja kaitstuse;
- varjatud vastupanu, sealhulgas vägivallatu vastupanu, mida riigi territooriumi okupeerimise korral jätkavad säilinud relvastatud üksused ning kodanikud.
Peame oluliseks riigi poolt selgelt väljendatud valmisolekut end kaitsta, et lisaks omaenese jõule luua võimalused rahvusvaheliste kaitsesüsteemide kaasamiseks konflikti lahendamisse.
Riigikaitse relvastatud struktuuride moodustamise aluseks on üldine kaitseväeteenistuse kohustus, mis koosneb esmasest mõnekuisest sõdurikursusest ja perioodilisest lühiajalisest teenistusest reservis.
ÕIGUSKORD
Koonderakond on seisukohal, et kuritegelikule terrorile peab vastu astuma riiklik lahe tagada Õiguskord ja elanike turvalisus, ning loeb riikluse käesoleval arenguetapil esmatähtsaks koondada jõud ja vahendid kuritegevuse ohjeldamiseks.
Koonderakond peab edu eelduseks korrastatud riiklust, mille saavutamiseks pööratakse erilist tähelepanu:
- omandi-ja võimusuhete määratletusele nii
riiklikul kui kohaliku omavalitsuse
tasandil;
- seadusandlike aktide ja nende tasakaalustatud ning eluliste rakendusmehhanismide üheaegsele väljatöötamisele, kehtestamisele ja rakendamisele;
- finants- ja pangasüsteemi korrastatusele, mis tagaks hoiustajate huvide kaitse ja tõkestaks kontrollimatute rahamasside maksuvaba liikumise;
- kontroll-ja järelevalveorganite süsteemsele ülesehitusele ning toimimise tulemuslikkusele;
- elanikkonnale selgete sotsiaalsete ja aineliste perspektiivide kujundamisele, mis väldiks pessimismi ja hoolimatust.
Koonderakond peab vältimatuks Õiguskaitseorganite töö süsteemset ülesehitust ja efektiivsust ning võimude lahususe printsiibi järgimist õigusinstitutsioonide ja täitevvõimu vahel, mis saavutatakse eelkõige läbi:
- õiguskaitseorganite (piirivalve, politsei ja päästeteenistus, prokuratuur, kohus, täitevteenistus) ja sotsiaalset adaptatsiooni korraldavate asutuste selgelt määratletud koostöö; ühistöid võimaldavate side-, kommunikatsiooni- ja informatsioonivõrkude ning dispetšertalituste väljaarendamise;
- otstarbeka struktuuri, kus erinevad riigivõimuorganid täidavad vaid neile omaseid
ülesandeid, on varustatud piisavate vahendite ja võimalustega ning kannavad oma tegevuse eest täit vastutust;
- ühtselt toimiva teabesüsteemi nii riigi sees kui läbi Interpoli ja naaberriikide korra-kaitseorganisatsioonide teabepankade kasutamise; täitevmehhanismi moodustamise, kus teabe kogumine, analüüsimine, edastamine on ühendatud teabest tulenevate ülesannete realiseerimisega;
- usalduse suurendamise elanike ja politsei vahel, mille oluliseks teguriks on politsei patrullteenistuse ja piirkondlike konstaabli teenistuste eelisarendamine;
- juhtimise ja tehnilise varustatuse taseme olulise parandamise;
- usalduse ja sotsiaalse kaitstuse mehhanismi, kus riik loob töö raskusastmele ja riski suurusele vastavad teenistustingimused;
- õiguskaitseorganite ametnike valiku ja väljaõppe, kus kriteeriumiks on: vaid parim on küllalt hea;
- kohtusüsteemi korrastamise, tulenevalt reaalsest kriminogeensest situatsioonist riigis; kohtute finantseerimise korraldamise Riigikohtu kaudu, tagamaks võimude lahususe printsiibi tegeliku rakendamise;
- täitevvõimust sõltumatu, ainult seadusele alluva uurimis- ja järelevalveorgani moodustamise;
- karistuspoliitika kohandamise vastavalt aja
nõuetele, kus juhtmõtteks on karistuse vältimatus; trahvide ja muude majanduslike
sanktsioonide rakendamise osatähtsuse kasvu.
Koonderakond on seisukohal, et õiguskorra tagamine on riigivõimu ja kohalike omavalitsuste kohustus ja nad peavad vastutama sotsiaalsete ja insener-tehniliste programmide ning kuritegevuse tõkestamise konkreetsete meetme-te väljatöötamise ja täitmise eest.
Kodanikul on õigus ja talle tuleb luua tingimused osalemiseks avaliku korra tagamisel ning isiku ja vara kaitsel.
VÄLISPOLIITIKA
Eesti välispoliitika tähtsaimaks ülesandeks on meie iseseisvuse kindlustamine ja võimaliku agressiooni vältimine poliitiliste ja diplomaatiliste vahenditega.
Eesti on riigina olemise ajajärgul olnud teiste Baiti riikidega sarnases olukorras, mistõttu tuleb maksimaalselt lähtuda Balti riikide ühishuvidest ja otsida võimalusi koostöö süvendamiseks.
Eesti on Euroopa riik ja seetõttu on loomulik tihe koostöö Põhjamaadega ning koostöö süvendamine Euroopa Liidu struktuuriüksustega.
Eesti peab maksimaalse võimaliku aktiivsusega osalema NATO, WEU ja Euroopa Liidu organisatsioonides, et saada maksimaalne garantii kaitseküsimustes.
Eesti peab oluliselt tugevdama oma rolli väikeriikide huvide kaitsel ÜROs ja rahvusvaheliste organisatsioonide kaudu, samuti oluliselt suurendama kultuuri, hariduse ja üldinimlike väärtuste osatähtsust meie rahvusvahelises suhtlemises. Rahvusvaheliste organisatsioonide kõrval tuleb suuremat tähelepanu pöörata kahepoolsete suhete arendamisele.
Koonderakond toetab igati demokratiseerimise ja majandusreformi protsesse Venemaal. Heanaaberlike suhete kiireks sisseseadmiseks Venemaaga tuleb teostada aktiivset ja tulemuslikku diplomaatilist tegevust ja arendada majandussidemeid.
Heanaaberlike suhete aluseks on Eesti kindel keeldumine NSV Liidu õigusjärgsusest ja NSV Liidu poolt kolmandate riikidega sõlmitud lepingute kehtivusest Eesti Vabariigi suhtes. Eelkõige tuleb keelduda Euroopas tavarelvastuse vähendamise (CPE) lepingu kehtivusest Eesti 
territooriumil, sest meil ei ole endise NSV Liidu ühe sõjaväeringkonna kohustusi.
Tuleb käivitada läbirääkimised idapiiri üle, lähtudes Tartu rahust. Analoogseid piirirealiteete esineb paljudel riikidel meist põhjas ja lõunas, idas ja läänes, mistõttu see küsimus tuleb tõsta rahvusvaheliseks. Otsekohe tuleb sisse seada efektiivne kontroll praeguse kontrolljoone üle ja lõpetada inimeste ja veoste kontrollimatu liikumine piirialadel. Ka kontrolljoone ületamine võib toimuda vaid välispassi ja viisa alusel.
Välispoliitika on lahutamatult seotud väliskaubanduse ja investeerimispoliitikaga. Eesti majanduse stabiilsus sõltub krooni stabiilsusest, mis eeldab tasakaalustatud või positiivset maksebilanssi, samuti positiivset väliskaubandusbilanssi ja seetõttu ekspordi eelisarendamist. Koonderakond peab möödapääsmatuks ekspordi märkimisväärset suurendamist eeloleva paan aasta vältel, viies selleks läbi aktiivset välisturgude hajutamist ja kindlustamist ning
tulemuslikku	investeeringute	leidmise poliitikat.
Välisturu avardamine nõuab Eesti võimaluste senisest efektiivsemat propageerimist välisriikides. Investeeringute ligitõmbamiseks on vaja kindlustada sisemist stabiilsust ning isiklikku turvalisust. Suhted Vene turuga saavad oluliselt paraneda pärast piiriprobleemi lahendamist ja tõkketollide tühistamist.
HARIDUS
Haritud inimene on Eesti tuleviku tagatis. Investeeringud haridussüsteemi ja selle infrastruktuuri väljaarendamisse kindlustavad rahvuse ja kultuuri ning kõigi institutsioonide taastootmise, on tagatiseks demokraatlikule elukorraldusele, riikluse järjepidevusele ja majanduslikule arengule. Haridus Eesti Vabariigis on ühiskonna vaimse ja moraalse stabiilsuse aluseks koostööl Euroopa riikide ja kogu maailmaga.
Koonderakond peab vajalikuks:
- jätkata hariduselu järk-järgulist kaasajastamist, lähtudes Eesti traditsioonilise koolikorralduse positiivsetest alustest ja arvestades selle omapära ning pidades silmas maailma pedagoogika ja andragoogika tunnustatud tulemusi;
- tagada tasuta hariduse kättesaadavus kõigil haridustasanditel (põhi-ja keskharidus, erialane ja kõrgharidus) edasijõudvatele noortele;
- toetada reaal- ja humanitaargümnaasiumide võrgu väljaarendamist, tehes palga-soodustusi kõrgelt kvalifitseeritud õpetajatele;
- toetada riiklikult akrediteeritud erakoolide võrgu väljaarendamist;
- koostada regulaarseid prognoose kõrgharidusega töötajate vajaduse kohta, lähtudes majandusliku arengu kavast;
- avalikustada koolide Õppekavade vastavus sotsiaalsele tellimusele;
- kaasajastada koolide majanduslikku baasi ja luua süsteem õpilaste transpordikulude osaliseks katmiseks;
- et õpetaja palk tagaks motivatsiooni koolis töötamiseks;
- jätkata tulemusõppele suunatud eesti koolitraditsiooni;
- kehtestada haridusstandardite testid, mis võimaldaksid õpilaste taseme võrdlemist ja nende üleminekut ühest koolist teise;
- aidata kaasa võõrkeelte ja arvutioskuse omandamisele tasemel, mis võimaldab konkureerida tööturul nii kodu- kui välismaal;
- orienteerida kutsekoolid paindliku erialaõppe andmisele koos võimalusega täiend-ja ümberõppeks;
- toetada täiskasvanute hariduskorralduse tõstmist Põhjamaade tasemele ja viia õppe-kvaliteet vastavusse Euroopa standarditega-
Riigi ja valitsuse hariduspoliitika aluseks peab olema dialoog haridusringkondade, avalikkuse ning autoriteetsete, õpetajate poolt hinnatud spetsialistidega.
Hariduspoliitika teostamisel lähtume tõdemusest, et haridus Eestis on arenenud riikide tasemel ning selle säilitamine ja arendamine on rahvuslik prioriteet.
KULTUUR
Koonderakond peab kultuuripoliitikas oluliseks loominguvabadust, rahvakultuuri toetamist ja professionaalse kultuuri arendamist, väärtustades kultuursust kõigis eluvaldkondades.
Koonderakonna seisukohad on järgmised:
- jätkata kultuuriasutuste ja kunstimeistrite finantseerimist riigi poolt mahus, mis tagab kultuuritraditsioonide kestmise ning professionaalse ja rahvakultuuri elujõulise toimimise;
- tagada kõigi rahvusgruppide kultuurivabadus ja kultuuriautonoomia;
- kultuuri arenguks ja uuenemiseks luua täiendavaid soodustusi kultuurialase tegevuse toetamiseks, asutada sihtkapitale, fonde, laiendada Kultuurkapitali;
- tuleb piiritleda riigi ja omavalitsuse ülesanded kultuuri alal, määrates vähemalt 5 aasta ulatuses kindlaks põhiliselt riigi ja põhiliselt omavalitsuse toetusel tegutsevad institutsioonid. Luua püsiv normatiivne alus riigi ja omavalitsuste ühisfinantseerimisel kavandatud kultuurielule;
- kultuuriala töötaja palk peab tagama motivatsiooni tööks;
- lisaks riiklike preemiate ja toetuste süsteemile on otstarbekas moodustada Kultuurkapitali juurde tellimuste ja ostude süsteem kunstiteoste loomiseks ja loominguliste võistluste korraldamiseks;
- Kultuurkapitali kaudu eraldada vahendeid regionaalsetele kultuurialastele arenguprogrammidele ja stipendiume maakondade loovintelligentsile;
- eesti keele ja kultuuri elujõu hoidmiseks tuleb koostada programm, pöörates erilist tähelepanu Ida-Virumaale ja Paldiskile.
KEHAKULTUUR JA SPORT
Koonderakond toetab Eesti Spordiharta põhimõtteid ja ülemaalist liikumist «Eluterve Eesti» ning on seisukohal:
- rahva tervise parandamise kui riikliku poliitika osa huvides soodustatakse elanikkonna kehalise aktiivsuse tõusu, mis on oluliseks teguriks haiguste ennetamisel;
- kehalise kasvatuse maht koolides tuleb viia tasemele, mis tagab hea tervise;
- elu ja tervise nimel peame vajalikuks ujumisoskuse ja enesekaitse omandamist;
- kindlustada alg- ja põhikoolides soodustatud tingimustel täisväärtuslik toitlusta-mine;
- spordile ja rahvaspordile eraldada eelarve kaudu sihtotstarbeliselt määratletud toetusrahasid;
- kujundada spordibaasid ka rahva tervisekeskusteks, võimaldades nende osalist finantseerimist eelarvest;
- taastada Eesti Kultuurkapitali koosseisus spordikapital.
KIRIK
Koonderakond on usuküsimustes salliv.
Koonderakond tunnustab, et kirikul oa suur osa isiksuse tasakaalu, moraali ja eetiliste tõekspidamiste taastumisel Eesti ühiskonnas.
Koonderakond toetab tähelepanu suurendamist riski-ja kriisigruppidesse kuuluvatele isikutele, kellele kogudus võib olla toeks ja soodustavaks mõjuriks.
TEADUS
Teadus on Eesti vaimuelu ja rahvusliku identiteedi säilitamise lahutamatu koostisosa, ühiskonna rikkuse mõõt ning tulevast arengut tagav investeering.
Koonderakond peab oluliseks:
- kindlustada riiklik finantseerimine Eesti teadlaste osalemisele arengukavade ja sihtprogrammide koostamisel riigi tulevikku määravates küsimustes ning neid toetavate teaduslike ja arendustööde teostamisele;
- toetada riiklikku finantseerimist teaduse prioriteetsete suundade arendamisel ja Eesti teadlaste osalemisel suurtes rahvusvahelistes programmides;
- rahvusteaduse finantseerimist, sealhulgas koostööprogrammide kaudu teiste soome-ugri rahvastega;
- hoida teaduse finantseerimine vähemalt 2% tasemel riigieelarvest.
TERVISHOID
Koonderakond lähtub Rahvusvahelise Tervishoiuorganisatsiooni (WHO) määratlusest, mille kohaselt tervis on inimese füüsilise, vaimse ja sotsiaalse heaolu seisund. Koonderakond rõhutab, et tervis on väärtus, mille hoidmine sõltub iga inimese enda ja perekonna teadlikust tegevusest.
Koonderakonna eesmärgiks on elanikkonna huvisid arvestava ja riigi majanduslikest võimalustest lähtuva ressursisäästliku tervishoiusüsteemi väljaarendamine, kus keskseks lüliks on professionaalsete teadmistega, tööst huvitatud esimese liini arst koostöös kõrge professionaalse tasemega erialaarstidega ja hästivarustatud ning intensiivselt töötavad haiglad.
Haiglate võrk tuleb kujundada selliselt, et voodikohtade arv vastaks statsionaarset ravi vajavate inimeste tegelikule arvule. Võetakse kasutusele järelravi, pikaravi ja hooldusasutuste süsteemi põhimõtted. Peame otstarbekaks kodu-ravi kasutuselevõtmist.
Koonderakond on seisukohal, et vastavalt majandusliku seisu paranemisele suurendatakse kulutusi tervishoiule järgmistel põhimõtetel:
- ravikindlustuse summade kaudu tagatakse esmavajaliku arstiabi kättesaadavus;
- riigi- ja kohalikest eelarvetest finantseeritakse:
- kiirabi-päästeteenistust;
- riigi- ja munitsipaalraviasutuste kommunaalkulusid ja kapitaalremonti;
- sihtotstarbeliste fondide loomist (sealhulgas kallihinnalise aparatuuri ja kulukate operatsioonide doteerimiseks);
- soodustusi ravimite ostmisel ravipassi alusel;
- arstide ja õdede koolitust;
- vabatahtliku ravikindlustuse arvel:
- tagatakse kohustusliku ja riigi vahenditega katmata arstiabi osa mahus, mida kodanikud peavad vajalikuks.
- soodustatakse era tervishoiuasutuste võrgu teket.
Tervishoiukorraldust täiustatakse järgmistel põhimõtetel:
- pikaajaliste profülaktiliste projektide (hammaste tervishoid, onkoloogia, kolesterooli ja vererõhu kontroll, terviseõpetus elanikkonnale riigi meediavahendites ja koolisüsteemi kaudu jt.) käivitamine põhiliselt riiklike vahendite arvel;
- tervishoiu pikaajaliste arenguprogrammide väljatöötamine, sealhulgas arstide ja Õdede väljakoolitamise vastavusse viimine riigi perspektiivsete vajadustega;
- tervisekaitse ja tõutervishoiu süsteemi kaasajastamine;
- arstiabi ja tervisekaitset reguleeriva seadusandlusega riigi, kohalike omavalitsuste ning teiste organisatsioonide õiguste ja kohustuste määratlemine tervishoiu valdkonnas.
SOTSIAALHOOLEKANNE
Koonderakond on seisukohal, et sotsiaalhooldus tuleb muuta kättesaadavaks kõigile abivajajatele. Sotsiaaltöö eesmärk ei ole üksnes riskirühmadega tegelemine, vaid silmas peetakse inimeste sotsiaalse turvalisuse kasvu.
Koonderakond kavatseb parandada sotsiaalsetest riskirühmadest (vanurid, töötud, puuetega inimesed, krooniliste haigustega ja kinnipidamiskohtadest vabanenud inimesed jms.) pärinevate inimeste enesega toimetuleku eeldusi, toetada ja arendada vastavaid asutusi. Selleks peame vajalikuks:
- rakendada ühtne teabesüsteemi - sotsiaalregister, mis lähtuks ja oleks ühenduses elanikkonna registri, raviregistri ning keskkonna-ja tervisekaitse andmebaasidega;
- kaasajastada ja muuta sihipäraseks sotsiaalosakondade töö omavalitsuste juures, sealhulgas sotsiaaltöötajate täiendkoolituse kaudu;
- muuta sotsiaalhooldus aktiivseks, et ta oleks võimeline leidma abivajajad ja neid vastavates hooldushaiglates või kodudes hooldama;
- elanikkonnale suunatud koolituse korraldamist eesmärgiga õpetada enesega toimetulekut.
PEREPOLIITIKA
Koonderakond on seisukohal, et sündivuse drastiline langus (Eestis oli 1993.a. maailma madalaim iive -3,5%) on põhjustatud meie ühiskonna majandusliku, sotsiaalse ja füüsilise turvalisuse vähesusest, ebastabiilsusest ja tulevikuväljavaadete vastuolulisusest.
Koonderakond peab otstarbekaks regionaalsete sihtprogrammide ja erifondide kaudu toetada laste sündivuse tõusu, lasterikkaid peresid, üksikvanemaid.
Rahvusliku kasvatuse kongressi põhimõtete kaudu saavutada ühiskonna suhtumise muutumine rahva vaimsesse ja füüsilisse tervisesse, peredesse, lastesse, kodusse, eluviisi ja elukeskkonda selliselt, et tagada rahva elujõu säilimine ja kasv.
Koonderakond väärtustab perekeskset eluviisi, eriti kodu rolli lapse arengu, sealhulgas alushariduse kindlustamisel.
Noorte perede abistamiseks tuleb luua soodus-krediidi süsteem ja toetada lastega peresid, rakendades maksuvaba tuluosa kõigile pere liikmetele.

PENSIONIKORRALDUS
Koonderakond on seisukohal, et pensionireformi käigus tuleb praeguselt riiklike elatusrahade süsteemilt üle minna turumajanduslikule pensionikorraldusele, mis teostatakse pensioniseaduse väljatöötamise ja rakendamisega.
Pensionikindlustust hakkab korraldama pensioni sihtkapital, mis tegutseb seaduse alusel avali k-õigusliku institutsioonina.
Koonderakond lähtub pensionikindlustussüsteemi loomisel järgmistest põhimõtetest:
- pensioni sihtkapitali tuludeks on laekumised pensionikindlustusest, eraldised riigi-
ja kohalikest eelarvetest ning muud seadu
sega sätestatud tulud;
- põhipensioni (tööpensioni) suurus hakkab sõltuma töövõtja ja tööandja kohustusliku personaalse kindlustusmakse suurusest, mis laekub pensionikindlustaja arvele tema isikukontol pensioniregistris;
- pensioni määra saab kindlustaja soovil suurendada vabatahtlike kindlustusmaksetega;
- pensionikindlustusest laekuvat raha kasutatakse põlvkondadevahelise kokkuleppe põhimõttel jooksva aasta pensionikulude finantseerimiseks;
- pensionieas olevatele ja pensioniikka jõudvatele inimestele, kellel puudub võimalus pensionikindlustuslepingu sõlmimiseks, määratakse pension tööaastate arvu ja pensionäri kunagise palga alusel. Pensione indekseeritakse igal aastal vastavalt pensioni sihtkapitali tulude kasvule;
- invaliidsus- ja rahvapensione makstakse pensioni sihtkapitalile antavatest riiklikest toetustest;
- riigiteenistujate pensionilisasid ja teisi seaduse alusel määratavaid riiklikke pensione
makstakse riigieelarve vahenditest;
- riik soodustab kommertsalusel loodavate pensionifondide tegevust.
Koonderakond on veendunud, et riiklike elatusrahade süsteemi asendamine personaalse pensionikindlustusega võimaldab lähiaastatel suurendada märgatavalt pensioni sihtkapitali tulusid ja tõsta selle alusel pensione 45-50% sama tööala keskmisest palgast.
MAJANDUSPOLIITIKA
Koonderakonna majandusmõtteviis on inimesekeskne ja loodushoidlik. Meie ideaaliks on seadusega reguleeritud turumajandus, mis põhineb omandi puutumatusel ja vabal kasutamisel ning kõikide omandi- ja ettevõtlusvormide võrdväärsusel.
Koonderakond on seisukohal, et Eesti vajab pikaajalise perspektiiviga majandusliku arengu kava. Selline kava aitab vähendada ebakindlust ja määramatust majandustegevuses, mis võib tuleneda valitsuste vahetumistest või ebajärje-kindlast tegevusest.
Koonderakonna majandusmudeliks on avatud
sotsiaalne turumajandus, mille all mõistame majanduspoliitilist programmi, mis koosneb majanduskorraldusest ja sellega seotud sotsiaalsetest tagatistest inimesele.
Koonderakonna majanduspoliitika põhiprintsiibid on järgmised:
- tootmise, tarbimise ja ostu-müügi vabadus;
- konkurentsivabadus, kus iga ostja ja müüja saab vabalt konkureerida turul sama liiki toodete ja kaupadega;
- detsentraliseeritud majanduse reguleerimine turu ja vaba hinnakujunduse teel tekkinud nõudmise ja pakkumise tasakaalu kaudu;
- väliskaubandusvabadus minimaalselt vajaliku riikliku tolli-ja kvoodipoliitikaga;
- töö valiku vabadus;
- monopoli- ja kartellikokkulepete vastane tegevus;
- raha stabiilsus ja konverteeritavus;
- eraomandil rajaneva tootmise edendamine, sealhulgas maal;
- riigi dikteeriva rolli piiramine ettevõtluses;
- riiklike tellimuste konkurentsi süsteemi juurutamine;
- välis- ja siseinvesteeringute seadusandlik kaitse.
Sotsiaalne turumajandus võimaldab:
- võimaluste võrdsuse;
- igale isikule valikuvabaduse olla ettevõtja või töövõtja;
- heaolu kasvu isikliku initsiatiivi kaudu;
- sotsiaalse kindlustunde.
Koonderakond on seisukohal, et majandusliku arengu tagamiseks on vaja:
- liberaalse majanduspoliitika jätkamist (ekspordi-impordi tõkete minimaalsust või puudumist, vaba hinnakujundust jne.);
- eksporttoodangu olulist suurendamist selleks soodustingimuste loomise teel;
- omandi-ja maareformi kiiret läbiviimist;
- kapitali Eestisse tuleku soodustamist;
- riigi aktiivset rolli uute välisturgude võimaldamisel Eesti ettevõtjatele;
- infrastruktuuri moderniseerimist;
- madalat maksukoormust ettevõtluse soodustamiseks;
- regionaalseid erinevusi arvestava sooduskrediitide süsteemi loomist põllumajanduse ning kohaliku ettevõtluse ja transpordi arendamiseks;
- väike- ja keskmise ettevõtluse arengu soodustamist;
- piirata välismaise doteeritud toodangu dumpinguga müümisest tulenevat ebaausat konkurentsi, mis viib rahvusliku tööstuse ja põllumajanduse hävitamisele;
- eelduste loomist hariduse ja teaduse-arenguks, tehnoloogia ja infrastruktuuri arengule suunatud rakenduslike uuringute edendamist;
- kõrgtehnoloogia soodustamist tootmises;
- majanduse depolitiseerimist;
- poliitilist stabiilsust.
RAHAPOLIITIKA, PANGANDUS
Stabiilne ja usaldusväärne raha on avatud turumajanduse aluseks ja arengu tagatiseks.
Koonderakond peab vältimatuks konverteeritava krooni ja range rahapoliitika tingimusteta säilitamist.
Vältimatu on Eesti Panga valitsus- ja erakonnapoliitikast sõltumatu rahapoliitika, mis lähtub seadusest ja allub põhiseaduslikult Riigikogule.
Eesti Pangal on ainuõigus emiteerida raha, kontrollida selle ringlust ja hulka ning määrata laenude baasintresse, reguleerides seeläbi inflatsiooni ja hindade kasvu.
Eesti Pank peab rakendama kontrolli kommertspankade ja teiste raha- ning krediidiasutuste üle, aitama kaasa nende usaldusväärsuse taastamisele. Hädavajalik on krediidiasutuste seaduse rakendamine ning hoiuste kindlustamise süsteemi loomine.
Lubamatu on katteta väärtpaberite emiteerimine.
MAKSU- JA EELARVEPOLIITIKA
Riigi- ja kohalikud maksud on vajalikud riigi ja kohalike omavalitsuste funktsioonide ja nende poolt kodanikele pakutavate avalike teenuste finantseerimiseks. Riigivõimu detsentraliseeri-inise korras on vaja fikseerida riigi ja omavalitsuse kohustused ning kindlustada neile ülesannete täitmiseks vajalik tulubaas.
Riigi- ja kohalikud eelarved peavad olema omavahel sisuliselt lahutatud, tasakaalustatud ning hõlmama kõiki tulusid ja kulusid. Tasakaalustatus saavutatakse kompromissi teel, kus maksukoormus sõltub kodanike poolt nõutud ja riigi poolt pakutavate avalike teenuste hulgast.
Maksu- ja eelarvepoliitika on Koonderakonna majanduspoliitika teostamise tähtsaim vahend.
Riigi tulud ja kulud on avaliku arutelu objektiks ning kõik kulud peavad olema põhjendatud.
Maksu- ja eelarvepoliitika valdkonnas peab Koonderakond otstarbekaks:
- ettevõtluse soodustamiseks üldise maksukoormuse taseme säilitamist võimalikult madalana;
- suurendada üksikisiku maksuvaba tuluosa esmavajalike elatuskulude tasemele;
- ettevõtete tulumaksu efektiivmäära kindlustamist mitte kõrgemal kui 10% tasemel;
- suurendada tarbimismakse luksuskaupadele;
- maamaksu kehtestamist täies ulatuses kohaliku maksuna, selle kasutamist majanduse ergutina ja regionaalpoliitika vahendina;
- maksukorralduse seaduse täiendamise
kaudu maksumaksjate õiguste tagamist;
täiendavate vahendite suunamist maksutalituste töö tõhustamiseks ning Maksu-, Tolli- ja Piirikaitseameti töö integreerimist maksude kättesaamiseks;
- laiendada eelarve tulude baasi, lülitades sinna kõik tulud (laenud, viisa-, erastamistulud. Eesti Panga kasum jms), v.a. seadusega ette nähtud juhud;
- kohalike eelarvete formeerimisel minna järk-järgult üle maksusüsteemi detsentraliseerimisele, doteerides kohalikku eelarvet riigi eelarvest vaid juhul, kui normatiivne baas seda nõuab;
- üleminekut eelarve koostamise normatiiv-meetodile;
- riiklike investeeringute osatähtsuse suurendamist eelarves vastavalt majandusliku arengu kavale.
OMANDIREFORM, ERASTAMINE
Omandireformi ja riigivara erastamise eesmärgiks on turumajanduslike omandisuhete loomine, arvukate aktiivomanike teke ja majanduse efektiivsuse tõus. Riik ja kohalik omavalitsus jätavad enda kätte vaid selle vara, mis on vajalik nende ülesannete täitmiseks.
Erastamine peab olema seaduslik ja avalik.
Omandireformi teostamise kaudu saavutatakse:
- majanduslik efektiivsus;
- orientatsioon eksporditööstusele;
- sotsiaalsed garantiid töövõtjatele;
- loodushoiu väärtustamine.
Erastamise käigus toetame Eesti erakapitali ja omanike kujunemist, soodustades seda krediitidega, objektide andmisega rendile, müügiga järelmaksuga, aga samuti rahvusvaheliselt tunnustust leidnud ettevõttepoolse väljaostuga ja ettevõttepoolse osaluse põhimõtte rakendamisega, eriti väike- ja keskmiste ettevõtete ning suurettevõtete osade kaupa erastamisel.
Koonderakond on veendunud, et:
- väliskapitali ulatuslik tulek Eestisse ei ohusta iseseisvust, vaid vastupidi - annab iseseisvusele kindlamad tagatised;
- endistele omanikele ja nende õigusjärglastele tagastatakse või kompenseeritakse vara selles osas, mis on neile kuulunud ja füüsiliselt säilinud. Peame võimalikuks hävinud vara kompenseerida reparatsioonide arvel;
- omandi tagastamisel tuleb seadusandluse ja muude meetoditega kaitsta üürnike ning heausksete omanike või kasutajate õigusi, vältimaks uut ebaõiglust;
- Koonderakond kinnitab, et omand peab
olema soetatud seaduslikul teel ja aeg ei saa õigustada seaduserikkumist. Riigi varaga teostatud tehingud peavad olema Riigikogu õiguskaitseorganite kontrolli all.
MAAREFORM
Maareformi eesmargiks on tagastatavast, erastatavast, riigi omandisse jäetavast ja munitsipaalomandisse antavast maast võimalikult otstarbekalt majandatava maaomandi moodustamine, mis kindlustab ka avalike vajaduste rahuldamise ning turvalise elukeskkonna loomise.
Maa tagastamise õigustatud subjektideks tunnistatakse ka omavalitsused ja teised avalikõiguslikud juriidilised isikud (ülikoolid jne).
Koonderakond peab vajalikuks, et:
- maa tagastatakse võimaluse korral endises kohas, maa asendamise korral arvestatakse endise ja asendusmaa väärtusi. Õigusjärgse omaniku maal seaduslikult paiknevate ja teisele isikule kuuluvate hoonete aluse maa eest tasutakse maa omanikule riigi poolt määratud hindade alusel maa Õigusvastase võõrandamise eelse otstarbe järgi;
- maa kompenseeritakse maa tagastamise võimatuse korral;
- maa tagastatakse riigi kulul riikliku katastri kaartide alusel ja täpsusega. Maa looduses mahamärkimine toimub omaniku soovil ja kulul.
Maareformi otsustused tuleb teha vallas, linnas või maakonnas, viimasel juhul valla või linna nõusolekul.
ENERGIAPOLIITIKA
Riigi ülesandeks on läbi paindliku infrastruktuuri kujundamise tagada tarbijatele kütuse ja energia kättesaadavus. Hädavajalik on kogu energiasüsteemi moderniseerimine, kasutades selleks kaasaegseid tehnoloogilisi lahendeid.
Siseturu maksevõimelise nõudluse, tööhõive, väliskaubandusbilansi tasakaalu huvides tuleb võimalikult rohkem kasutada kohalikke energiaallikaid. Soojusjaamade rajamisel ja moderniseerimisel soodustada kohalike kütuste kasutamist, samuti kõrgtehnoloogilisi lahendeid (soojuspumbad). Kohalikku kütust tarbivate ja tootvate/töötlevate majandusharude ja ettevõtete toetamine on pikemas perspektiivis riigi huvide toetamine. Kütuse ja energia tootmisel on prioriteet keskkonnanõuetel.
Riiklik omand kontsentreeritakse strateegilistesse punktidesse (elektrijaamad ja -ülekandeliinid, põlevkivi tootmine jms). Muus osas juhitakse energiapoliitikat majandusregulatsiooni vahenditega, eesmärgiga kaasata lai investeerijate ja omanike ring.
Peame otstarbekaks Eesti elektrivõrgu ühendamist Põhjamaade elektrivõrguga, perspektiivis Läänemere äärsete riikide elektrivõrguga (nn. Balti ring).
Kütuse ja energia hinnakujundus peab olema avalik, toetama tootmist ning mõjutama tarbimist efektiivsuse ja kokkuhoiu suunas. Hinnakujundusel lähtutakse efektiivse energiamajanduse pikaajaliste programmide realiseerimisest nii, et see taaraks investeeringud. Kindlustatakse kulude ratsionaalsuse analüüs.
Energiasäästlikke ehitusprojekte, energia ülekandesüsteemide renoveerimisprojekte ja energia kokkuhoiu propageerimist finantseeritakse spetsiaalsest arendusfondist ja sooduskrediitidega.
ELÄMUMAJANDUS
Koonderakond on seisukohal, et:
- valdavaks omandivormiks elamumajanduses kujuneb eraomandus. Selleks tuleb maksimaalselt lihtsustada riigi- ja munitsipaalvalduses olevate korterite erastamist;
- arvestades üleminekuperioodi makseraskusi, tuleb ajutiselt säilitada kontroll üüri piirmäärade üle. Makseraskustes olevate üürnike jaoks rakendatakse toetussüsteemi;
- tagastatavate majade omanike ja üürnike vaheliste vastuolude lahendamiseks soodustab riik elamute ehitamist ja korterite renoveerimist;
- Tuleb luua pikaajalise madalaprotsendilise hüpoteekkrediidi süsteem erakorterite omanike ja korteriühistute toetamiseks.
PÕLLUMAJANDUS
kesti rahvuslik enesemääramine, rahva elujõud ja elujärg on läbi aastatuhandete kõige otsesemalt sõltunud põllumajandusest ning maarahva püüdest vaimuvalguse poole. Eestlased on tõestanud, ei: vaba, suveräänse ja iseseisvana on nad võrdväärsed partnerid kõigile Euroopa kultuurrahvastele.
Koonderakond lähtub põhimõttest, et:
- põllumajandus on põhjapaneva tähendusega majandusharu eesti rahva järjepidevuse ja Eesti omariikluse kindlustamisele. Talupidamine on ka eluviis, mida tuleb riikidevahelises konkurentsis kaitsta ja toetada;
- põllumajanduspoliitikas tuleb pidada määravaks õigusliku järjepidevuse kõrval ka õigluse ja otstarbekuse printsiipe;
- kõigil Eesti Vabariigi kodanikel, kellel on selleks kindel tahe ja eeldused, peab olema võimalus rajada tulundustalu. Selleks tuleb luua vastav sooduskrediitide ja sihtkapitali süsteem;
- maksusüsteem, turukaitse ja toetuste süsteem peavad stimuleerima maaelu ja ettevõtluse arengut, aga samuti nende efektiivsust ning olema kooskõlas Euroopa Liidus kasutatavate seaduste ja reeglitega. See saavutatakse muuhulgas põllumajandustootjate vabastamisega ettevõtte tulumaksust;
- maaelu ja põllumajanduse eduka arengu oluliseks eelduseks on mõjusalt toimiv omavalitsussüsteem.
KAUBANDUSPOLIITIKA
Koonderakond lähtub vabakaubanduspoliitika põhimõtetest.
Koonderakonna väliskaubanduspoliitika on suunatud eelkõige reaalsete eksporditurgude avatuse tagamisele, seda ennekõike vastavate riiklike kaubandus- ja majanduskoostöölepingute sõlmimise ja ekspordi arengu riikliku soodustamise kaudu.
Koonderakond toetab vastavalt sõlmitud kokkulepetele vabakaubandussuhete igakülgset arendamist Euroopa Liidu, Läti ja Leedu Vabariigiga.
Koonderakond peab vajalikuks sõlmida enamsoodustusreziimi tagavaid kokkuleppeid kõigi nende riikidega, kellega Eestil on traditsiooniliselt tihedad kaubandussidemed.
Koonderakond peab vajalikuks kaubandus- ja majanduskokkulepete kiiret sõlmimist Venemaaga. Nii enamsoodustusreziimi taotlev kui ka kaubandust korraldavad kokkulepped vastavad mõlema poole majanduslikele huvidele. Ühtlasi peab Koonderakond vajalikuks jätkata vabakaubandusläbirääkimisi Venemaaga.
Ühinemine GATT-iga on eluliselt tähtis majanduspoliitiline samm. Kui GATT reorganiseeritakse Maailma Kaubandusorganisatsiooniks, peab Eesti saama selle liikmeks.
Vajalik on tollivabade ladude teke tähtsamates sadamates ja lennuväljadel ning vastavate tingimuste kujunemisel ka maksuvabade territooriumide loomine.
Koonderakond peab vältimatuks kontrolli tagamist Eesti tolliterritooriumile toodavate kaupade üle. Oluline on kiiresti saavutada kontroll toidukaupade kvaliteedi üle.
Vältimatuks peame riiklikult kehtestatud ja rahvusvaheliselt tunnustatud kvaliteedikontrolli süsteemi (seadused, standardid, sertifitseerimine, laboratooriumid) sisseseadmist tootmise ja kaubanduse üle.
Riiklikus tarbijakaitsepoliitikas lähtume tarbijate õigusest esmavajaduste kindlustatusele, tarbimisohutuse ja tervisliku elukeskkonna tagamisele.
TÖÖHÕIVE
Üleminekuprotsessiga kaasneb paratamatult tööhõive vähenemine. Tööpuudus võib ohustada ühiskonna sotsiaalset stabiilsust ja majanduslikku arengut. Potentsiaalseks ohuallikaks on varjatud tööpuudus. Kuigi selle küsimuse juured on enamasti minevikus, on tööpuudust maal suurendanud senised vead riigi valitsemisel.
Koonderakond on seisukohal, et:
aktiivse tööhõivepoliitika teostamiseks on vajalik valitsuse ja omavalitsuste tulemuslik koostöö ettevõtluse arendamisel ja inimeste algatusvõime ärakasutamisel;
vaja on koostada regionaalpoliitika programmid majanduse ja tööhõive arendamiseks Kagu- ja Kirde-Eestis ning teistes keerulise majandusolukorraga piirkondades.
valitsuse läbirääkimistel tööandjate ja töövõtjatega ning lähtuvalt tööpuuduse põhjustest rakendatakse sihtotstarbelisi fonde ettevõtluse aktiviseerimiseks ja täiendavate töökohtade loomiseks, eriti maaelanike tarvis;
ettevõtete erastamisel tuleb muuhulgas arvestada tööhõivet;
- tuleb toetada täiend-ja ümberõpet;
- tuleb ellu kutsuda hädaabitööde organisatsioon ning leida selle finantseerimise allikad.
REGIONAALPOLIITIKA
Koonderakonna regionaalpoliitika eesmärgiks on mahajäänud piirkondade majandusliku arengu võimendamine riiklike programmide kaudu, millega luuakse täiendavaid tingimusi riigi eri piirkondade arengutaseme ühtlustamiseks.
Programmide sihiks on hajutada ettevõtlust, viia töökohad inimeste juurde ning soodustada kapitali voolu sisemaale ja saartele. See on sotsiaalse turumajanduse üks keskseid elemente.
Regionaalpoliitika instrumendiks on eelarve- ja maksupoliitika.
Regionaalpoliitika baseerub kohalikul algatusel ja riigi toetusel.
Regionaalpoliitika üheks vormiks on soodusalade loomine, mis võimaldab ära kasutada nende piirkondade majandusliku kasvu eeldusi ja kus eritingimused tagatakse seadusega.
LOODUSHOID
Loodusvarad ja puhtad loodusalad on rahvuslik rikkus, mille säästlikuks ja keskkonna taluvuspiirides kasutamiseks tuleb koostada riiklikud arenguprogrammid.
Loodusvarade kasutamine saab toimuda üksnes täielikult arvestades kohalike omavalitsuste huve ja koostöös nendega.
Vene Föderatsiooni armee ja sõjatehaste poolt mahajäetud radioaktiivne ning keemiline saaste nõuab nende ohtlike jäätmete likvideerimiseks vajalike rahvusvaheliste ja kohalike programmide kohest käivitamist.
Saaste- ja aktsiisimaksud tuleb kujundada turgu tegelikult reguleerivaks ja madalakvaliteedilist importi ning tooraine eksporti piiravaks mehhanismiks.
Käesolev programm on vastu võetud ja kinnitatud Eesti Koonderakonna kongressil Tallinnas 27. novembril 1994.a.
