Volební program 
HNUTÍ ZA SAMOSPRÁVNOU DEMOKRACII
Společnost pro Moravu a Slezsko

- Nadešel čas samosprávné demokracie.
V Evropě konce druhého tisíciletí jsme svědky rozvoje dvou vzájemně se doplňujících tendencí:
Tendence k nadstátní evropské integraci a s ní v opačném pólu spojení k rozvoji dosavadních a obnovování někdejších nižších samosprávných celků v rámci jednotlivých států.
První trend se rozvíjí na základě ekonomických potřeb, velikosti trhu, volného toku kapitálu, idejí a pohybu osob. Evropa musí hledět do budoucnosti a ta spočívá jen v integraci a schopnosti ekonomicky se rozvíjet a konkurovat ostatním světovým hospodářským gigantům.
Druhý trend vychází ze dvou vzájemně se doplňujících procesů:
- vytváření nových hospodářských celků, často menších než dosavadní národní státy, ale i přesahující dnešní státní hranice (tzv. euroregiony).
- zesilování a obnovování regionálních kulturních, duchovních vazeb, vyvolávajících nový pocit regionální (zemské) identity.
Náš stát hledá svou vlastní tvář a své místo v Evropě a ve světě. Hlavním úkolem naší společnosti je překonání slepé uličky ve státoprávním uspořádání, budování efektivních demokratických institucí, zavedení tržního hospodářství a překonání totalitního dědictví v nejširším slova smyslu.
Cílem této transformace je fungující demokracie, právní stát, prosperující ekonomika a pevné postavení čs. státu v Evropě. Smyslem samosprávné demokracie je zajištěna plné účasti a vlivu občanů na správu věcí veřejných, na kontrole počínání jeho politických představitelů.

- Nadešel čas samosprávně demokratického Československa
Neschopnost řešit státoprávní otázky a. odmítání principu samosprávné demokracie polistopadovou vládou vytvořilo nový zdroj vnitropolitického napětí, který destabilizuje politickou scénu, podkopává realizaci hospodářské reformy a výrazně snižuje důvěryhodnost ČSFR v zahraničí.
Umělé zpomalení demokratického vývoje v Československu provází volávání různých kampaní a sporů, které odvádějí pozornost od nekoncepčnosti a ideové prázdnoty vládní politiky, která se vzdálila od očekávání většiny občanů.
HDS-SMS se proto vyslovuje pro urychlené řešení státoprávních a územně-správních otázek, aby se tak vytvořilo příznivé prostředí pro úspěšnou realizaci hospodářské reformy. Oddělování obou procesů, preference jednoho na úkor druhého vede na scestí.
Řešení státoprávního a územněsprávního uspořádání republiky se přirozeně dotýká různých zájmů. Z hlediska budoucnosti republiky je však nutno tyto často setrvačně pojímané zájmy přehodnotit a uvést do souladu s politickými realitami.
HSD-SMS považuje v současné době za nejvhodnější následující asymetrický model uspořádání ČSFR:
- ČR na bázi zemské s decentralizovanou státní správou. Státní správu navrhujeme organizovat na úrovni zemí a malých okresů.
- Společný stát založený na funkční kooperaci jednotlivých státoprávních subjektů, centrální vlády a prezidenta, jež by efektivně zajišťovala společné záležitosti (obrana, zahraniční politika, finance).
HSD-SMS předpokládá, že vývoj se bude dále ubírat k prohlubování samosprávy a k přijetí spolkového uspořádání celého státu. Účast občanů na činnosti široce pojatých samosprávných institucí je jedním ze základních politických práv občanů, které nelze nahradit žádným centralistickým či technokratickým přístupem

- Samosprávná demokracie, ekonomická reforma a zemědělství.
Dramatický pokles průmyslové výroby o 23%, pokles reálných příjmů obyvatel o více než 30% a další údaje signalizují nezdravé tendence dokládající neefektivnost hospodářské politiky vlády. Urychlené - šokové budování tržního hospodářství vyvolává chaos v podnicích, , rozvrat trhu, masové okrádání spotřebitelů a korupci aparátu nekontrolovatelně disponujícího se státním majetkem. Hrozí že se Československo v krátké době stane skutečnou rozvojovou zemí, kde občané nebudou mít vliv na svou budoucnost.Východiskem z hospodářské krize může být pouze systematické oživování vnitřní poptávky, a tu musí ovlivňovat stát který reguluje rozvoj veřejných služeb jako jsou školství, zdravotnictví, sociální síť a inspiruje strukturální změny v ekonomii, které mají významné regionální souvislosti. Oživování poptávky je nutné koordinovat s vytvářením příznivého klimatu pro průmyslové podniky (poskytnutí možnosti výhodných úvěrů) a uskutečňováním privatizace. Tyto tři procesy je nutné sladit v zájmu zastavení hluboké krize a rozproudění hospodářské aktivity.
Hospodářské oživení musí vycházet z aktivity podnikatelských subjektů, úlohou státních orgánů je však vytváření příslušných podmínek (včetně daňových úlev, podpory exportu, ochrany domácího kapitálu atd.)
Důležitým faktorem oživení je i povzbuzování rozvoje drobného a středního podnikání, které přispívá k překlenutí strukturálních problémů.
Domácí zemědělská produkce se za ekonomické reformy, konkrétně v důsledku nepromyšlené liberalizace cen a náhlé změny úvěrové politiky státu, dostala do stavu blízkého kolapsu. Vlády tuto ekonomickou problematiku zpolitizovaly a neuvědomily si strategické a sociální faktory, spojené s výrobou potravin a změnami života na vesnici.
HSD-SMS proto požaduje zvýhodnění domácí zemědělské výroby pomocí regulace výkupních cen zemědělských produktů, analýzu vysokých zisků zpracovatelského průmyslu, které by měly podléhat demonopolizačnímu řízení, kontrolu dovozu často nekvalitních zahraničních potravin a podporu zavádění moderních technologií a ekologie zemědělské výroby.


V zemědělském podnikání musí být všechny formy vlastnictví rovnocenné a transformace zemědělských družstev by neměla vyústit v ochromení zemědělské výroby.
Zvláštní důležitost pro obnovení hospodářské síly má rozvoj infrastruktury, zvláště pak dopravní síťe. Soustavné odčerpávání prostředků z této oblasti během posledních 50 let uvedlo celou tuto oblast do velmi špatného stavu.
HSD-SMS bude proto podporovat dostavbu dálniční sítě s důrazem na osu Vídeň, Brno. Olomouc, Ostrava, Katovice s napojením na Prahu a Košice, rozvoj železniční dopravy, zapojení brněnského a ostravského letiště do evropského dopravního systém a rozvoj i ostatních prvků infrastruktury.
- Samosprávná demokracie v sociální politice
Nástup tržního hospodářství rozvrátil dosavadní systém sociálních „jistot“, které brzdily rozvoj společnosti. Dnešní sociální politika musí vycházet z Listiny základních lidských práv a svobod a sociální charty. Na ně musí navazovat systém životních a sociálních jistot, pomocí kterého bude každému občanu nezaviněně strádajícímu zaručen důstojný život. Rozsah sociálních jistot je úzce vázán na efektivnost hospodářství, neboť nevytvořené prostředky nemohou být rozděleny. Žít dál na úkor budoucích generací není morální.
HSD-SMS definuje základ sociálních jistot takto:
- Dodržování tripartitních dohod, kdy trojúhelník vláda, zaměstnavatel, odbory je naprosto rovnostranný a partneři rovnoprávní. Obhajoba zájmů zaměstnanců - zaměstnanost spolu se mzdovou politikou je stabilizujícím prvkem sociálního smíru. Porušením rovnováhy hrozí sociální exploze širokých vrstev obyvatel postižených reformou. V úzké souvislosti se sociálním smírem je pochopitelně i komplexní valorizace mezd a důchodů v závislosti na inflační spirále.
- Vlády v ČSFR se nesmí zbavit spoluzodpovědnosti za vývoj nezaměstnanosti, zvlášť nyní, kdy hrozí nárůst v závislosti na množství krachujících podniků ve velké privatizaci. Vlády by měly v této souvislosti vytvářet pracovní příležitosti v rámci státních zakázek a rozvíjet programy perspektivní rekvalifikace.
- Uskutečnění daňové reformy, která by stimulovala k hospodářské aktivitě prostřednictvím různých úlev, ale zároveň respektovala situaci stále početnějších sociálně slabých vrstev společnosti.
- Vlády i orgány samosprávy by měly navrhnout sociální programy pro rekvalifikaci profesí postižených restrukturalizací (hornictví, těžký průmysl) a vytvářet podmínky pro dostatečné zdravotní a sociální zabezpečení životu nebezpečných povolání.
- Zásadní prosazování adresné sociální pomoci, tedy těm, kteří ji opravdu potřebují a ne těm, kteří ji požadují. Východisko tvoří domovské právo, podle něhož, budou mít obce nejen povinnost, ale i možnost postarat se o své sociálně potřebné.
- Vlády v ČSFR se nesmí zbavit spoluzodpovědnosti za podporu rodině s jejím nezadatelným místem ve společnosti je nutné vytvořit takové podmínky, aby se ženy mohly věnovat výchově dětí.

- Samosprávná demokracie a bezpečnost
Za zásadní požadavek při řešení situace považuje HSD-SMS prosazení právního státu do všech oblastí našeho života.
Je smutnou skutečností, že Československo se stává křižovatkou zločinu, kdy bezohledné mezinárodní mafie spolu s naším podsvětím využívají neschopnosti současné vlády a zvolna ničí naši mladou demokracii „bílou smrtí“ - drogami, obchodem se ženami a dětmi, ilegálním obchodem se zbraněmi či radioaktivními látkami. Naše mládež procházející nelehkým obdobím hledání nových hodnot a svého místa ve společnosti může být v případě pokračování netečnosti vlády zlákána vidinou lehkého života a snadného výdělku na úkor svých spoluobčanů. Životy i majetky občanů ČSFR jsou vinou zločinu bezprostředně ohrožené, nikdo si není jist, kdy zasáhne i jeho.
Hnutí za samosprávnou demokracii se chce postavit tomuto stavu rozhodným způsobem. Jsme pochopitelně pro individuální svobody každého občanů, ovšem v kontaktu s mezinárodním i domácím zločinem musí být přijato opatření zákony, kterým tato sedlina společnosti rozumí.
HSD-SMS podporuje celkové zvýraznění schopnosti postihovat zločinnost zvláště pak technické a personální posílení policie, soudů a ostatních orgánů činných v trestním řízení. Nutné je rovněž urychleně stabilizovat vězeňský systém, aby mohl plnit svou funkci.
- Snížení rozpočtu pro armádu a převedení ušetřených prostředků včetně personálu k policii.
- Posílení obecní policie a její všestranný rozvoj zvláště v kriminalitou nejvíce postižených oblastech (Ostravsko).
- Změnu postihů s preferencí vysokých sazeb včetně možnosti opětovného zavedení trestu smrti, sčítání trestů atd./
- Zavedení domovského práva.
- Zavedení prokázat „čistotu“ peněz vstupujících do všech forem podnikání.
- Zavedení vízové povinnosti pro ty státy, jejichž příslušníci se nejvíce podílejí na trestné činnosti včetně možnosti vyhoštění nežádoucích cizinců.

- Samosprávná demokracie v ekologii
HSD-SMS vychází ze zásady harmonického civilizačního rozvoje, který vyžaduje ekonomické a ekologické potřeby společnosti.
Dlouholeté opomíjení ekologických aspektů rozvoje mohlo být po listopadu 1989 zvráceno v prospěch života a přírody. Hospodářská koncepce realizovaná současnou vládou však v zásadě preferuje ekonomické faktory a ekologické zatížení přírody a obyvatel výrazně neklesá.
HSD proto navrhuje zesílení ekologické politiky, která by měla vytvořit ucelený systém koordinující celostátní koncepci ochrany životního prostředí se zahraniční pomocí, včetně nových ekologických programů regionálního i evropského dosahu.


Spolu se zesílením úsilí o odstranění již existujících dalekosáhlých škod HSD-SMS navrhuje uplatnění ekologických kritérií ve veškeré hospodářské politice tak, aby nová hospodářská aktivita neničila životní prostředí.
Navrhujeme zesílení pravomocí místních samosprávných orgánů (obcí), které by měly mít možnost.zásadně ovlivňovat vznik a řešení ekologických problémů v dosahu své působnosti.
HSD-SMS se proto vyslovuje především pro:
- Promítnutí ekologických kritérií a poznatků do hospodářské politiky činnosti státních orgánů a samospráv a do výchovy mladé generace, včetně podpory odpovídajícího vysokého školství.
- Kroky k získání větší zahraniční součinnosti při řešení ekologických škod nadstátního dosahu, např. znečištění vodních toků, vzdušné emise atd.
- Opatření ke zvýšení bezpečnosti jaderných elektráren a stimulaci rozvoje netradičních zdrojů energie.
- Zpřísnění režimu ochrany zdrojů pitné vody a urychlení výstavby čistíren odpadních vod se státní subvencí. 
- Zlepšení ochrany spotřebitele pře ekologicky závadnými potravinářskými výrobky.

- Samosprávná demokracie - kultura, vzdělávání a věda
Státní kulturní politika dosud nesehrává patřičnou úlohu při podpoře těch kulturních aktivit, které jsou z hlediska národní identity nezbytné proto, aby se uchovaly hodnoty plynoucí z odkazu minulých generací. Zatímco muzejnictví, památková péče i tradiční lidová kultura se nacházejí v nejasném postavení a není zřejmé, z jakých prostředků bude možné tyto obory dotovat, je nahrazována kultura šířením nezřídka komerčních a svým obsahem a dopadem na veřejnost pochybných programů v televizi a v rozhlase. K obnovení kulturních tradic v místech a obcích je nutné decentralizovat nejen řízení kulturních aktivit i kulturních institucí, ale i jejich financování. Stát zatím ovlivňuje rozvoj kultury shora, což neodpovídá potřebám obci a měst. Tuto praxi HSD-SMS odmítá a prosazuje i v této oblasti vliv samosprávy Ovlivňování kultury přímo obcemi a městy je logické, protože vychází ze znalosti místních poměrů i potřeb. 
Závažným problémem je vliv státu na činnost sdělovacích prostředků. Návrh, aby i tiskárenské kapacity byly řízeny dosud neexistujícím humanitárním fondem, naráží na odpor vydavatelů tisku, protože hrozí aktuální nebezpečí nežádoucího ovlivňování vydavatelské činnosti ve prospěch některých politických stran či hnutí. Hromadné sdělovací prostředky by měly být skutečně nezávislé, a proto HSD-SMS odmítá vládní informační monopol. edině nezávislé sdělovací prostředky mohou být nástrojem skutečné demokracie, jak je tomu ve vyspělých demokraciích.
Není pochyb o tom, že investice věnované do vzdělávání i rekvalifikace jsou nejlepší investicí do budoucnosti. HSD-SMS vidí zabezpečení patřičné úrovně vzdělávání z toho úhlu, že stát musí zvýšit dotace na státní i alternativní školství. Z hlediska rozvoje jednotlivých oblastí a zemí podporuje HSD-SMS rozvoj zemských univerzit, které mohou razně přispět jak ke zvyšování vzdělanosti, tak i k řešení specifických problémů. Rovněž tak HSD-SMS podporuje snahy o trvalou podporu učňovského školství, které se díky transformaci ekonomiky dostává do problémů, jejichž negativní dopad by se brzy projevil v mnohých odvětvích hospodářství. V samotném výchovně vzdělávacím procesu podporuje HSD-SMS jak oproštění od deformací předchozí éry, tak i uplatňování regionálních prvků, zejména ve výuce společensko-vědních předmětů a oborů.


Tím se HSD-SMS hlásí k nově duchovních hodnost a kulturních tradic zemských celků i menších regionů. S tím samozřejmě souvisí vztah k lidové kultuře, která je základem, na němž lze stavět v kulturním působení na veřejnost v celé šíři. Podobně i tradiční křesťanské kulturní hodnoty a cyrilometodějská tradice mohou významně napomáhat při mravní očistě společnosti, po desetiletí negativně ovlivňované nelogickými internacionálními prvky.
Specifickým problémem v tomto období je věda. Transformace Akademie věd i centrálně řízených organizací vědeckovýzkumné základny by měla vyústit v efektivní činnost všech pracovišť vědy a výzkumu, vyjma výzkumných zařízení, řízených přímo akciovými společnostmi. Přirozené potřeby historických zemí musejí být respektovány jak z hlediska míst jejich působení, tak i z hlediska jejich ekonomiky. HSD-SMS podpoří takové aktivity ve sféře vědy a techniky, které napomohou k rozvoji zemí, a které přinesou konkrétní efekty jak z hlediska regionálního, tak i celoevropského.
HSD-SMS zastává názor, že státní dotace do oblasti kultury, vzdělávání a vědy by měly být poskytovány přes nevládní organizace, aby byly oproštěny od nežádoucího politického vlivu.

- Samosprávná demokracie a sport
Minulá komunistická doba považovala špičkové sportovce za živou reklamu úspěchů socialismu, zatímco běžná sportoviště, školní hřiště a vesnické spolky chátraly. Polistopadová vláda obětovala sportovní sféru ve jménu všespasitelnosti ekonomické reformy resp. trhu. Ubylo živých reklam a sportoviště chátrají dál.
HSD-SMS se v rámci zvýšenu rovně sportu zasahuje pro tato neodkladná opatření:
- Důsledné prosazení zemského principu do organizace sportovních svazů
- Přehodnocení funkce a významu státem placených vrcholových středisek
- Rozvoj tělovýchovy mládeže, především na úrovni základních článků, tedy podpora trenérům a cvičitelům nejmladších sportovci
- Při tvorbě nové daňové soustavy zavést úlevy na daních pro právnické osoby, které sponzorují tělovýchovu a sport
- Úpravu daňových odvodů soukromých sázkových kanceláří ve prospěch odvodu obci, ve které působí. Z těchto prostředků financovat tělovýchov a sport.
- Tělovýchovná zařízení nesmí být zneužita ke komerčním účelům na úkor tělovýchovných aktivit obyvatel.
- Součinnost tělesné výchovy na všech stupních škol s tělovýchovnými jednotami a
