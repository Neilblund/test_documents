MEIEGA VÕIDAVAD KÕIK 
EESTI KESKERAKONNA VALIMISPROGRAMM RIIGIKOGU X KOOSSEISU VALIMISTEL 
2. märtsil langetab Eesti rahvas otsuse riigi arengu põhisuundade osas järgnevaks neljaks aastaks! Tosin aastat pärast iseseisvuse taastamist vajab Eesti riik stabiilset arengut ja tasakaalustatud juhtimist. Stabiilsus eeldab kõigi inimeste võimet oma eluga toime tulla, austust oma riigi vastu ja usku riigi toimimisse. 
Eesti vanima ja ühe suurima erakonnana taotleb Keskerakond erinevate ühiskonnagruppide ja piirkondade ühtekuuluvust ja tasakaalu. Neil valimistel on Keskerakonna eesmärgiks suurem ühiskondlik heaolu õiglane maksusüsteem ühtlane regionaalareng, võrdsed haridusvõimalused ja Eesti riigi aktiivne kaasotsustamine rahvusvahelises koostöös. Need on põhimõtted, mille eest tahame seista uues Riigikogus ja valitsuses.
Keskerakond esindab Eesti poliitikas traditsioone, aga ka uudset poliitilist mõtlemist. Me oleme näidanud, et suudame murda ühiskonnas ja poliitikas valitsevaid vanu vastasseise ja teha koostööd riigi ja rahva heaks. Me tahame Riigikogu X koosseisus töötada koos kõigiga, kellel on meiega sarnased väärtushinnangud ja põhimõtted. 
Täna me ütleme: MEIEGA VÕIDAVAD KÕIK! Tosina aasta jooksul oleme näinud erakondi. kes on püüdnud valimisedu lõigata inimeste hetkemeeleoludega manipuleerides. või erinevaid regioone, elualasid ja ühiskonnagruppe üksteisele vastandades. Need erakonnad taanduvad varem või hiljem paratamatult nišiparteideks. või kaovad poliitiliselt areenilt. (Keskerakond ei saa endale lubada ühekülgset ja lühinägelikku poliitikat. Me tajume vastutust kogu riigi eest. Meie platvorm osutab, kuidas Eesti lähiaastatel peaks arenema, et sellest tõepoolest võidaksid kõik: noored ja vanad, tööandjad ja töövõtjad, maa-ja linnainimesed. Ja kõige olulisem - et võidaks ühiskond tervikuna.
TERVISHOIUPOLIITIKA 
Olukord: Eesti tervishoiupoliitika täna. 
Eesti rahvastiku tervisenäitajad on murettekitavad, Kahjuks on tervist seni sageli käsitletud vaid üksikisiku, mitte aga kogu ühiskonna probleemina. Vaesus ja varanduslik kihistumine on kahjustanud rahva tervist: märgatavalt on tõusnud inimeste haigestumine südame-veresoonkonna haigustesse, vähktõppe, kasvanud on riskikäitumine. Haigusi avastatakse sageli alles lõppjärgus, kui neid on juba raske või võimatu ravida. Paljud inimesed elavad vaesuses ega suuda endale lubada vajalikke tervishoiuteenuseid, sealhulgas eriarstiabi ja ravimeid. Tervishoius ei jätku raha ning ka olemasolevat raha ei kulutata mitte alati sihipäraselt.
Tervishoidu on pidevalt reformitud, aga reformide tulemused ei vasta tihti loodetule. Haigekassa loomine ja perearstiabile üleminek ei ole suutnud muuta arstiabi igaühele kättesaadavaks.
Visioon: Tervishoiupoliitika Eestis 2010. 
Inimese tervis ei ole mitte üksnes tema enese, vaid kogu rahva vara. Lapse tervisele paneb aluse tema kasvukeskkond ja vanemate tervis ja eluviisid, vanema ea tervisele laotakse vundament lapsepõlves ja noorukieas. Aastal 2010 on igale inimesele Eestis vajadusel tagatud ravi. Iga kindlustatu teab, milliseid teenuseid kindlustus talle garanteerib. Arstiabi on kättesaadav minimaalse ooteajaga. Igaühel on õigus valida arsti ja arstiabiga seotud kulutused hüvitatakse täielikult või osaliselt. Riigil on selge programm ja piisavalt raha, et tagada Eestile vajalike meditsiinispetsialistide ettevalmistamine ning tagada raviteenuste ja ravimite kättesaadavus. 
Tegevuskava 2003-2007. 
Moodustades valitsuskoalitsiooni, lähtub Keskerakond Riigikogu X koosseisus järgmistest tegevuspõhimõtetest: 
- Seadustatakse tervishoiule tehtud kulutuste mahaarvamine üksikisiku tulumaksuga maksustatavast tulust; 
- Tagatakse tervishoiuasutuste kapitalikulude lisafinantseerimine riigieelarvest 5 aasta jooksul igal aastal 300 miljoni krooniga; 
- Soodustatakse konkurentsi ravimiturul, registreerides kiirendatud ja lihtsustatud korras soodsahinnalisi kvaliteetseid ravimeid; 
- Optimeeritakse haigekassa rahade kasutamist, parandades raviteenuste kättesaadavust ja vähendades ravijäljekordi; 
- Tuuakse tervishoiu esmatasandisse tagasi lastearstid kui eriarstid, kelle juurde võib pöörduda ilma saatekirjata; 
- Luuakse lisaks kohustuslikule kindlustusele riigi toel toimiv vabatahtlik tervisekindlustus; 
- Säilitatakse kõigis maakonnakeskustes üldhaiglad; 
- Toetatakse riiklikult kohalike omavalitsuste poolt tervishoidu tehtavaid investeeringuid põhimõttel, et igale omavalitsuse poolt investeeritud kroonile lisab riik ühe krooni; 
- Ehitatakse üles korralik ja hästitoimiv taastus-ja hooldusravivõrgustik; 
- Juurutatakse kontrolli-ja litsentsimismehhanism alternatiivsetele 
- ravivõtetele;
- Tõstetakse kompensatsioon hambaravi eest vähemalt kahekordseks; 
- Tagatakse tervishoiuasutustes valmisoleku tasu; 
- Kaasajastatakse Tallinna ja Tartu nakkushaiglad; 
- Võimaldatakse kõigile elanikele igal aastal tasuta uuringuid südamehaiguste, vähi, tuberkuloosi ja suguhaiguste võimalikult varajases järgus avastamiseks; 
- Tagatakse riiklik tellimus meditsiiniõdede tasemeõppele aastani 2015; 
- Võetakse vastu riigi tervishoiu arengukava. 
SOTSIAALPOLIITIKA JA HOOLEKANNE 
Olukord: Eesti sotsiaalpoliitika ja hoolekanne täna. 
Täna on Eesti suurimad sotsiaalsed probleemid rahvaarvu vähenemine, töötus, vaesus, alkoholism ja narkomaania. Tööpuudus põhjustab vaesumist, vaesus toob kaasa erinevate sotsiaalsete pahede vohamise.
Vaatamata sellele, et üldine vaesus on ühiskonnas mõnevõrra vähenenud, on suurimas vaesusriskis lastega pered, eriti lastega üksikvanemad ja paljulapselised pered. Tihti on nad sedavõrd tõsistes toimetulekuraskustes, et ei suuda rahuldada elutähtsaid vajadusi. Ka eakad inimesed tunnevad puudust sotsiaalsest kaitstus es. Pensionide kasv on palkade kasvust ja inflatsioonist maha jäänud ja pensionäride elu võrreldes palgasaajatega on aasta-aastalt halvenenud. Riik ei suuda tagada piisaval hulgal sotsiaal-ja hooldusteenuseid.
Visioon: Sotsiaalpoliitika ja hoolekanne Eestis 2010. 
Aastal 2010 on Eestis riigi ja kohalike omavalitsuste toel igaühele tagatud väärikas toimetulek. Riik, omavalitsused ja ettevõtjad töötavad tööhõiveprobleemide lahendamisel üheskoos. Riik teeb kõik, et motiveerida töö kaotanud inimesi tööturule naasma. Töötutele tagatakse tööturu teave ja väljaõpe.
Perepoliitika tähtsaimaks alustalaks on põhimõte, et iga Eesti laps on rahvuslik rikkus.
Igale inimesele, sõltumata tema elukohast, east ja tervislikust seisundist, on tagatud täisväärtuslik osalemine ühiskonnaelus. Pensionid on tõusnud euroopalikule tasemele ja igale ühiskonnaliikmele, kes on oma tööpanuse elu jooksul andnud, tagatakse vanaduspõlveks väärikas elustandard. 
Tegevuskava 2003-2007. 
Moodustades valitsuskoalitsiooni, lähtub Keskerakond Riigikogu X kooseisus järgmistest tegevuspõhimõtetest: 
- Suurendatakse riigi osalust lapse kasvatamisel keskmiselt 2000 kroonini kuus, tõstes esimese lapse rahalise toetuse võrdseks teiste lastega ning suurendades seda vastavalt elukalliduse tõusule, rahastades riiklikult huviharidust, makstes kinni töövihikud jms 1.-9. klassi õpilastele ja laiendades koolilõuna riiklikku finantseerimist 5.-9. klassile;
- Toetatakse lapsega kodus olevat vanemat lapse esimesel eluaastal vähemalt miinimumpalga ulatuses; 
- Tõstetakse miinimumpalk nelja aastajooksul 2800 kroonini, tagades keskmise palga samaväärse tõusu. 
- Tagatakse puuetega inimestele võimalused eluga toimetulekuks ja tööhõiveks, arvestades nende erivajadusi ja luues juurde vähemalt 500 toetatud töökohta; 
- Tagatakse pensionide ennakkasv võrreldes palgaga, eesmärgiga viia pension vähemalt 40% tasemeni keskmisest palgast; 
- Arendatakse iseseisvat toimetulekut soodustavaid teenuseid ja tegevusi (rehabilitatsiooniteenuseid, peres hooldamine, avahooldus, toetatud tööd ja elamine); 
- Toetatakse eakate päevakeskuste loomist; 
- Rajatakse pikaajalistele töötutele ümberõppe-ja töökeskused; 
- Suurendatakse toitjakaotuspensioni; 
- Töötatakse välja ja juurutatakse uus kompleksne sotsiaaltoetuste süsteem, mis asendab enam kui 30 erinevat ja paljuski ebaefektiivset tänast toetusliiki; 
- Toimetulekupiir tõstetakse 500-lt kroonilt vähemalt 750 kroonini; 
- Alandatakse naiste pensioniiga iga lapse pealt aasta võrra, kokku kuni 5 aastat, arvestades need aastad tööstaažhi hulka. 
TURVALISUS JA KORRAKAITSE 
Olukord: Eesti elanike turvalisus täna. 
Kuhjunud sotsiaalsete hädade tõttu on ka kuritegevuse tase jõudnud talumatult kõrgele ja ühiskonna turvatunne langenud kahetsusväärselt madalale. See tekitab stressi ja pidurdab riigi ja rahva heaolu kasvu.
Lisaks raskete isiku-ja varavastaste kuritegude suurele arvule on viimastel aastatel väga tõsiseks probleemiks narkokuritegevus. Pidevalt tuleb võidelda ka majanduskuritegude ja korruptsiooniga.
Visioon: Turvalisus ja korrakaitse Eestis 2010. 
Aastal 2010 tunnevad Eesti inimesed end turvaliselt, sest riik suudab tõhusalt võidelda kuritegevuse sotsiaalsete põhjustega. Vähenenud on liikluses hukkunute arv. Riigi korrakaitsestruktuurid teevad tihedat koostööd kohalike omavalitsuste ja kodanikualgatusel põhinevate ühendustega. Lastel ja noortel on piisavalt võimalusi huvitegevuseks ja vaba aja veetmiseks. Igaühele on vajadusel kättesaadav kvaliteetne õigusabi. 
Tegevuskava 2003-2007. 
Moodustades valitsuskoalitsiooni, lähtub Keskerakond Riigikogu X kooseisus järgmistest tegevuspõhimõtetest: 
- Avastatakse ja võetakse vastutusele narkootiliste ja psühhotroopsete ainete valmistajad, diilerid ja varustajad; 
- Suurendatakse tolli ja piirivalve võimekust uimastite avastamisel ja tihendatakse riigi institutsioonide koostööd selles valdkonnas; 
- Tõkestatakse narkootikumide levitamine, eriti alaealistele koolides, koolide ümbruses ja alaealiste osalusega üritustel; 
- Tuuakse igasse omavalitsusüksusse oma konstaabel, kes tunneks kohalikke inimesi ja keskkonda ning suudaks tagada elanike turvatunde ja avaliku korra; 
- Kaasatakse iga konstaabli teeninduspiirkonna töösse abipolitseinikud ja kodanikeühendused ja tehakse koostööd munitsipaalpolitseiga; 
- Tagatakse lastele turvaline koolitee, pöörates koostöös politsei, kooli ja kohalike omavalitsustega enam tähelepanu laste kooliteeks olevate teede ja tänavate ning transpordi turvalisusele; 
- Tõhustatakse järelevalvet koolides ja suurendatakse noorsoopolitseinike ja koolipsühholoogide arvu; 
- Luuakse täiendavalt spordiväljakuid, mänguplatse ja tasuta huviringe; 
- Luuakse seadusandlikult võimalus rahapesu tunnustel kurjategijatelt arestitud varade pööramiseks riigi omandisse, kui vara valdaja või omanik ei esita vara päritolu seaduslikkust tõendavaid dokumente; 
- Osutatakse riigi kulul õigusabi vähekindlustatud elanikele ja pensionäridele; 
- Laiendatakse riigi õigusabi lisaks kohtulikule ka kohtueelsele menetlusele ja õigusalaste dokumentide koostamisele; 
- Võetakse vastu uus tõhus korruptsioonivastane seadus. 
NOORED JA HARIDUS 
Olukord: Eesti hariduspoliitika täna. 
Täna ei tähtsustata Eestis üldhariduse kõrval piisavalt kutseharidust. Põhi-ja keskhariduse õppekavad ei arvesta õpilaste erinevaid võimeid ja vajadusi. Sageli kitseneb õppimine üksnes riigieksamite oodatavatele ülesannetele. Suureneb hariduse regionaalne kihistumine, kiireneb hariduslik sisemigratsioon, paljud lapsed langevad haridussüsteemist välja. Väheneva sündivuse tõttu tuleb ümber kujundada koolivõrk. Toimetulekuraskustes peredel ei ole võimalik lubada oma lastele spordi- ja huvitegevust. Need probleemid soodustavad koolist väljalangemist, kuritegevust, narkomaaniat. Kõrgharidus muutub üha enam tasuliseks ja raskemini kättesaadavaks vaesematest peredest noortele.
Õpetajate palgatase ei vasta nende tööpanusele, omavalitsuste eelarvest finantseeritavate õpetajate palgad on madalamad kui riigieelarvest palka saavatel õpetajatel.
Visioon: Hariduspoliitika Eestis 2010. 
Aastal 2010 on kõigile Eesti noortele, sõltumata nende elukohast ja vanemate sissetulekust, tagatud juurdepääs parimale võimetekohasele haridusele. Selleks on kesk- ja põhiharidus oluliselt enam diferentseeritud ning kutseharidust väärtustatakse võrdselt üldharidusega. Koolivõrgu kujundamisel arvestatakse majandusliku põhjendatuse kõrval regionaalseid vajadusi ja pikaajalisi demograafilisi prognoose. Igas omavalitsuses on avatud noortekeskused, kus noored saavad veeta vaba aega ja osaleda huvialaringides. Riiklik kõrgharidustellimus on tagatud vähemalt 50 protsendile keskhariduse omandanutest.
Õpetajate palgatase ja sotsiaalne positsioon vastab nende panusele ühiskonna arengusse. Riigi ja omavalitsuste eelarvest palka saavate pedagoogide töötasu on viidud võrdsele alusele.
Tegevuskava 2003-2007. 
Moodustades valitsuskoalitsiooni, lähtub Keskerakond Riigikogu X koosseisus järgmistest tegevuspõhimõtetest: 
- Tagatakse koolitoidu riiklik rahastamine põhikooli lõpuni ja alustatakse koolilõuna rahastamist kutsekeskkoolides; 
- Luuakse paremad võimalused huvitegevuse ja spordi harrastamiseks maakoolide juures ja rahastatakse riigieelarvest huvialakoole ja huvialaharidust;
- Toetatakse avatud noortekeskuste loomist ja noorsootööd; 
- Sätestatakse riikliku regionaaltoetuse kriteeriumid, et säilitada koolid regionaalpoliitiliselt olulistes piirkondades ning toetatakse väikesi maakoole; 
- Rajatakse õpilaskodusid ebasoodsast majanduslikust ja sotsiaalsest keskkonnast pärit õpilastele; 
- Tagatakse kõrghariduse riiklik koolitustellimus vähemalt 50 protsendile keskhariduse omandanutest;
- Käivitatakse rahaliste toetuste süsteem kutse-, kõrg-ja rakenduskõrgkoolide õpilastele ja üliõpilastele; 
- Töötatakse välja üleriigiline koolitranspordisüsteem; 
- Antakse haridusobjektide riiklike investeeringutoetuste otsustamine maakondlikele omavalitsusliitudele; 
- Ühtlustatakse omavalitsuse ja riigieelarvest palka saavate pedagoogide palgad ja tõstetakse kõrgharidusega noore õpetaja palgaastme määr Eesti keskmise palga tasemele;
- Taastatakse õpetajate staažitasu; 
- Süstematiseeritakse teaduse finantseerimine, mis tagab Eestile vajalike eluvaldkondade stabiilse arengu. 
KULTUURIPOLIITIKA
Olukord: Eesti kultuuripoliitika täna. 
Täna ei karma riik vajalikul määral vastutust kultuuripärandi kaitse eest. Riikliku kultuuripoliitika prioriteetide hulgas ei ole rahvakultuuri ja harrastuskunsti. Toetus üleriigilistele laulu- ja tantsupidudele, rahvusvahelistele folkloorifestivalidele ja maakondlikele rahvakultuuriüritustele on äärmiselt tagasihoidlik. Lokkab madala tasemega massikultuur. Ebapiisav on riiklik toetus rahvaraamatukogudele, mille tähtsust ja vajalikkust kogu riigis on aga võimatu üle hinnata. 
Visioon: kultuuripoliitika Eestis 2010. 
Aastal 2010 on kõigile Eesti elanikele kättesaadav kvaliteetkultuur. Igaühele on loodud võimalused tegelemiseks rahvakultuuri ja spordiga, sõltumata inimese elukohast. Riik tunnustab omavalitsuste tööd ja vastutust rahvakultuuri säilitamisel ning väärtustab omakultuuri kandjaid ja omavalitsuste ühistegevust. Riiklikult tunnustatakse nii eliit-kui rahvakultuuri edendajaid ja aidatakse levitada kultuurikorralduse positiivseid kogemusi. Rahvaraamatukogud on kogu riigis saanud tõelisteks infokeskusteks, mis pakuvad elanikele kompleksseid teenuseid (raamatud, ajalehed, ajakirjad, internet, video- ja audiokogud jne).
Tegevuskava 2003-2007. 
Moodustades valitsuskoalitsiooni, lähtub Keskerakond Riigikogu X 
koosseisus järgmistest tegevuspõhimõtetest: 
- Võetakse vastu rahvakultuuri seadus; 
- Viiakse lõpule pooleliolevate kultuuri- ja spordiasutuste ehitus- või renoveerimistööd; 
- Arendatakse välja riiklikult oluliste kultuuriobjektide võrgustik (Kunstimuuseum, Eesti Rahva Muuseum, Tallinna lauluväljak, loomaaed jms); 
- Suurendatakse üleriigiliste laulu-ja tantsupidude ettevalmistamise ja läbiviimise riiklikku toetamist; 
- Tagatakse omakultuuri säilimine maakondades, valdades ja külades; 
- Suurendatakse toetust kultuuriseltsidele vähemalt võrdeliselt eelarve üldise kasvuga; 
- Toetatakse üleriigilisi ja maakondlikke rahvakultuurikollektiive (koorid, rahvatantsurühmad, puhkpillorkestrid jne), kindlustades need põhilisteks tegevuskuludeks vajalike vahenditega; 
- Toetatakse koostöös omavalitsustega oluliste kultuuriobjektide renoveerimist ja ehitamist; 
- Arendatakse noorte sportimisvõimalusi eesmärgiga, et vähemalt pooled noortest kuuluks spordiklubidesse ja ringidesse; 
- Toetatakse rahva- ja firmasporti; 
- Täiendatakse süstemaatiliselt ja pidevalt rahvaraamatukogude ainelist baasi. 
RIIGIEELARVE JA MAKSUD 
Olukord: Eesti riigieelarve ja maksusüsteem täna. 
Eestis on riigieelarve osakaal sisemajanduse koguproduktist täna palju väiksem kui Euroopa Liidus keskmiselt. Meie maksusüsteem on praktiliselt regressiivne -vaesed maksavad suhteliselt rohkem kui rikkad. Eelarve kulude struktuur on kujunenud poliitiliste jõudude ja survegruppide võitluste ja kompromisside tulemusel, mitte aga teaduslikult põhjendatud alustel. Eesti maksusüsteem stimuleerib niinimetatud kahe Eesti teke, kuna rikkamatele on loodud eeldused veelgi rikastuda, vaesematele aga ei ole antud võimalust omal jõul vaesusest välja rabelda ja ennast väärika kodanikuna tunda. Riigieelarves ei jätku piisavalt raha ka sotsiaalkulutusteks.
Visioon: Riigieelarve ja maksusüsteem Eestis 2010. 
Eesti riigieelarve on kesk-pikal perioodil defitsiidita. Riigieelarve osakaal sisemaisest koguproduktist vastab Euroopas üldtunnustatud põhimõtetele. Maksude tase on optimaalne ja nende jaotumine õigfane. Maksusüsteem ei soodusta elanikkonna varalist kihistumist, vaid võimaldab igaühel iseseisvalt oma eluga toime tulla. Eelarve kulude struktuur põhineb teadusuuringutel ja sihtprogrammidel.
Tegevuskava 2003-2007. 
Moodustades valitsuskoalitsiooni, lähtub Keskerakond Riigikogu X koosseisus järgmistest tegevuspõhimõtetest: 
- Tagatakse eelarve tasakaal kesk-pikal perioodil; 
- Kehtestatakse 2004. aastast astmeline üksikisiku tulumaks; 
- Suurendatakse järk-järgult tulumaksuvaba miinimumi 2000 kroonini; 
- Vaadatakse läbi eelarve kulud, vähendamaks bürokraatiat ja leidmaks kokkuhoiuteid; 
- Kehtestatakse maksusoodustused lähtudes laste arvust; 
- Korraldatakse ümber omavalitsuste rahastamine; 
- Korrastatakse riigitöötajate palgasüsteem; 
- Suurendatakse eelarve sotsiaalset suunitlust. 
ETTEVÕTLUS JA UUTE TÖÖKOHTADE LOOMINE 
Olukord: Eesti ettevõtluspoliitika täna. 
Iseseisvuse taastamisel kaotati Eestis nõukogudeaegsed majanduspidurid ja viidi läbi radikaalne rahareform. See tõi suhteliselt kiire majandusarengu ja olulisi välisinvesteeringuid.
Majanduse konkurentsivõime tagamiseks hoiti palgad madalal ja devalveeriti ette ära Eesti kroon.
Tänaseks on need mõjurid ammendumas, senise poliitika valupunktid annavad aga teravalt tunda. Eestis ei tööta iga viies 25-49 aastane mees, naistest ei tööta iga neljas. (1990. aastal oli selliseid mehi 3 ja naisi 12 protsenti. Samas oli sündide arv 1990. aastal tänasest ligi kaks korda suurem. Enamikul mittetöötavatest inimestest ei ole piisavalt oskusi ega võimeid, et iseseisvalt või riigi toel ettevõtlusega alustada. Ettevõtluse toetamise poliitika on ülikonservatiivne ja väldib riskantsete projektide toetamist. See pidurdab kiiremat väikeettevõtluse arengut. 
Visioon: Ettevõtlus-ja tööhõivepoliitika Eestis 2010. 
Aastal 2010 on Eesti muutunud puidu ja pooltoodete väljavedajast riigiks, mida tuntakse kui kõrge lisaväärtusega toodetele tootjat ja transiitvedude! Teostajat. Riigi ettevõtluspoliitika on suunatud uute töökohtade loomisele. Kutse-ja ametialase koolituse süsteem tagab noortele paremad töövõimalused, eakamatele töö säilitamiseks vajaliku ümberõppe. Kõrgkoolid teevad tööturu vajadusi arvestades head koostööd ettevõtjatega! Tegutsevad regionaalsed ettevõtlusinkubaatorid ning ettevõtlus-ja arenduskeskused. 
Tegevuskava 2003-2007. 
Moodustades valitsuskoalitsiooni, lähtub Keskerakond Riigikogu X kooseisus järgmistest tegevuspõhimõtetest: 
- Kasutusele võetakse aktiivne ettevõtluspoliitika, mis sisaldab paindlikumat ja ulatuslikumat toetust väikeettevõtlusele; 
- Tehakse senisest enam soodustusi riiki tulevale kapitalile, sealhulgas ettevõtluseks vajaliku maa eraldamisel, infrastruktuuri rajamisel ja tööjõu koolitamisel; 
- Tehakse Eesti ettevõtetele maksusoodustusi uute töökohtade loomisel; 
- Võetakse kasutusele kiirem asjaajamisrežiim, sealhulgas registri-ja notariaaltoimingud investeerijatele;
- Aidatakse garanteerida suuri investeeringuid; 
- Ettevõtete maksukoormust ei suurendata; 
- Kahekordistatakse kulutusi arendustegevusele; 
- Suurendatakse stardiabi alustavatele ettevõtetele; 
- Stimuleeritakse ettevõtete osalemist kutseõppes; 
- Suurendatakse riiklikku koolitustellimust insener-tehnilistel erialadel, 
- kutsehariduses ja kutsekõrghariduses; 
- Võetakse vastu ja rakendatakse uus monopolide vastane seadus. 
VÄLIS-JA JULGEOLEKUPOLIITIKA 
Olukord: Eesti välis-ja julgeolekupoliitika täna. 
Täna on lõppfaasi jõudnud Eesti ühinemine Euroopa Liidu ja NATOga. See on olnud pikk ja keeruline protsess. Eesti valitsused on välispoliitilistes huvides tihti teinud kompromisse siseriiklike vajaduste arvel. Euroopasse integreerumisel ei ole alati piisavalt kaasatud erinevaid huvigruppe. Pahatihti ei ole riigivõim läbirääkimiste erinevatel etappidel suutnud pakkuda üldsusele selget teavet tulevaste muutuste kohta. Paljusid Euroopa Liiduga seonduvaid nõudeid tõlgendatakse siseriiklikult Uiga jäigalt.
Nüüd seisab Eestil ees liitumiskõneluste lõpetamine NATOga, Euroopa Liidu liitumislepingu allkirjastamine ja liitumisreferendum, samuti Euroopa Tuleviku Konvendi lõppdokumendi vastuvõtmine. Need protsessid määravad Eesti positsiooni Euroopa ja maailma poliitikas tulevaste aastakümnete jooksul. 
Visioon: Eesti välis-ja julgeolekupoliitika 2010. 
Aastaks 2010 osaleb Eesti aktiivselt regionaalsete ja globaalsete majandus-, keskkonna-, julgeoleku- ja muude probleemide lahendamisel. Eesti on Euroopas ja NATOs aktiivne kaasotsustaja ja otsuste algataja. Eesti teeb intensiivset koostööd Balti- ja Põhjamaadega, normaliseeritud on nii majandus-kui ka poliitilised suhted Venemaaga. Eesti osaleb kriisireguleerimis- ja rahutagamisoperatsioonides ning võitluses terrorismi ja rahvusvahelise kuritegevusega.
Tegevuskava 2003-2007. 
Moodustades valitsuskoalitsiooni, lähtub Keskerakond Riigikogu X koosseisus järgmistest tegevuspõhimõtetest: 
- Toetatakse sellise uue Euroopa Liidu aluslepingu vastuvõtmist, mis kirjeldab senisest selgema pädevuste jaotuse rahvusriikide ja Euroopa Liidu vahel, sisaldab Euroopa Liidust väljaastumise protseduuri, ja annab rahvusriikide parlamentidele õiguse peatada riikideüleste eelnõude menetlemine, kui on rikutud subsidiaarsuse põhimõtet;
- Antakse Riigikogu seisukoht kõigi oluliste Euroopa Liidu eelnõude kohta enne nende hääletamist Euroopa Ministrite Nõukogus Vabariigi valitsuse ministrite poolt;
- Toetatakse välis-ja sisejulgeolekualast koostööd Euroopa Liidu liikmete vahel ja Euroopa Liidu kaitsealase koostöö koordineerimist NATO-ga;
- Koordineeritakse majanduslikku, kultuurilist ja julgeolekupoliitilist koostööd Balti- ja Põhjamaadega;
- Jätkatakse nii kahe-kui mitmepoolsete poliitiliste, majandus- ja kultuurisidemete arendamist Venemaaga;
- Osaletakse NATO ja Euroopa Liidu kiirreageerimisjõudude väljaarendamises;
- Arendatakse kaitseväes mobiilseid ja kaasaegseid üksusi ning erinevaid nišivõimekusi (meditsiin, demineerimine, kaitse massihävitusrelvade vastu);
- Arendatakse Eestis välja Vastuvõtva Riigi Toetuse struktuurid;
- Osaletakse aktiivselt ÜRO, NATO ja Euroopa Liidu poolt juhitavates kriisi-ja rahuoperatsioonides; 
- Osaletakse arenguabiprogrammides, et jagada uute demokraatlike riikidega tsiviilstruktuuride ja kaitsejõudude ülesehitamise kogemusi. 
KODAKONDSUS-JA KEELEPOLIITIKA 
Olukord: Eesti kodakondsus-ja keelepoliitika täna. 
Eesti kodakondsus-ja keelepoliitika aluspõhimõtted on iseseisvuse taastamisest saadik olnud stabiilsed. Kahjuks on tegelik poliitika neis valdkondaes mõnikord olnud segane ja vastuoluline. Aega ja jõudu on raisatud vaenlase otsimisele, rahvuslust rõhutava propaganda varjus on tehtud olupoliitilist koostööd Eesti iseseisvuse ja rahvuslike huvide vastaste jõududega. Jäigad ja mustvalged seisukohad on takistanud rahvusvähemuste lõimingut Eesti ühiskonda. Seni on olnud ületamatu probleem kodakondsuseta isikute suur arv.
Eesti keele kui eestlaste emakeele osatähtsus koolide õppekavas on vähenenud. Suur osa riigi muukeelsest elanikkonnast ei ole omandanud riigikeelt sellisel tasemel, et suuta ühiskonnaelus aktiivselt osaleda.
Visioon: Kodakondsus-ja keelepoliitika Eestis 2010. 
Eesti riik kaitseb ja arendab süsteemselt eesti keelt ja kultuuri. Eesti riigi kodakondsus-ja keelepoliitika põhialused on säilinud ja samas muutunud euroopalikumaks. Riiklikult soodustatakse eesti keele õpetamist muu emakeelega noortele. Kõik keskhariduse omandanud noored valdavad eesti keelt tasemel, mis võimaldab neil võrdselt konkureerida haridus-ja tööjõuturul. Riiklikult on korraldatud täiskasvanute riigikeele õpe. Soovijatele säilib riiklik venekeelne gümnaasiumiharidus. Rahvusvähemustele on loodud soodsamad tingimused omakeelse hariduse ja kultuurielu edendamiseks. Riik motiveerib oma elanikke Eesti kodakondsuse taotlemiseks ja aitab neid valmistumisel kodakondsusnõuete täitmiseks. Tänu sellele ei ole Eestis enam arvukat kodakondsuseta isikute ringi.
Tegevuskava 2003-2007. 
Moodustades valitsuskoalitsiooni, lähtub Keskerakond Riigikogu X koosseisus järgmistest tegevuspõhimõtetest:
- Kindlustatakse kodakondsus-ja keelepoliitika euroopalikud põhimõtted;
- Suurendatakse eesti koolis eesti keele õpetamise mahtu;
- Töötatakse välja meetmed eesti keele ja kultuuri kaitseks Euroopa Liidus;
- Kindlustatakse kvaliteetne riigikeeleõpe venekeelsetes koolieelsetes lasteasutustes ja koolides, luues seega eeldused sujuvaks lülitumiseks eestikeelsesse gümnaasiumiõppesse neile, kes seda soovivad ja on selleks võimelised;
- Suurendatakse muukeelses põhi-ja keskkoolis eesti keeles õpetatavate ainete arvu;
- Toetatakse riiklikult täiskasvanute riigikeeleõpet; 
- Toetatakse mittetulundusühinguid, kes tegelevad muulaste integreerimisega Eesti ühiskonda;
- Viiakse riigikeeleeksami nõuded lahemale tavaelule, seejuures vähendamata nõudlikkust.
OMAVALITSUSED JA REGIONAALARENG 
Olukord: Eesti omavalitsus-ja regionaalpoliitika täna. 
Omavalitsuste tulubaas on kasin ja ebastabiilne. Omavalitsused ei saa täita neile seadusega pandud kohustusi ega teha arenemiseks eluliselt vajalikke investeeringuid. Eriti raske on väikestel, hajusa asustusega ja suurtest keskustest kaugel asetsevatel valdadel. Omavalitsuste ühise tegutsemise alused on selgelt reguleerimata. Pikka aega näitas riigivõim end regionaalpoliitika korraldamisel nõrga ja saamatuna, tegeldes tõeliste murede lahendamise asemel valdade sundliitmise ja piiride ümberjoonistamisega. Paljud piirkonnad on seetõttu taandarenenud.
Visioon: Omavalitsused ja regionaalpoliitika Eestis 2010. 
Aastal 2010 eraldab riik kõigi omavalitsustele pandavate kohustuste täitmiseks piisavalt raha. Omavalitsuste rahastamisel võetakse arvesse iga omavalitsuse kohustusi ning regiooni ja asustuse omapära. Piirkondade arenguerinevused on tasandunud. Oluliselt rohkem raha suunatakse ettevõtluse arendamiseks vajaliku tehnilise võrgustiku väljaehitamiseks maapiirkondades: teedeehituseks ja remondiks, elektrivarustuseks, vee ja kanalisatsiooni ning kvaliteetse telefoni- ja internetiühenduse arendamiseks. Omavalitsused on haldussuutlikud ja kompetentsed ning suudavad täielikult kasutada Euroopa Liidu struktuurifondide võimalusi. Eesti regionaalarengu põhimõtted, struktuur ja eesmärgid on sätestatud laiapõhjalise ühiskondliku kokkuleppega.
Tegevuskava 2003-2007. 
Moodustades valitsuskoalitsiooni, lähtub Keskerakond Riigikogu X kooseisus järgmistest tegevuspõhimõtetest: 
- Töötatakse välja ja võetakse vastu regionaalarengu seadus, milles sätestatakse regionaalpoliitika eesmärgid, põhimõtted ja rahastamine; 
- Luuakse tehniline võrgustik, mis on vajalik ettevõtluse arendamiseks maapiirkondades (korras teed, piisav elektrivarustus, vesi, kanalisatsioon, telefoni-ja internetiühendus);
- Rakendatakse kohalike omavalitsuste tulubaasi uued alused, mille puhul võetakse arvesse ka territooriumi suurus, sealhulgas teede kogupikkus, õpilaste sõiduliinid jne.; 
- Muudetakse omavalitsuste tulubaas riiklikest maksuvabastustest sõltumatuks; 
- Suurendatakse omavalitsuste tulubaasi; 
- Antakse maakondlikele omavalitsusliitudele avalik-õiguslikud funktsioonid tegelemiseks hariduse, tervishoiu, kultuuri, transpordi, maakonna arengukavade ja planeeringutega ning teiste vallaüleste probleemidega; 
- Kiirendatakse kohalike omavalitsuste arenguks vajaliku riigimaa munitsipaliseerimist; 
- Toetatakse kohalikke omavalitsusi elamumajanduse arengukavade elluviimisel ja sundüürnike probleemide lahendamisel; 
- Suurendatakse kulutusi kohalike teede korrashoiuks ja ehituseks nii maal kui linnades, kasutades selleks kütuseaktsiisist laekuvat raha. 
MAAELU JA PÕLLUMAJANDUS 
Olukord: Eesti maaelu ja põllumajandus täna. 
Viimase kümne aasta põllumajanduspoliitika on Eesti maaelus kaasa toonud valusad muutused: põllumajanduses hõivatute arv on vähenenud kolm korda, tootmistase on langenud poole võrra, ligi 25% haritavast maast on kasutusest väljas. Ettevõtjad ei suuda investeerida seadmetesse, toiduohutusse ega keskkonnameetmetesse. Puudus on oskustöölistest ja tänapäevaste oskustega talu-ja ettevõttejuhtidest. Põllumajanduslikud rakendusuuringud on alarahastatud, paljud ettevõtted ei ole konkurentsivõimelised. Maal ei ole suudetud luua piisavalt uusi töökohti väljaspool põllumajandussfääri.
Visioon: Maaelu ja põllumajandus Eestis 2010. 
Lähemate aastate jooksul edeneb põllumajandustootmine tänu stabiilsele majanduskeskkonnale. Suureneb tootmise tulukus, ettevõtjad suudavad investeerida seadmetesse, keskkonna-ja toiduohutusse ning reageerida turumuutustele. Eestis toodetakse kõik eluks vajalikud põhitoiduained. Suurenevad sisetarbimine ja eksport. Väärtustatakse mahepõllumajandustoodangut. Eesti suudab ära kasutada kogu Euroopa Liidu struktuurifondidest maaelu arenguks eraldatava raha. Kogu haritav maa on kasutuses, rannakarjamaad ja kuppelalad hoitakse avatuna.
Puhta keskkonna ja kaasajastatud infrastruktuuriga maapiirkonnad on meeldivaks elukeskkonnaks ning puhkuse sihtkohaks. Elustandard riigi eri piirkondades on ühtlustunud. Inimeste sissetulekud, hariduse ja muude teenuste tase ning kättesaadavus ei sõltu elukohast.
Tegevuskava 2003-2007. 
Moodustades valitsuskoalitsiooni, lähtub Keskerakond Riigikogu X koosseisus järgmistest tegevuspõhimõtetest: 
- Leitakse võimalused stabiilseks ja tulusaks põllumajandustootmiseks ja kalanduseks (tootmiskvoodid, interventsioon, eraladustamine, eksporditoetused, investeeringutoetused) läbi turukorralduse;
- Euroopa Liidu struktuurifondide abil arendatakse põllumajandustootmise kõrval ka maaelu kui eluviisi (elatustalude ümberkorraldamine, kalalaevade turult eemaldamise toetus, põllumajanduslik keskkond, metsastamine, maaparandus, külade arendamine, alternatiivse ja väikeettevõtluse arendamine jne); 
- Makstakse alates 2004. aastast põllumajandustootjatele otsetoetusi 55 protsenti Euroopa Liidu tasemest, suurendades seda 65 protsendini 2006. aastaks;
- Maatulundusmaa müügil välismaalastele rakendatakse üleminekuperioodi;
- Kõik maamajandusega otseselt seotud valdkonnad (kalandus, maaküsimused, metsandus) koondatakse põllumajandusministeeriumi haldusalasse;
- Luuakse nõuandeteenistusi ja ettevõtluskeskusi, et tagada teabe ja koolituse kättesaadavus maaelanikele, kaasates kolmandat sektorit;
- Arendatakse rahvuslikku põllumajandusharidust (õppebaasid, stipendiumid, täiendkoolitus) ja rakendusteadusi;
- Soodustatakse põllumajandustootjate ja nende katusorganisatsioonide koostööd ja toetatakse ühistegevust kui põllumajandustootjate peamist omaabivormi;
- Korraldatakse ümber Maaelu Edendamise Sihtasutuse töö ja asutatakse stardi-ja riskikapital maaettevõtluse alustamise ja investeerimistegevuse soodustamiseks;
- Soodustatakse lihaveise-ja lambakasvatust väiketaludes ja piirkondades, kus on palju harimata maid;
- Kaasfinantseeritakse põllumajandustootjate keskkonnanõuete täitmiseks vajalikke investeeringuid ja tagatakse haritava maa säästlik kasutamine läbi põllumajandusliku keskkonnaprogrammi;
- Töötatakse välja talu õiguslikku staatust reguleeriv seadusandlus (asendustalunikud, pärimisküsimused jms.); 
- Käivitatakse programm talude varustamiseks elektri ja puhta veega. 
KESKKONNAKAITSE. 
Olukord: Eesti keskkonnapoliitika täna. 
Eesti Keskkonna ja loodusvarade näol on tegemist rahvusliku rikkusega. Süsteemitu lähenemise korral on need varad suures ohus. Omandisuhete reform on viimase aastakümne jooksul kaasa toonud loodusvarade (eriti metsade) ebaõige kasutamise. Seda soodustab ebatäielik või väär teave varudest, samuti ebaefektiivne kontroll. Suurt keskkonnastressi põhjustav majandusvaldkond on energeetika. 
Keskkonnaalased teadusuuringud on alafinantseeritud ja Keskkonnaministeerium praktiliselt ei täida oma üksannet nende teadusuuringute koordineerimisel. Eesti loodusteadu31ikud kollektsioonid ja kogud on halvas seisukorras. Kriitiline on joogivee kvaliteet, mis suures osas ei vasta tervisekaitse nõuetele.
Visioon: Keskkonnapoliitika Eestis 2010. 
Aastal 20 I 0 kasutatakse Eestis loodusressursse säästlikult ja läbimõeldult. Kõik keskkonnapoliitikaga seonduvad riiklikud otsustused tuginevad teadusuuringutele. Keskkonnapoliitika on integreeritud riikliku julgeolekupoliitika komponendiks. Tõene keskkonnaalane informatsioon on mõistetavas vormis kättesaadav nii üldsusele kui otsustajatele. Keskkonnaalane seadusandlus ja tegelik poliitika on kooskõlas Euroopa Liidu dokumentide ja Eesti poolt ratifitseeritud rahvusvaheliste konventsioonidega Kontroll keskkonnaalase seadusandluse täitmise üle on tõhus.
Tegevuskava 2003-2007. 
Moodustades valitsuskoalitsiooni, lähtub Keskerakond Riigikogu X koosseisus järgmistest tegevuspõhimõtetest: 
- Taastatakse riiklik metsavalve, täiustatakse raiet puudutava informatsiooni kogumist ja kasutamist, et tõkestada ebaseaduslikult raiutud puidu turustamine;
- Tugevdatakse metsavalve-ja keskkonnainspektorite väljaõppesüsteemi ja antakse neile õigused ja reaalsed võimalused väärtegude ärahoidmiseks;
- Suurendatakse taastuvenergia osatähtsust energiatarbimises;
- Soodustatakse elektri-ja soojusenergia koostootmist;
- Kaasatakse peaministri teadus-ja arendusnõukogusse keskkonnaeksperte keskkonnatehnoloogiliste ja looduskaitseliste teadusprobleemide koordineerimiseks;
- Luuakse Keskkonnaministeeriumi, Haridus-ja teadusministeeriumi, Sotsiaalministeeriumi ja Majandus-ja kommunikatsiooniministeeriumi koostöös keskkonnateadlikkuse ja keskkonnahariduse programm;
- Võetakse vastu uus keskkonnakaitse kontseptsioon ja uus energeetika arengukava ning alustatakse nende elluviimist, pöörates erilist tähelepanu puhta õhu ja puhta vee kui suurimate loodusvarade kaitsmisele;
- Soodustatakse rohelist mõtteviisi ja selle levi;
- Toetatakse looduskaitse ja loodusteaduslike kogude arendamist. 
MEIEGA VÕIDAVAD KÕIK!
