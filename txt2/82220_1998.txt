VOLEBNÍ PROGRAM KSČM
pro předčasné volby do Poslanecké sněmovny Parlamentu České Republiky v roce 1998

SPOLEČNOST JE V KRIZI  SMUTNÝ KONEC „ČESKÉHO ZÁZRAKU"
Dnes naneštěstí vítězí ten, kdo umí nejlépe podvádět. Kdo žije z poctivé práce - zaměstnanec, poctivý živnostník a drobný podnikatel - stále více živoří- Velké podniky krachují. Tunelováním bank, nepovedou privatizací i rozkrádáním národního majetku ve velkém získala česká republika neslavný věhlas ve světě. Neviditelná ruka trhu nemá zázračný vliv na ekonomiku, zato vytahuje naspořené peníze z kapes občanu. Většina obyvatel chudne, pouze malá část bohatne. Důchodci stěží budou mocí hradit náklady na zdravotní péči a slušné bydlení Mladí lidé' nemají šanci získat byt a založit rodinu. Pro nadané děti z chudých rodin se stává studium nedostižným. Nezaměstnanost stoupá a postihuje stále více sociálních a profesních skupin, oblastí země i odvětví ekonomiky. Zaměstnanci se bojí o práci a nad podnikateli visí hrozba zadluženosti. Svoboda projevu je omezena ekonomickým tlakem len kriminalita a byrokracie vzkvétají

JDE O EKONOMICKOU I POLITICKOU KRIZI, O KRIZI CELÉHO SYSTÉMU
Základ dnešních problému leží v ekonomice, v samotné podstatě kapitalistického systému. Ten je u nás od počátku založen jen na pouhém majetkovém převratu spojeném s výlučnou podporou soukromého vlastnictví a na tolerování špinavých peněz. Uvážená restrukturalizace ekonomiky a podpora neperspektivnějších odvětví zcela chybí. Vládnoucí pravice nemá právo se odvolávat na minulost. Ekonomický potenciál, který bylo možné využit a rozvinout nechala úmyslně rozkrást. Krize a rozklad minulé pravicové vládní koalice je jen důsledek politiky


NESTAČÍ PŘEBARVIT FASÁDU
Vznik nových stran ze starých tváří a se stejně špatným programem je trik, jak znovu oklamat občany. Naši podporu nemají ani ti, kteří se na dosavadní vládní politice přímo podíleli, ani ti, kteří ji tiše podporovali. Důležitá nejsou hesla - ale skutečné kroky. Nemůžeme podporovat režim, který je postavený na loupeži společného majetku a odírání zaměstnanců.

PŘÍČINA JE V TOMTO REŽIMU
Postoj Komunistické strany Čech a Moravy k minulosti i současnostistručné vystihuje heslo:

KUPŘEDU K SOCIALISMU - NE ZPĚT!

CO TO ZNAMENÁ?
Sociální spravedlnost a rovnost - nikoli rovnostářství, ale stejné šance pro všechny. To znamená rovné podmínky pro rozvoj každého občana, včetně bydlení, vzdělání, péče o zdraví, zajištění klidného stáří, možnosti ekonomických, kulturních i sportovních a zájmových aktivit, rovnost před zákonem bez ohledu na postavení.
Solidarita - vyšší zdaněni bohatých, bezplatné a kvalitní zdravotní zabezpečeni vzdělání a starobní i invalidní důchody zabezpečující důstojný život pro všechny - sociální péče pro potřebné.
Svoboda - možnost aktivně uplatnit své schopnosti v každé sféře společenského života včetně podnikání nebo různých občanských iniciativ, svoboda projevu a rovný přístup do sdělovacích prostředků, svoboda cestování
Hospodářský rozvoj - respektování podmínek trhu při promyšleném usměrňování celé ekonomiky, ochrana a podpora domácí ekonomiky, rovné ekonomické, právní aj. podmínky pro různé formy vlastnictví, politická podpora samosprávných forem ekonomiky včetně družstevnictví, úloha státu při strategickém plánování a cílevědomá podpora perspektivních a pro celou společnost důležitých oborů
Demokracie - obnova úlohy státu, rovnoprávné podmínky pro působení stran, hnutí i občanských iniciativ, rozšiřování práv odborů, stálé prohlubování samosprávy občanů ve všech oblastech života včetně prosazení referenda, zaměstnanecké rady v podnicích, občanské výbory v místech.
Nesouhlasíme s praxí, kdy má občan právo jen jednou za čas odvolit, a pak rozhodují pouze politici. Odmítáme názor, že „do toho nemá co mluvit ulice. Naším cílem je rozvoj občanské společnosti, v níž se stále rozšiřuje možnost všech občanů ovlivňovat veřejné dění a rozhodovat o něm.

JINÍ O LIDECH MY S LIDMI

- PODSTATA ZMĚNY: ZÁJMY LIDÍ PŘEDEVŠÍM

PRÁVO NA SLUŠNÝ ŽIVOT ZA DOBROU PRÁCI
Společnost, která chce mít perspektivu, musí být schopna zajistit mladým lidem podmínky pro založení rodiny pro nalezení prvního zaměstnání, důchodcům slušný život po letech poctivé práce a střední generaci normální životní podmínky. Naším cílem je dosáhnout nápravy:
- Okamžitě zastavit další zdražování, zejména cenovou deregulaci v oblasti základních životních potřeb (bydlení, voda, teplo, elektřina, místní doprava, poštovné). Vytvořit nový systém regulace, podle možností do něj zahrnout ceny dalších základních druhů zboží
- Obnovit sociální i pracovně právní jistoty občanu, aktivně zvyšovat záruku sociálních práv, jako je právo na bydlení, na bezplatnou zdravotní péči, na bezplatné vzdělání
- Vytvářet podmínky pro zavedení a realizaci práva na práci pro všechny občany. Podporovat tvorbu nových pracovních příležitostí s důrazem na oblasti s nejvyšší nezaměstnaností. Zpracovat program řešení dlouhodobé nezaměstnanosti.
- Zřídit zvláštní účet fondu zaměstnanosti u státního rozpočtu, a následně Fond zaměstnanosti. - Sjednotit délku poskytování a výši podpor v nezaměstnanosti s evropskou praxí, kritériem životního minima a se zaplacenými platbami pojistného za uplynulé období
- V souladu s evropským vývojem a vývojem produktivity práce postupně zkrátit pracovní dobu až na 35 hodin týdně (jako další možnost odstraňování nezaměstnanosti).
- Místní hromadnou dopravu více přizpůsobit nabídce pracovních míst v daném regionu,
-Valorizaci sociálních dávek i důchodů provádět automaticky a včas (každý půlrok), nejen v návaznosti na inflaci a podle úhrnu spotřebních cen, ale podle růstu cen základních životních potřeb a v souladu s růstem mezd
- Prosadit valorizaci životního minima na úroveň jeho reálné kupní síly z r. 1989 a současně na úroveň nejméně poloviny průměrného čistého příjmu rodiny
- Do r. 2000 dosáhnout nominální hodnoty starobního důchodu v rozsahu 50 % průměrné hrubé mzdy.
- Zjednodušit poskytování přídavků na děti. Jsme pro plošné poskytování těchto přídavků všem dětem
- Zajistit podmínky pro důstojný život ve stáří a aktivní součást důchodců na společenském dění. Přehodnotit pravidla odchodu do důchodu, zejména snížit hranici důchodového věku. Odstranit mzdovou diskriminaci pracujících důchodců, zachovat nebo obnovit jejich zasloužené výhody včetně slev v hromadné dopravě.
- Zajistit důstojné životní podmínky pro osoby, které potřebují zvláštní sociální nebo zdravotní zaopatření, pomoc a péči. Řešit koncepčně zaměstnávání zdravotně postižených občanu.
- Zabránit tendencím snižovat reálnou hodnotu zákonných dávek sociálního a zdravotního pojištění.
- Fondy důchodového pojištění chránit před využíváním na -w jiné účely. Zvýraznit u plateb sociálního a zdravotního pojištění zásadu: kdo má větší příjem, více platí
- Prosadit státní garanci obnovy života v oblastech postižených záplavami nebo jinými živelnými pohromami
- Zjednodušit systém sociální politiky, snížit jeho administrativní náročnost a nákladnost. 
- Promyšleným budováním potřebné sítě služeb, obchodu i dopravy, podporou bytové výstavby, školských a zdravotnických zařízeních dosáhnout vyváženého rozvoje všech oblastí i obcí včetně venkova


ZDRAVÍ NEMŮŽE BÝT ZBOŽÍM

Ústava ČR garantuje právo na bezplatnou zdravotní péči všem občanům. Toto právo vytváří nejen podmínky pro jednotlivé občany, ale pro budoucnost celé společnosti. Zdraví nemůže být zbožím - v nemoci jsme si všichni rovni. Proto chceme:
Opustit tržní koncepci v oblasti poskytování zdravotní péče, protože je zcela vzdálena potřebám společnosti i etice povolání pracovníků ve zdravotnictví.
- Obnovit regulační funkci státu ve zdravotnictví a dodržet tak garanci ústavní zásady o bezplatné zdravotní péči na základě veřejného solidárního zdravotního pojištění.
- Jako základ systému zdravotní péče stanovit program všeobecné zdravotní prevence, včetně aktivní podpory zdravého životního stylu obyvatel.
- Postupně zlikvidovat systém přímých plateb pacienta za poskytnutou zdravotní péči, vyjma platby za nadstandardní péči
- Zachovat a rozvíjet základní síť zdravotnických zařízení, aby jejich služby byly pro občany dostupné i územně. Soukromou zdravotní péči orientovat především na oblast zvláštních a nad-standardních služeb (které ovšem mohou poskytovat i zdravotnická zařízení ve veřejném sektoru)
- Přijmout účinná opatření proti předražování léčiv (např. v oblasti regulace dovozu léčiv, pravidel provozování lékárenské služby a snížení obchodní přirážky u léků. Postupně zrušit spoluúčast pacientů na úhradě nezbytných léčiv
- Zabezpečit hygienickou kontrolu všech výrobků i služeb, které mohou ovlivnit zdravotní stav obyvateli
- Lázeňskou péči v rozsahu, kdy tvoří součást léčebného procesu, podporovat a podřídit účinné kontrole státní zdravotnickou správou. Rozšířit podle možností podíl lázeňské péče hrazené ze zdravotního pojištění
- Zastavit privatizaci nemocnic, podpořit působení zdravotnických zařízení v rámci různých forem veřejného sektoru, zejména jejich převod do majetku obcí.
- Omezit diktát pojišťoven nad zdravotnictvím. Sjednotit systém zdravotního pojišťovnictví (včetně likvidace nadměrného počtu zdravotních pojišťoven) a snížit touto cestou výdaje. Systém zdravotního pojištění propojit se systémem státního a obecního financování, podřídit veřejné kontrole a budovat na základě principu samosprávy pojištěnců (rozšiřovat jejich podíl na rozhodování o využití prostředku).
- Na základě propracování nového systému zrušit bodovací systém hodnocení práce zdravotnických zařízení, který je dnes nevýhodný pro pacienty i lékaře. Nový systém založit především na kapitačním principu (tj. především podle počtu ošetřených pacientů, nikoli bodováním výkonů) s hodnocením práce lékařů podle výsledků nezávislé kontroly
- Obnovit zdravotnicky výzkum s důslednou kontrolou a regulací jeho efektivnosti. Zabezpečit průběžné, státem podporované postgraduální vzdělávání lékařů a středního zdravotního personálu.
- Podporovat ekonomické sdružování soukromých lékařů poskytujících zdravotnické služby širší veřejnost
- Jako důležitou součást zdravého způsobu života všestranné podporovat zejména rekreační sport občanu. Přijmout zákon o tělesné výchově a sportu v úzké vazbě na zajištění zdraví 
občanu.


BYDLENÍ NEJEN PRO MILIONÁŘE

Právo na bydlení považujeme za jedno ze základních sociálních práv občanů a usilujeme o jeho zakotvení do Ústavy ČR. Naším cílem je zajistit odpovídající bydlení pro všechny občany. Jak na to?
- Obnovit komunální a družstevní výstavbu nájemních bytů se státní podporou.
- Zajistit státem garantované úvěry pro výstavbu a rekonstrukci bytového fondu. Podporovat i výstavbu rodinných domků a obnovit zvýhodněné stavební půjčky pro občany.
- Ukončit z dlouhodobého hlediska pro občany nevýhodnou a při ukončení deregulace nájemného nesmyslnou privatizaci bytového fondu případě zájmu všech nájemníků preferovat převod obecních domů na družstevní, a to za cenu únosnou pro nájemníky 
- Prostředky získané prodejem obecních domů nebo z jejich najmu využívat výhradně na výstavbu, údržbu a rekonstrukci bytového fondu. Podporovat i vznik neziskových organizací napojených na hospodaření obcí Prosazovat opatření ke zlepšení práce i hospodaření organizací odpovídajících za správu obecních domů
- Limitovat ceny pronájmu nebytových prostor pro účely související se zájmy občanů (ponechat v pravomoci obecních zastupitelstev).
- Přijmout opatření, která výrazně sníží možnosti spekulace s obecními byty (veřejná kontrola přidělování bytů podle pořadníku, nutný souhlas obce k dalšímu pronájmu bytu, důsledná kontrola výměny obecních bytů, výraznější kontrola správních firem).
- Posílit skutečnou ochranu práv nájemník

BEZPEČNÝ DOMOV A SPRAVEDLNOST VŠEM

Bezpečí doma i na ulicích, vědomí, že ve škole našim dětem nenabízejí drogy, jistota, že nám nevytunelují úspory a nebudou nás ohrožovat žádné mafie - to je přání všech poctivých občanů. Toto přání je reálné. K jeho splnění je nutné:
- Vytvořit skutečné funkční a nezávislé kontrolní a odvolací instituce na ochranu lidských práv.
- Posílit pravomoci státního zastupitelství týkající se dozoru nad dodržováním zákonů.
- Vytvořit účinný systém prevence vycházející z odstraňování sociálních a jiných příčin kriminality a podpory projektů zájmové činnosti naplňující volný čas občanů (zejména mládeže)
- Posílit represívní legislativní opatření proti rostoucí kriminalitě, organizovanému zločinu a drogám
- Výrazně posílit ochranu majetku a úspor všech občanů i ochranu drobných akcionářů.
- Dobudovat správní soudnictví, zefektivnit činnost obchodního soudnictví, hlavně zkrácením lhůt projednávání věcí.
- Zlepšit dostupnost právních služeb pro občany.
- Rozšířit možnosti zákonného postihu nelegálního nabývání peněz, daňových úniků, praní špinavých peněz, obchodu s lidmi a drogami, organizovaného zločinu a terorismu.
- Posílit zákonná ustanovení o střetu zájmů a tím zabránit propojování politické a hospodářské sféry nebo zneužití postavení ve státní správě, orgánech obcí apod. k získávání vlastního podnikatelského prospěchu anebo k poskytování neoprávněného prospěchu jiným. Zavést povinnost prokazování původu majetku, zvláště u ústavních činitelů i dalších pracovníků v rozhodujících státních a veřejných funkcích. Přísné postihovat korupci a plýtvání s veřejným majetkem.
- Zajistit všestrannou součinnost všech bezpečnostních složek a jejich účinnou kontrolu vládou a parlamentem


- Zvýšit autoritu a účinnost práce orgánů činných v trestním řízení. Zajistit vyšší náročnost při výběru jejich pracovníků, s důrazem na odbornou kompetentnost i morální předpoklady. Zajistit nepřípustnost politické diskriminace v této oblasti.
- Vytvořit dostatečné materiální podmínky pro práci policie a ostatních bezpečnostních složek.
- Zrušit dvoukolejnost státní a obecní policie a posílit vliv obcí na činnost polici
- Zajistit větší podporu obětí zločinu a účinnou ochranu svědků.

VŠE PRO RODINU, DĚTI A MLADÉ LIDI

Považujeme za neúnosně, aby byli mladí lidé nuceni ze sociálních důvodů odkládat založení rodiny. Už dnes je naše společnost chudá na děti. Děti, které nyní vyrůstají, potřebují normální rodinné zázemí i dostatek možností pro rozvoj svých zájmu. Dobrý stát se stará o to, aby rodina mohla normálně žít. Proto KSČM prosazuje zákon o rodině. Považujeme za nutné:
- Výrazněji podporovat rodiny s dětmi, zvláště s více dětmi, formou progresivního zvýšení přídavků na děti a dalších dávek včetně porodného.
- Bytovou politiku státu zaměřit i na podporu mladých rodin, včetně zvýhodněných půjček na bydlení pro mladé rodiny, aby postupně každá mladá rodina měla v rozumném čase možnost získat samostatné, cenově dostupné bydlení.
- Pro studující mládež postupně zavést výraznější slevy na jízdné do školy
- Obnovit poskytování úrokově levných novomanželských půjček stimulujících zakládání rodin.
- Obnovit v možné míře státní dotaci na některé vybrané zboží základní potřeby pro děti (ošetřit celními aj. mechanismy využití slevy pouze domácími spotřebiteli).
- Zajistit mladým lidem jistotu a lepší podmínky prvního vstupu do dlouhodobějšího pracovního poměru (např. daňovým zvýhodněním podniků, které přijmou do trvalého pracovního poměru absolventy škol nebo programově zajišťují přípravu a zaměstnání učňů
- Podporovat pracovní nebo vědecké stáže mladých lidí v zahraničí
- Posílit ochranu práv žen-matek v pracovní oblasti. Prodloužit výpovědní lhůty a rozšířit povinnosti zaměstnavatele k zaměstnancům, kteří pečují o děti nebo nevýdělečně činně osoby, zvláště k samoživitelům, jimiž jsou převážně právě ženy.
- Zavést možnost zvláštních pracovních režimů umožňujících uplatnění žen s malými dětmi.
- Rozšířit možnosti rekvalifikace pro ženy, zavést opatření proti skryté nezaměstnanosti žen.
- Zachovat právo žen na vlastní rozhodování o těhotenství
- V případě nedobytnosti pružně poskytovat nezaplacené výživné ze státních prostředků a přenést povinnost vymáhat tyto částky na stát.
- Podporovat síť manželských poraden, linek důvěry a jiné obdobné poradenské služby
- Zajistit právní záruky pro všechny děti na komplexní ochranu a péči o zdraví a celkový vývoj. Zaručit každému dítěti, které to potřebuje, možnost cenově i místně dostupného místa v jeslích, mateřských školkách, školních družinách, školních klubech, domovech a jiných obdobných zařízeních
- Vytvořit dostatek finančně dostupných příležitostí pro děti a mládež k zájmové, tělovýchovné a kulturně-umělecké činnosti v jejich volném čase
- Vytvořit účinný systém financování, který by zajišťoval základní prostředky pro činnost dětských a mládežnických organizací, domů dětí a mládeže, center volného času a zájmové činnosti děti a mládeže, aby nebyly závislé pouze na grantech, sponzorech atd.
- Rozšířit a prohloubit výchovu mládeže k odpovědnému přístupu k mateřství a rodičovství.


DEMOKRACIE NENÍ. JEN MOŽNOST VOLIT, ALE MĚNIT

Demokracie se často chápe jen jako právo volit, sdružovat se, stávko vat a uplatňovat svobodu slova. My chápeme demokracii v širším smyslu - jako právo občanů přímo se spolupodílet na společenském dění. Podporujeme rozvoj všech úrovní a forem samosprávy, uplatnění přímých forem demokracie včetně referenda:
- Jako nedílnou součást demokratického systému uznat jak politická práva, tak práva sociální. Přijmout zásady Evropské sociální charty.
- Prosadit legislativní změny zaručující rovnoprávné postavení všech občanů před zákonem, zrušit diskriminační zákony a vládní opatření, která potlačují občanská práva a jsou předmětem kritiky mezinárodních organizaci 
- Zpracovat ucelenou a úspornou koncepci státní správy a samosprávy. Rozšířit působnost samosprávy na všech úrovních. Posílit pravomoc zastupitelstev oproti jejich radám. Přijmout Evropskou chartu místní samosprávy a Evropskou chartu územního plánování.
- Zvýšit podíl občanů na rozhodování, uplatňovat přímou demokracii, prosadit zákon o referendu s působností celostátní i místní.
- V systému samosprávy utvořit prostor pro reálný vliv sdružení občanů a občanských iniciativ (občanské výbory) sloužících k prosazování zájmů občanů na místní i obecní úrovni.
- Rozvíjet na všech úrovních veřejnou kontrolu a podle zjištěných nedostatků vyvozovat nápravu i postih viníků
- Zajistit větší samostatnost rozhodování obecních zastupitelstev rozšířením podílu obcí na daňových příjmech a příspěvcích ze státního rozpočtu na veřejné účely.
- S cílem posílit odpovědnost členů nejvyšších zastupitelských orgánů vůči voličům do Ústavy ČR zakotvit možnost zániku mandátu poslance nebo senátora, který z nečestných důvodů přestal být členem politické strany, z jejíž kandidátní listiny byl zvolen. Rozhodování. v této věci svěřit Ústavnímu soudu na návrh příslušné politické strany.
- V novém Kodexu práce zajistit větší ochranu práv zaměstnanců, a to jak v oblasti pracovně právní, tak v oblasti bezpečnosti práce a ochrany zdraví při práci.
- Prosazovat účast zaměstnanců na řízení podniků, v nichž pracují, a to formou zaměstnaneckých rad, posílení aktivní úlohy odborů a dalšími, ve světě běžnými metodami spoluúčasti na správě, řízení a na zisku nebo vlastnictví podniků
- Zvýšit rozsah možných činností i pravomocí odborů v souladu s Evropskou sociální chartou a dokumenty Mezinárodní organizace práce. Tripartitní jednání na nejvyšší úrovni pokládat za závazný způsob dosahování tzv. sociálního smíru
- Přijmout tiskový zákon zaručující mj. skutečnou pluralitu v oblasti veřejnoprávních sdělovacích prostředku. Vyhodnotit podíl a vliv zahraničního kapitálu ve sdělovacích prostředcích, do budoucna omezovat jeho vlastnický podíl. 
- Výrazně rozšířit zajištění práva na informace především o činnosti státních a veřejných institucí. 
- Rovnoprávné postavení žen a mužů v účasti na všech společenských aktivitách, včetně rovnocenných podmínek i ohodnocení jejich práce garantovat nejen ústavou, ale aktivní politikou.'
- Zajišťovat rovná práva všech dětí.
- Aktivně zajišťovat práva menšin. Prosadit dlouhodobé koncepční i praktické řešení romské otázky, které bude brát v úvahu jak sociální podmínky, tak aspekty kultury a vzdělání.
- Ve školství posílit výchovu proti jakékoli formě diskriminace, včetně rasismu a propagace násilí. K obdobnému působení zavázat v tiskovém zákoně sdělovací prostředky, podporovat kulturní činnost zaměřenou proti rasismu a násilí. Zajistit přísný postih všech forem těchto projevů zákonem.


VZDĚLÁNÍ PODLE SCHOPNOSTÍ A ZÁJMU -NE PODLE PENĚŽENKY
Vzdělání není privilegiem, ale základním lidským právem. Školné znamená diskriminaci v přístupu ke vzdělání a vede k upevňování pozic privilegovaných skupin ve společnosti. Chceme-li být vzdělaným národem, pak musíme zajistit rovné možnosti kvalitního vzdělání pro všechny občany:
- Garantovat bezplatné vzdělání na všech stupních škol. Na základních a středních školách poskytovat učebnice a základní učební pomůcky zdarma. Na vysokých školách vytvořit účinný systém prospěchových a sociálních stipendií.
- Vypracovat ucelenou koncepci všeobecně vzdělávacího systému. Za kvalitu výchovy a vzdělávání na všech stupních škol musí být zodpovědný stát a také zajišťovat potřebnou kontrolní činnost.
- Věnovat zvýšenou pozornost školám zvláštní péče.
- Soukromé školy považovat za doplňkovou součást vzdělávacího systému s rozhodujícím podílem vlastního financování.
- Zachovat dostupnou síť státních středních škol a učilišť, podporovat rozvoj kvalitní přípravy na dělnické profese.
- Cenu ubytování a stravování studentů dotovat tak, aby byly dostupné všem. Ve vazbě na růst počtu studentů zajistit další koleje a internáty.
- Rozvíjet kapacitu vysokých škol tak, aby lépe odpovídala jak zájmu o studium, tak rozvoji perspektivních odvětví ekonomiky i dalším potřebám společnosti (i s ohledem na zaměstnanost)
- Podporovat užší sepětí učňovského a odborného školství s výrobní praxí.
- Změnit způsob financování škol a školských zařízení ve prospěch zvyšování kvality výuky. Při financování škol nevycházet jen z počtu žáků, ale zejména z optimální velikosti tříd, přiměřených úvazků učitelů a zajištění odborné skladby učitelských sboru.
- Zvýšit finanční ocenění učitelů a snížit jejich úvazky na optimální úroveň.
- Zachovat vysokoškolskou kvalifikaci učitelů na základních školách a zlepšit možnosti jejich dalšího vzdělávání.
- Legislativně zvýraznit postaveni předškolních zařízení jako součásti výchovně vzdělávací soustavy. Umožnit předškolní péči v mateřských školách, a to i finančně, všem dětem alespoň jeden rok před zahájením povinné školní docházky.
- Připravit novelu zákona o státní správě a samosprávě ve školství s cílem prohloubit spolupráci školy s rodiči, zvýšit vliv pedagogických pracovníků na obsazování vedoucích funkcí ve školách a upravit jejich pracovně právní postavení (státní či veřejní zaměstnanci).
- Posílit akademické svobody, samosprávu vysokých škol a fakult
- Zabezpečit podmínky pro rozvoj vědeckovýzkumné činnosti vysokoškolských učitelů i pro rozvoj vědeckotechnické činnosti na vysokých školách ve spolupráci s výrobními podniky.
- Vlasteneckou výchovou pěstovat v žácích vědomí národní identity, tradic a hrdosti, úctu k lidskému životu a lidským právům. Prosazovat zásady humanismu a lidské solidarity jako protiklad k sobectví, rasismu, násilí a teroru
- V souladu se změnami požadavků na vzdělání vytvořit státem garantovaný systém celoživotního vzdělávání
- Podle vývoje zaměstnanosti v regionech podporovat účinný systém rekvalifikaci
- Aktivní podporou státu při prvním vstupu absolventů škol do zaměstnání umožnit skutečně využít nabyté vzdělání.


INVESTICE DO KULTURY SE VYPLATÍ

Péči o kulturní hodnoty a rozvoj národní kultury, vytváření podmínek pro kulturní zájmovou činnost občanů pokládáme za jednu ze společenských priorit. Každý by měl mít možnost podle svého zájmu a talentu se na jejich tvorbě podílet. Pro rozvoj kultury chceme:
- Podporovat svobodný rozvoj kultury, vlastní kulturní zájmovou činnost občanů a existující nezisková kulturní zařízení, estetickou výchovu i umělecké školství.
- Zaručit dostupnost základních kulturních a uměleckých hodnot všem občanům - zajistit nezbytné dotace do kultury, aby vstupné do divadel, kin, na výstavy atd. nepřesahovalo možnosti většiny rodin.
- Aktivně působit proti průniku zahraničního i domácího kýče a braku, zejména proti masové kultuře prosycené násilím a sobectvím, proti amerikanizaci našeho života. U veřejnoprávních sdělovacích prostředků dbát, aby pořady domácí provenience tvořily nejméně 2/3 vysílacího časuj
- Chránit národní kulturní dědictví před devastací a výprodejem do zahraničí. Zajistit přesnou evidenci kulturních památek a předmětů kulturní hodnoty, omezit jejich nových vlastníků z hlediska možnosti s nimi volně obchodovat. Zajistit státní kontrolu jejich stavu a péče o ně. Zastavit církevní restituce na objekty památkové péče.
- Podporovat vyvážený kulturní rozvoj všech regionů, prvky místní a regionální kultury a kulturu národnostních menšin s důrazem na ovlivňování volného času.
- Přijmout speciální zákon o veřejných knihovnách, včetně finančního zabezpečení jejich činnosti.
- Přijmout zákon o českém jazyce, zejména ve vztahu k jeho užívání na veřejnosti (sdělovacími prostředky, na veřejných listinách, vývěsních štítech atd.)

- ROZVOJ NÁRODNÍHO HOSPODÁŘSTVÍ -PRÁCE - PROSPERITA PODNIKÁNÍ

K OŽIVENÍ EKONOMIKY JE NUTNÁ NOVÁ KONCEPCE 

Poslední roky názorně ukázaly nesmyslnost představ o samospasitelnosti "ruky trhu". Chceme-li dosáhnout oživení ekonomiky, získat prostředky na sociální oblast a podpořit tvorbu pracovních míst, musíme zajistit podmínky pro skutečnou pluralitu vlastnických a podnikatelských forem a zároveň přistoupit k promyšleně regulaci tržních vztahů. Perspektivní ekonomiku nelze stavět na jednostranném zvýhodnění soukromého vlastnictví, bez odpovědnosti státu. Místo toho je nutné:
- Realizovat novou koncepci rozvoje národního hospodářství s důrazem na politiku zaměřenou na podporu inovací, vývozu a potřebné strukturální změny. Do jejího rozpracování zapojit co nejširší okruh odborníků.
- Využít perspektivní plánování rozvoje národního hospodářství a koncepčně vyčlenit prostředky na financování strategicky důležitých projektů v oblasti průmyslu a zemědělství, vědy a techniky, infrastruktury a dopravy.
- Pozastavit privatizaci a prověřit sporná privatizační rozhodnutí. Ukončit restituce a provést revizi velkých restitučních rozhodnutí ve prospěch církve a osob s problematickými nároky. Nechceme plošné „znárodňování“ a protiprávní zasahování do vlastnických vztahů, respektujeme však jen zcela legální a podložené nároky. Jistoty zaručíme všem, kteří nabyli svého majetku poctivě.
- Nově koncipovat Fond národního majetku. Místo prostého rozprodeje majetku státu včetně jeho majetkových účastí jej pověřit i jeho podnikatelskou správou uskutečňovanou s rámcovou kontrolou parlamentu a s přímou odpovědností vlády České republiky.
- V národním hospodářství podporovat pluralitu podnikatelských a vlastnických forem s důrazem na možnost samosprávného a samofinancujícího podnikání zaměstnaneckých kolektivů (i s pronajatým majetkem) a na rozvoj družstevního podnikání.
- Podporovat národní program rozvoje vědy a výzkumu jako základ pro vznik a uplatňování promyšlených koncepcí výzkumu, vývoj nových perspektivních oborů, technologií a jiných činností významných pro rozvoj společnosti.


CHRÁNIT NÁŠ TRH A PODPOROVAT VÝVOZ - DÁT PROSTOR DOMÁCÍ VÝROBĚ

Odpovědnost státu za rozvoj české ekonomiky spočívá v promyšlené ochraně a zvyšování kvality domácího trhu a podpoře českých firem při silné pro-exportní politice. Neméně důležité je zachování rozhodujícího podílu státu v oborech a podnicích, jako jsou těžba surovin, hutnictví a klíčové strojírenství, informační a energetické soustavy, spoje, banky, pojišťovny atd. Stát odpovídá i za ochranu přírodních zdrojů, včetně půdy. Jak to zajistit?
- Ve strategických podnicích, klíčových pro hospodářský rozvoj, nepřipustit (pokud tornu už tak není) majoritní účast zahraničního kapitálu, vypracovat a konkretizovat postupy pro zajištění zpětného získání vlivu v těchto podnicích. U významných podniků důsledně kontrolovat výkon vlastnických práv státu
- Navazovat kontakty se seriózními zahraničními investory a podpořit takové investice, které povedou k ekonomickému a sociálnímu rozvoji země a jejích občanů.
- Zaručit státní podporu při zajištění investic do špičkových technologií, aktivně vyhledávat trhy a zdroje pro podporu exportu a prostředky pro kvalifikační přípravu zaměstnanců.
- Zajistit ochranu vnitřního trhu před zahraniční konkurencí působící za zvýhodněných podmínek, jako jsou subvencované zemědělské dovozy, zahraniční obchodní řetězce vylučující české zboží, veřejné soutěže jednostranně preferující zahraniční subjekty. Předložíme návrh zákona o. povinném podílu domácí práce na veřejných zakázkách (60 %).
- Zvýšit aktivní úlohu zahraničních zastupitelství a obchodní diplomacie při zajišťování prezentace a odbytu českého zboží a rozvoji forem spolupráce pro české podniky. Vybavit obchodní zastupitelství náležitými kompetencemi.
- Zajistit státem garantované bankovní úvěry na klíčové -úseky investiční činnosti, perspektivní programy rozvoje a modernizace výroby i pro střední a malé podnikatele, omezit podíl spekulativního kapitálu zejména u krátkodobých finančních operací.
- Chránit půdu a další přírodní bohatství a zdroje zejména před výprodejem zahraničním subjektům. Omezit podíl cizího kapitálu na těžbě, prvotním zpracování i vývozu domácích surovin. Snížit podíl zahraničního kapitálu v oblasti spojové a informační soustavy.
- Celními i necelními opatřeními chránit domácí trh i domácí výrobce před dotovanou zahraniční produkcí a před nekvalitními levnými výrobky z dovozu. Efektivně uplatňovat antidampingová a další opatření k ochraně domácího trhu. Současně zpružnit a urychlit proces aktualizace celních sazeb i mimocelních opatření.

ČESKOU KORUNU UPEVNÍ JEN PROMYŠLENÁ POLITIKA
Jedním z prvořadých úkolů je nepřipustit pád kursu české koruny. Korunu nelze nechat napospas domácím i zahraničním spekulantům, kteří na rozdíl od ostatních občanů na jejím kolísání vydělávají. Zdravá měna a zdravé finance jsou vizitkou fungující ekonomiky. Nezachrání je však miliardové výdaje na krachující banky, ale jen zásadní reforma zaměřená na ekonomický růst. Taková reforma vyžaduje:
- Podniknout kroky ke snížení míry inflace na úroveň obvyklou v hospodářsky vyspělých zemích, a to jednak regulačními opatřeními v oblasti trhu zboží a služeb jednak regulací přílivu peněz ze zahraničí, určených na výkup domácího hmotného a finančního majetku, na spekulace s rozdílem úrokové míry, a dalšími standardními opatřeními.
- Postupně snížit extrémní rozdíl mezi úředním kursem koruny a paritou její kupní síly, především prostřednictvím růstu efektivnosti domácí výroby pro export, růstu kvality služeb, poskytovaných pro zahraniční subjekty, ukončení faktického okrádání našeho obyvatelstva a výprodeje národního majetku i národní práce do zahraničí.
- Řešit problémy perspektivních odvětví, včetně zadlužení a nedobytných pohledávek podniků, především formou kapitalizace pohledávek podniků se státní účastí, odpočtů a dalšími formami.


- Provést reformu bankovnictví a finančního systému v zájmu produktivní české ekonomiky a nikoliv finančních spekulantu, upevnit nezbytný vliv státu v bankovnictví, udržet účast státu ve vytypovaných komerčních bankách, České pojišťovně, v důchodovém a zdravotním pojištění, vytvořit podmínky pro efektivní účast státu a obcí v bankovnictví, aby mohla být vykonávána účinná kontrola nad správou veřejných financí.
- Zrušit pro nejbližší léta zdanění úroků u dlouhodobých vkladů s termínem nad jeden rok, aby se zastavil pokles příjmů daný tím, že úroková míra nekryje ani míru inflace.
- Zastavit plýtvání rozpočtovými prostředky např, na administrativu. Dosáhnout úspor reformou a zjednodušením systému státní a veřejné správy včetně správy sociálních dávek Využít mechanismy ke zvýšení daňové disciplíny a finanční kázně.
- Dočasně vytvořit schodkový státní rozpočet pro překlenutí krizového stavu a takto získané zdroje zaměřit na financování rozvojových projektů s potřebnou návratností Decentralizovat finanční toky v souvislosti s reformou státní a veřejné správy.

ROZVOJ VENKOVA A PODPORA ZEMĚDĚLSTVÍ

Potravinová soběstačnost, tedy schopnost státu zajistit výrobu základních potravin je všude ve světě považována za otázku strategického významu. Ponechat domácí zemědělství a potravinářství napospas dotované zahraniční konkurenci znamená likvidovat naši výrobu a vytvářet závislost na dovozu. Co nám dnes nabízejí, může být za pár let, bez domácí konkurence, mnohem dražší. Velmi drahé jsou už dnes dopady stagnace zemědělství na životní prostředí. Proto chceme:
- Prosazovat rovnoprávnost a stejné podmínky pro všechny formy vlastnictví a podnikání v zemědělství. Odstranit nerovné postavení zemědělských družstev, které přes všechny likvidační tlaky prokázaly svou perspektivnost.
- Podporovat dobrovolné a rovnoprávné sdružování vlastníků i zaměstnanců a rozvoj moderní družstevní velkovýroby jako záruky prosperujícího zemědělství a zázemí pro samosprávu obyvatel venkova
- Dosavadní nesplněné závazky družstev a venkova	vůči státu zmrazit, převzít polovinu závazků vůči ostatním věřitelům Pozemkovým fondem. Započaté a navrhované konkurzy na družstva odložit.
- Odvrátit hrozbu likvidace českého zemědělství odstraněním restitučních a transformačních zátěží a poskytováním podpory zemědělství na úrovni ostatních evropských státu.
- Účinně regulovat trh zemědělskými výrobky, posilovat vývoz a snižovat dovoz. Stát musí chránit obyvatelstvo před výkyvy světového trhu strategických druhů zboží a zemědělským výrobcům garantovat rozhodující část odbytu kvalitních zemědělských výrobku. Budeme prosazovat i stanovení horních hranic obchodních přirážek, což při zajištění příjmů odpovídajících vložené práci prvovýrobce, zpracovatele a obchodníka zajistí přijatelnou cenu i pro spotřebitele. Dotační politika musí být zaměřena na podporu investic do zemědělské půdy a jejího využití.
- Podporovat zavedení tzv. zelené nafty
- Usilovat o dobudování Pozemkového fondu také jako správce národního majetku, tvořeného zejména zemědělským půdním fondem ve vlastnictví státu, výčtem nezcizitelného vlastnictví vodních toků, vodních i léčivých pramenů, rezervací a ložisek povrchově dobývaných nerostných surovin. Usilovat o zachování výměry státních lesů minimálně v současném rozsahu.
- Podporovat zákonné řešení platební kázně, které povede k znevýhodnění dlužníků a zkrácení splatnosti pohledávek.
- Přehodnotit záměry v likvidaci potravinářských a zpracovatelských kapacit předat je za stanovených podmínek k provozování zemědělcům. Zastavit výprodej dalších potravinářských závodů do zahraničí.
- Zohledňovat cenovou úroveň investičních (stroje, stavby) i neinvestičních (pohonné hmoty, hnojiva, krmiva, prostředky ochrany rostlin, služby) vstupů do zemědělství. Efektivní investice do půdy oceňovat jako společenskou prioritu.
- Zavést ochranu tuzemského trhu potravin včasným vyhlašováním aktuálních cenových, celních i mimocelních opatření na dovoz konkrétních výrobku. Uplatňovat přednostně vlastní produkci na vnitřním trhu regulací dovozu stejných a podobných výrobků za dotované ceny, které likvidují naše zemědělství. Zamezit nekontrolovatelnému dovozu potravin prostřednictvím velkoobchodních řetězců. K tomu využít možnosti udělování licencí a přísnou kontrolu dodržování stanovených licenčních podmínek.


- Podporovat vytvoření odbytových center a rozvoj družstev i v oblasti výroby, zpracování a spotřeby, služeb pro výrobu v obchodě s potravinami. (jak velkoobchod, tak i maloobchod, včetně mrazíren).
- Zamezit možnosti výprodeje zemědělské půdy do zahraničních rukou. Před prodejem státní půdy dát přednost dlouhodobým pronájmům. Předložit návrh zákona komplexně řešícího nakládání se zemědělskou půdou a její ochranu.
- Prosazovat programy tvorby pracovních příležitostí na venkově. Vedle podpory zemědělství a programu rozvoje venkova k tomu využít i zvýrazněné podpory drobného a středního podnikání na venkově.
- Posilovat na venkově dostupnost vzdělávacích a kulturních zařízení, služeb, obchodu i zdravotní péče.
- Přehodnotit a potřebám občanů přizpůsobit systém dopravní obslužnosti
- Vedle rozšířeni podílu obcí na daňových příjmech a příspěvcích ze státního rozpočtu na veřejné účely zajistit zejména u menších obcí alespoň částečné dorovnání daňové nevýtěžnosti.
- Program obnovy venkova přetvořit a rozšířit na program rozvoje venkova.


SKUTEČNÁ ŠANCE PRO POCTIVĚ PODNIKÁNI

Podnikání chápeme jako schopnost efektivního hospodaření a způsob obživy i seberealizace lidí, nikoliv soukromničení na úkor ostatních. Podnikatelské aktivity nejsou vyhrazeny jen soukromému sektoru - existuje i družstevní podnikání nebo podnikání se spoluúčastí zaměstnanců. Podmínky pro skutečné perspektivy v podnikání nevznikají samy o sobě. Současná podnikatelská džungle bez jasných pravidel nahrává jen nelegálnímu kšeftaření, neoprávněnému obohacování a korupci. Jedině úcta k poctivé práci je cestou k prosperitě. Pro rozvoj podnikání je nutné využít ekonomické i legislativní nástroje:
- Zavést daňové a další zvýhodnění (např. zrychlené odpisy) produktivního podnikání a investic, včetně podpory středního a malého podnikání
- Snížit úrokovou míru při poskytování bezpečných bankovních úvěrů podnikatelské sféře, zvláště na podporu vybraných investičních projektů a odbytem zajištěnou výrobu, na podporu drobných a středních podnikatelů a na hypotéční úvěry.
- Přijmout další opatření proti pronikání špinavých peněz domácího i cizího původu do naší ekonomiky; vytvořit spolehlivý mechanismus jejich zjišťování bankovním a státním finančním dozorem a zavést tvrdá sankční opatření při porušování příslušných předpisu.
- Ochraňovat české podnikatele a podmínky na trhu na úrovni rovnocenné s ostatními evropskými státy za využití principu vzájemné výhodnosti.
- Upřednostnit místní podnikatele při realizaci rozvojových programů regionů (s důrazem na regiony s vysokou nezaměstnaností).
- Chránit legislativně malé a střední podnikání před nerovnými podmínkami na trhu i v přístupu k veřejné a státní správě

PROGRESIVNÍ ZDANĚNÍ MAJETKU JE PROJEVEM SOLIDARITY A ODPOVĚDNOSTI

Zásadní úniky financí jsou zejména v daňové oblasti. Za současných podmínek se dané nejlépe vybírají od zaměstnanců a drobných podnikatelů a nejhůře od velkých firem, které často zneužívají svého postavení k obcházení zákonů. Daňová spravedlnost není ve formální rovnosti, ale v rovnosti šancí. Zjednejme v této oblasti nápravu - hledejme prostředky zejména v oblasti nerovného rozděleni majetku, u těch, kteří měli největší prospěch z transformace a privatizace a za tyto výhody společnosti téměř nic neodvádějí. KSČM navrhuje:
- Progresivně daňové zatížit nadstandardní nemovitosti, nevyužívané zásoby a výrobní prostředky


- Zavést progresivní daň z majetku na základě povinného majetkového přiznáni (do přiznání zahrnout obchodní podíly fyzických osob v podnikatelských subjektech, výnosy z akcií, všechny příjmy charakteru renty). Zavést mimořádnou spotřební daň na vybrané luxusní zboží.
- Osvobodit od zdanění zaměstnanecké odvody upisované na zaměstnanecké akcí'
- Omezit a specifikovat nákladové položky odečitatelně od daňového základu tak, aby mezi ně nebylo možné nadměrně zahrnovat předměty osobní potřeby (osobní automobily pro management atd.).
- Zavést kauce (odvody) na likvidaci odpadů či likvidaci obalů (zejména u vybraného dováženého zboží) a kauce u dovozců, pokud nezajistí i odpovídající vývoz.
- Uplatnit progresivní zdanění monopolních výrobců a služeb podle cenových standardů.
- Zavést povinně vážení kamionů za úhradu.
- Zavést daně z těžby neobnovitelných přírodních nerostů a zdrojů (účelově kompenzovat dotacemi) nebo zařadit pod spotřební daň.
- Zkvalitnit metody daňové kontroly, rychle a přísně postihovat daňové úniky anebo pokusy o ně.
- Poskytovat daňové úlevy veřejně prospěšným, kulturním, vědeckým, vzdělávacím, sportovním zájmovým apod. organizacím, včetně organizací, usilujících o ochranu životního prostředí.
- Odmítnout plošné zavádění daní na hlavu, které by sloužily k financování některých institucí, sloužících pouze pro vybranou část obyvatel, např. tzv. církevní daně.

CO JE EKOLOGICKÉ, JE EKONOMICKÉ

 Čistou vodu a vzduch potřebujeme všichni. Před jedním či dvěma desetiletími se většině občanů zdály katastrofické představy o ekologickém vývoji přehnané, ale nyní už musíme kupovat čistou vodu pro děti a se znepokojením sledujeme devastaci půdy a lesů i hlášení o smogové situace. Dnes víme, že péče o zdravé životní prostředí a o vyvážený vývoj krajiny se vyplatí. A to nejen pro budoucí generace - už dnes těžce platíme svým zdravím i zdravím našich dětí. Co můžeme pro naše životní prostředí udělat?
- Vypracovat racionální program komplexní péče o životní prostředí s výhledem přibližně na 10 let včetně stanovení časových horizontů jeho plnění. Prosazovat ochranu životního prostředí s přihlédnutím ke koncepci trvale udržitelného rozvoje.
- Snížit energetickou náročnost výroby a omezovat škodlivé technologie s postupným přechodem na alternativní technologie a zdroje včetně uvážlivého využití jaderné energetiky.
- Zastavit drancování přírodních zdrojů a prověřit těžbu surovin
- Zvýšit sankce za poškozování a nevratné ovlivňování životního prostředí a přírodních zdrojů.
- Zpřísnit regulaci nakládání s odpady a regulaci ochrany ovzduší, abychom se nestali smetištěm střední Evropy. Podporovat efektivní systém hospodaření s recyklovatelnými surovinami včetně rozvoje průmyslu druhotných surovin.
- Nahradit živelnost volného trhu v oblasti životního prostředí promyšleným zaváděním ekonomických nástrojů jako ekologické daně a další odvody zohledňující příslušná ekologická kritéria.
- Zajistit rozsáhlou podporu veřejné dopravy osob na úkor nadměrného rozvoje individuální automobilové dopravy. Snížit jízdné ve veřejné dopravě na krátké vzdálenosti.
- Usilovat o snížení dálkové silniční přepravy zboží. Vyloučit ji z center měst. Z hlediska ekologie upřednostnit železniční dopravu a lodní dopravu na již existujících vodních cestách.
- Podporovat ekologické aktivity těch zájmových organizací a hnutí, které se aktivně podílejí na tvorbě a ochraně životního prostředí (zahrádkáři, myslivci, rybáři, chovatelé atd.) i dalších hnutí a iniciativ věnujících se ochraně životního prostředí.
- V oblasti tvorby a ochrany životního prostředí vytvářet nové pracovní příležitosti.


- PEVNÉ MÍSTO ČESKÉ REPUBLIKY V EVROPĚ A VE SVĚTĚ
BEZPEČNÝ DOMOV  OTEVŘENÝ SVĚT

BEZPEČNOST BEZ ZÁVISLOSTI A ZTRÁTY SUVERENITY

Vstup do NATO nepovažujeme za způsob zajištění bezpečnosti ČR, který by odpovídal dlouhodobým zájmům naší republiky. Místo vojenských paktů podřízených mocenským zájmům velmocí dáváme přednost širšímu systému kolektivní bezpečnosti, který neomezuje naši suverenitu a nevyžaduje nadměrně vysoké finanční náklady. Nechceme být vazaly žádné z velmocí. Dobré vztahy chceme mít se zeměmi jak na západ, tak na východ od našich hranic. K tomu považujeme za nutné:
- Pokračovat v kampani proti úloze NATO. Tento pakt je přežitkem studené války, je zneužívaný zejména v zájmu USA a v Evropě i SRN. Vstup do NATO vyžaduje zvýšení nákladů na obranu téměř na dvojnásobek, a to za situace, kdy chybí ve státním rozpočtu finance na sociální oblast, podporu rodiny, důchody, školství, kulturu atd. Členství v paktu znamená i značné omezení státní suverenity, možnost rozmístění jaderných zbraní a vojenských základen na našem území
- Vzhledem k závažnosti důsledků vyplývajících ze vstupu do NATO prosadit, aby:
- občané ČR byli otevřeně a objektivně seznámeni se všemi důsledky vstupu do NATO a jeho působením ve svět.
- byla dána i následně možnost občanům České republiky vyjádřit se ke vstupu do NATO formou referenda]
- Českou republiku budovat jako suverénní vojensky neangažovaný stát, který aktivně podporuje mírové iniciativy a soužití mezi státy. Naše úsilí zaměřit na všeobecné snižování zbrojního potenciálu všech zemí, zejména jaderných zbraní a na zákaz jejich použití.
-Budovat bojeschopnou moderní armádu ČR jako záruku bezpečnosti státu na základě všeobecné branné povinnosti.
- Zasadit se o pokračování helsinského procesu, přispívat k posilování akceschopnosti Organizace pro bezpečnost a spolupráci v Evropě a usilovat o přijetí Evropské bezpečnostní charty.
- Bezpečnost České republiky zajišťovat především prostředky diplomatickými, ekonomickými a dalšími aktivitami v rámci evropské kolektivní bezpečnosti (Organizace pro bezpečnost a spolupráci v Evropě).
- Nasazení jednotek armády České republiky do akcí mimo území státu v souladu s Ústavou ČR důsledné vázat na předchozí schválení Parlamentem České republiky, stejně jako činnost v rámci vyčleněných sil a prostředků pro OSN. Trvat na humanitárním, pořádkovém nebo policejním charakteru vyčleněných sil Nepřipustit jejich nasazení do bojových akcí.
- Trvat na platnosti Benešových dekretů a usnesení konferencí vítězných mocností učiněných v průběhu a po ukončení 2. světové války, platnosti státních hranic a neuplatňování žádných územních požadavek Uzavřít se sousedními zeměmi a dalšími státy - včetně Německa a USA - mezinárodní smlouvy o nedotknutelnosti hranic a mírové spolupráci.
  Vytvořit rozsáhlý a účinný systém civilní obrany a orientovat ho jak na možné vojenské ohrožení, tak na jiné typy katastrof a pohrom.


VSTUP DO EVROPY ANO, ALE NA DEMOKRATICKÉM ZÁKLADĚ

Podporujeme integraci Evropy na rovnoprávných základech. Nechceme však vstupovat do Evropské unie za podmínek, které by naši republiku stavěly do situace kolonie vnímané silnějšími zeměmi jen jako trh otevřený pro jejich přebytky a zdroj laciné pracovní síly Požadujeme Evropu sociálních jistot, kultury a vzdělanosti, jednoty i národní suverenity, demokracie a lidských práv, míru, bezpečnosti a spolupráce. Proto chceme:
- Usilovat o rovnoprávnou a demokratickou evropskou integraci umožňující rozvoj všech států Evropy, využít objektivní integrační procesy k zlepšení životních podmínek lidí a k rovným šancím pro rozvoj všech.
- Odmítat politiku bezpodmínečného a unáhleného vstupu do EU bez diskuse o podmínkách integrace. Požadovat změnu charakteru evropské integrace a prosazení sociálně spravedlivého a ekologicky únosného evropského sjednocovacího procesu bez podřízení zájmům nadnárodního kapitálu a velmocí, ztráty národní suverenity, likvidaci celých hospodářských odvětví a sociální oběti občanu.
- Rozvíjet základy naší státní suverenity a národní existence proti stále větší jednostranné závislosti. Za tím účelem podporovat sjednocování Evropy i v rámci celého evropského hospodářského prostoru při podpoře integračních procesů i mimo rámec EU a s případným rovnoprávným využitím pouhého přidružení k EU. Snažit se obnovit tahy ekonomické spolupráce i s jinými zeměmi, například s Ruskem, Čínou, arabskými zeměmi, zeměmi Latinské Ameriky a dalšími
- O vstupu do Evropské unie rozhodnout na základě referenda a objektivní vysvětlovací 
kampaně o výhodách i nevýhodách, které by nám přineslo členství v EU.

DOBRÉ A ROVNOPRÁVNÉ VZTAHY S NAŠIMI SOUSEDY

Předpokladem pro suverénní postavení ČR v Evropě je navázání dobrých, rovnoprávných a vzájemně výhodných vztahů s nejbližšími státy. Mezi priority patří rozvoj vztahů se Slovenskem a dalšími tzv. transformujícími se zeměmi střední Evropy. Stejně důležitá je změna vztahů se SRN, která by postupně pomohla obnovit rovnoprávné vztahy. Prosazujeme:
- Na základě pravdivého a netendenčního zhodnocení česko-německého soužití odmítnout nátlak na jednání představitelů ČR se skupinami Sudetoněmeckého landsmanšaftu, které ve svém programu ohrožují suverenitu ČR a trvají na územních požadavcích vůči ní. Prosadit důstojné odškodnění českých obětí nacismu. Prosazovat přesun těžiště vztahů ČR a SRN clo ekonomické, kulturní a humanitární oblasti.
- Prosazovat sbližování ČR a SR na principech dobrovolnosti, rovnoprávnosti a vzájemné výhodnosti, bez umělých hranic.
- Upevňovat ekonomickou, kulturní i politickou spolupráci ČR s nejbližšími sousedy v Evropě
- Aktivně využívat spolupráce v rámci Středoevropského sdružení volného obchodu (CEFTA).
