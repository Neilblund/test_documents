
EESTI RAHVUSLIKU SÕLTUMATUSE PARTEI 
VALIMISPROGRAMM 
EESTI 
TULEB 
TAGASI 


1992 


SAATEKS 

Eesti Rahvusliku Sõltumatuse Partei oma senise nelja tegutsemisaasta jooksul on alati järginud Eesti rahvuslikke huvisid. Selles on meid saatnud edu. Meie programmilised seisukohad on poliitilise arengu käigus järk-järgult omaks võetud valdava enamuse poliitiliste rühmituste poolt ja neid on taastatud Eesti riigis asutud teostama. Meie esmased sihid olid okupatsiooni lõpetamine, iseseisva Eesti rahvusriigi taastamine Õigusliku järjepidevuse alusel ja nõukogude võimu kuritegude hukkamõist ning nende tagajärgede heastamine. Need sihid pole küll lõplikult .saavutatud, kuid seniste arengute suunaga võime rahul olla. 
ERSP teisteks sihtideks kujunesid okupatsioonivõimude poolt ebaseaduslikult röövitud vara tagastamine seaduslikele omanikele, üle maailma laialipillutatud eesti rahva osade taasühendamine ja iseäranis Eesti kodakondsuse järjepidevuse idee elluviimine. Just kodanikkonna küsimuses oleme saavutanud olulise vÕidu. Eesti kodanike poolt valitud Eesti Kongress, kodakondsuse alusel läbiviidud põhiseaduse rahvahääletus ning peatsed Riigikogu valimised on ERSP eduka kodakondsuspoliitika selged tunnistajad. 
Oluliseks saavutuseks peame, et uue põhiseaduse andis Eesti riigile ERSP. Meie erakonna liikmete koostatud parlamentaarse põhiseaduse projekt võitis konkureerivate projektide ees ja sai Põhiseadusliku Assamblee edasise tegevuse aluseks. ERSP liikmetest koosnev suurim ja mõjusaim saadikurühm Põhiseaduslikus Assamblees suutis  läbi viia enamuse oma seisukohtadest uues põhiseaduses. 
Nüüd on meie ees ülesanne - viia ellu kõik meie senised põhilised sihid Eesti poliitikas. Need on taastatud Eesti riigis seaduslikkuse korra, õigluse ja vabaduse maksmapanek, riigi ja ühiskonna vabastamine nõukogulikust pärandist, majanduse väljaviimine praegusest madalseisust. Selleks on vaja meie erakonna kandidaatide võitu Presidendi ja Riigikogu valimistel, et saaksime moodustada Eesti riigile valitsuse, mis oleks suuteline asuma otsustavalt neid sihte teostama. 
ERSP senise edu põhjusteks on olnud, et me pole kunagi taotlenud oma juhtide või liikmete omakasu või püüdnud oma arusaamu Eesti kodanikele peale suruda. Me oleme julgelt ja tegusalt esitanud eesti rahva allasurutud ja kõrvaletõrjutud, vähe või üldse mitte esindatud enamuse vajadusi, arusaamu ja sihte. Seetõttu on ERSP kujunenud organisatsiooniks, millega liituvad meie riigile vajalikud uued rahvaesindajad, riigi- ja kohalike omavalitsuste tegelased, kes pole olnud seotud okupatsioonivõimu repressiivorganite ega endise kommunistliku nomenklatuuriga. 



RIIGIAPARAAT TULEB DESOVJETISEERIDA JA VIIA VASTAVUSSE RAHVUSRIIGI VAJADUSTE JA VÕIMALUSTEGA 

ERSP algatab juurdluse, et välja selgitada, kelle kätte on sattunud KGB, EKP, ELKNÜ ja teiste nõukogude riiklike-ja ühiskondlike organisatsioonide varad ja arhiivid. Peame vajalikuks nende tagastamise Eesti riigile ja kanname hoolt, et oleks välistatud arhiividokumente kasutamine poliitilistel eesmärkidel. Nimetatud organisatsioonidele kuulunud varasid kasutame nende organisatsioonide tegevuse läbi kannatanud ohvritele kompensatsioonide maksmiseks. 
Alustame uurimist, et selgitada välja nimetatud kuritegelike organisatsioonide süüteod, selgitame välja konkreetsed isikud, kes on seotud kuritegudega Eesti riigi ja rahva vastu, repressioonidega, küüditamistega, kolonisatsiooni organiseerimisega ja muude aegumatute inimsusevastaste kuritegudega ja anname nad kohtu alla. 
Puhastame riigiaparaadi isikutest, kes okupatsioonivõimu teenistuses on pannud toime kuritegusid Eesti riigi ja rahva vastu (KGB operatiivtöötajad, informaatorid jne.). 
Erilist tähelepanu osutame korrakaitseorganite isikkoosseisule. Kohtute süsteem ja kohtunike valik peab olema rangelt kooskõlas põhiseadusega. Nõukogude okupatsiooni aktiivsed toetajad vahetame välja ausate inimeste vastu. Siinjuures on oluline, et Presidendiks valitaks ERSP kandidaat, kuna põhiseaduse kohaselt on Presidendil suur võim neis küsimustes. 
Eesti rahvas ei pea ülal pidama ülepaisutatud riigiaparaati. Töötame välja olemasolevatest ametkondadest mittevajalike likvideerimise või teistega ühendamise kavad. 
Samas loome uued, iseseisvale rahvusriigile vajalikud ametkõnnad. 
Privatiseerimise, maareformi ja paljude muude ümberkorralduste läbiviimiseks kutsume ellu ajutisi teenistusi mis lõpetavad oma töö kui vastav reform on teostatud. 
ERSP sihiks on seniste ministeeriumide, riiklike ametite ja maavalitsuste ametnike arvu vähendamine poole võrra kahe aasta jooksul, tagades samal ajal neile sotsiaalse kindlustatuse ja aidates neil tööd leida muudel tegevusaladel. Ametnike arvu vähendamises.näeb ERSP põhilist riigi kulutuste vähendamise ja riigieelarve tasakaalustamise vahendit. Riigikogu saadiku tasu peab olema sõltuvuses osavõtuga istungitest ja tööst komisjonides. 
Riigiametnikena võivad töötada ainult Eesti Vabariigi kodanikud. 
Eesti Vabariigi riigikeel on eesti keel. Igas ametiasutuses peab saama asju ajada riigikeeles. 

KOHALIKUD OMAVALITSUSED PEAVAD OLEMA ELUJÕULISED 

Veel 1992. aastal tuleb valida uued kohalikud omavalitsusorganid. Nende koosseis peab vastama Eesti ühiskondlikule arengule. Riigikogu peab veel selle aasta sügisel vastu võtma kohalike omavalitsuste valimise seaduse. 
ERSP valmistab ette haldusreformi. Peamiseks omavalitsuslikuks haldusüksuseks on vald, kusjuures linnad on valdadega üheõiguslikud. Ajalooline maakondlik jaotus tuleb taastada võttes arvesse ka väljakujunenud muudatused. 
Esmatasandi haldusüksus - vald - on liiga väike ja vaene, et ülal pidada koole, kultuurima ju ja haiglaid, korraldada hoolekannet, hooldada kommunaalvõrke ja teid. Kõige paremini saaksid neid ülesandeid lahendada vallad üheskoos. ERSP toetab valdade liitümist ühiste eesmärkide saavutamiseks. Vallad võiks liituda Eesti ajaloolise keskuste Kihelkondade piirides. 

SIHIKINDEL RAHVASTIKUPOLIITIKA TAASTAB RAHVUSRIIGI 

Kehtiv kodakondususseadus tuleb teha kaasaegsemaks ja muuta Eestisse elamaasumise tingimused rangemaks. Vastavate seadustega reguleeritakse Eestis elavate mittekodanike staatus ja elamisõiguse küsimused. 
Endise NSVL riikidega sõlmime lepingud, et Eestis elavad mittekodanikud saaksid end määratleda oma päritolumaade kodanikena; samuti lepingud, mille alusel hakkab toimuma mittekodanike kodumaale tagasipöördumine või edasiränne. Iga kodumaale naaseja peab saama kolimisega seotud kulude katteks toetust ja mahajäetud eluaseme eest hüvitust. Selleks pöördub Eesti valitsus repatrieerujate kodumaade valitsuste, asjasthuvitatud riikide ning ÜRO ja UNESCO poole. 
Lisaks kolonistide repatrieerimise soodustamisele loome teenistuse nii idas kui läänes elavate eestlaste kodumaale tagasipöördumise abistamiseks. 
Käivitame tõhusa programmi nende piirkondade taasasustamiseks eestlastega, kus eestlased on nõukogude koloniaalpoliitika tulemusena muudetud vähemusrahvuseks. Eesti soost ümberasujatele võimaldame maksusoodustusi ning soodsatel tingimustel laenu elamute ehitamiseks ja majandustegevuseks. 
Riigikeeles peab olema võimalik asju ajada mistahes ametiasutuses. Riigiametites tohivad vastavalt põhiseadusele tõotada vaid Eesti kodanikud. Umbkeelsed ametnikud, teenindustöötajad, arstid, politseinikud ja tolliametnikud kõrvaldame ametist. 
Eestisse sisserändu taotlevate inimeste hulka ei tohi arvata kodumaale naasevaid eestlasi. Alalise elamisloa saajate hulk ei tohi aastas ületada 0,005% Eesti elanikkonnast, kusjuures iga-aastastes kvootides antakse eelistus soome ugri päritoluga isikutele ERSP rahvastikupoliitika sihiks on,.et eestlaste sisseränne oleks suurem väljarännust. 
Abistame vähemusrahvusi neile pöhiseaduslikult lubatud kultuurautonoomia teostamisel, rahvuskoolide ja rahvuskeelse õpetuse osas, samuti eesti keele õppimisel 

POLITSEI TEGUSAMAKS JA INIMESTELE ÕIGUS ISE END KAITSTA 

Kuritegevusevastasesse võitlusse tuleb kaasata võimalikult rohkem inimesi. Eesti ringhääling, televisioon ja ajakirjandus peavad tegema enesekaitse ja kuritegevusevas tast propagandat, selgitamaks elanikele kuidas käituda kuritegeliku ründe korral. Saavutamaks usalduslikku vahekorda politsei ja elanike vahel tugevdame politseid ja parandame politseinike väljaõpet. Siseministeeriumi organitest vallandame endised KGB töötajad, informaatorid ja agendid ning endise nõukogude miilitsa poliittöötajad. 
Erilist tähelepanu pöörame võitlusele organiseeritud kuritegevusega ja arendame sellesuunalist rahvusvahelist koostööd. 
Reorganiseerime kinnipidamiskohad. Kohalike omavalitsuste abiga ehitame maakonnavanglad. Süüdimõistetuid tuleb kinni pidada 1-2 kohalistes kambrites. 

Töötame välja vanglatest vabanevate inimeste ühiskonda adapteerumise riikliku programmi. 
Sõlmime riikidevahelised kokkulepped, et anda Eesti karistusasutustes viibivad teiste riikide kodanikud üle nende päritolumaadele. 
Seadustame täpse korra ja tingimused, milliste kriminaalkuritegude või korduvate administratiivsete õigusrikkumiste korral kuulub karistusse ka mittekodaniku riigist väljasaatmine. Takistame ebaseaduslikku sissesõitu Eestisse, illegaalselt sissesõitnud saadame Eestist välja. 
Juhul kui politsei ei ole suuteline rahvast kaitsma peab inimesel olema võimalus kaitsta end ise. Eesti Vabariigi kodanikul peab seadusega sätestatud korras olema õigus omada tulirelva. 

TUGEV RIIGIKAITSE ON VABADUSE JA DEMOKRAATIA TAGATIS 

Eesti Kaitsevägi peab suutma anda kiire ja tõhusa vastulöögi igale võimalikule agressorile. Eesti kaitsejõudude eelisteks peab olema moraalne ja intellektuaalne ülekaal oma vaenlastest. 
Riiki kaitsta on iga Eesti kodaniku kohus. 
ERSP .pooldab lühiajalisel tegevteenistusel põhinevat kaitseväge. Väeteenistuse läbiteinute oskused hoitakse lühiajaliste kordusõppustega vajalikul tasemel. kordusõppustega. Üksikvõitleja vaprus ja professionaalsus tagavad Eesti kaitsejõudude alalise lahinguvõime. 
Saamaks Eesti kaitsejõudude väljaarendamiseks ja oma kaitsetööstuse rajamiseks vahendeid on ERSP valmis, võtma välislaenu ja tegema siselaene. Tuleb luua Eesti Kaitseväe mere- ja õhujõud, et saaks alustada tõhusat kontrolli Eesti Vabariigi riigipiiri üle. 
Kaitseväe kõrval vajab erilist tähelepanu Kaitseliit kui rahva vabatahtlik kaitseorganisatsioon. Kaitseliit koostöös Eesti politseiga peavad tagama Eesti riigis korra ja kodanike julgeoleku ERSP näeb riiklikule julgeolekule suurimat ohtu kontrolli alt väljuvate okupatsioonivägede marodööritsevates jõukudes, kelle vastu tuleb astuda Eesti riigikaitse ühiste jõududega. 
Eesti Kaitsevägi peab kontrollima kogu Eesti territooriumi, kaasa arvatud okupatsioonivägede baase. Seejuures on esmatähtis nõukogude piirivalvelt Põhja ja Läänepiiri valvamise ülevõtmine ja Idapiiri sulgemine. Mitte ükski võõra armee sõdur või ohvitser ei tohi ilma Eesti Kaitsejõudude loata väljaspool baaside territooriumi liikuda. 
Okupatsiooniarmee peab Eestist tingimusteta lahkuma veel käesoleva aasta jooksul. Eestisse ei tohi lubada ühtki uut okupatsiooniarmee sõdurit, ohvitseri ja teenistujat. Kuni vägede lõpliku väljaviimiseni peavad siinviibivad okupatsiooniväed ostma kõiki vajaminevaid teenuseid ja toiduaineid Eestis kehtivates hindades. Okupatsiooniarmee poolt elukeskkonnale tekitatud kahju kompenseerimise nõue on kindel punkt Venemaaga peetavatel läbirääkimistel. 
Tõhustame riigikaitsealast selgitustööd eesti noorsoo hulgas. Ainult Eesti Kaitsejõudude eeskuju suudab muuta praeguste eesti noorte suhtumist väeteenistusse. 
Taastame Eesti kõrgema sõjakooli Tondil. Korraldame Eesti ohvitseride väljaõpet välismaal. 

ERAOMAND ANNAB SÄÄSTLIKU JA EDASIPÜRGIVA PEREMEHE 

Ettevõtluse arendamiseks ja ressursside säästlikuks kasutamiseks, aga samuti õigluse jaluleseadmiseks on vajalik riigi käsutuses oleva vara kiire erastamine. Ebaseaduslikult võõrandatud omand kuulub tagastamisele. Kus see pole võimalik, tuleb omand asendada või hüvitada. 
Maareformi, mille põhiosaks on maa tagastamine seaduslikele omanikele või selle asendamine kompenseerimine, samuti põllumajandusliku maa andmine tegelikele põllumeestele, viime läbi ühe aastaga. Igal maalapil peab olema seaduslik omanik. Alles seejärel võib järk järgult alata maa ost ja müük, esialgu riigi- ja kohalike omavalitsuste järelvalve all. 
Ebaseaduslikult võõrandatud vara, mille tagastamine pole võimalik, kompenseerimine. 
Omanikke peab tekkima võimalikult palju. Nõukogude okupatsiooni ajal loodud riikliku omandi erastamine, välja arvatud mõned riiklikult tähtsad ettevõtted ja kultuuriväärtused, toimub põhiliselt rahvakapitali osakutega. Teatud osa nõukogude okupatsiooni perioodil loodud omandist erastatakse Eestis kehtiva raha eest enampakkumise teel. Erastamisest laekunud vahendid kasutame hoolekande ja riiklike struktuuride ülesehitamiseks, samuti .erastamis- ja muude laenude andmiseks. Eluruumide erastamise viime läbi tööosakute kaudu. Eramute ja kooperatiivelamute omanikele kompenseeritakse nende tööpanus riiklike väärtpaberitega. 
Peame oluliseks anda erastamise organiseerimine eriliste ja ajutiste mitteriiklike või omavalitsuslike komisjonide hoolde. Erastamine peab olema avalik. 
Esimese saja päeva jooksul käivitame uurimise seniste valltsaste poolt teostatud erastamiste üle, et selgitada välja võimalikud ebaseaduslikud tehingud ja need tühistada. 

ETTEVÕTJAD PEAVAD TOOTMISE ORIENTEERIMA EKSPORDILE 

Eesti majanduse korraldame ümber selliselt, et kõiges, mida Eesti loodusvarad ja tööjõud võimaldavad mõistliku kuluga toota (toidukaubad, ehitusmaterjalid, paber, tekstiil jne.). Võtame suuna täielikule isevarustamisele ja toodangu ekspordile. Šelleks soodustame maksude ja krediitidega ekspordivõimelise toodangu kvaliteedi paranemist ja konkurentsivõime kasvu ning esimestel aastatel kaitseme neid tootmisharusid liigse välismaise konkurentsi eest siseturul, 
Toiduainetega.isevarustamiseks käivitame riiklikud kokkuostuprogrammid. 
Kuna Eesti on väikeriik kes ei suuda endale kõike vajalikku toota, on möödapääsmatu muretseda vajaminev välismaalt. Ainult ekspordiks suunatud tootmine annab meile selleks vajalikud vahendid ja tagab Eesti krooni stabiilsuse. Eesti peab leidma koha rahvusvahelises tööjaotuses. Senise tööstuse moderniseerimiseks ja ettevõtluse arendamiseks kaasame Eesti majandusse väliskapitali, luues vajalikud seadused ja võimaldades maksusoodustusi. 

ERSP peab tähtsaks, et Eesti töötajate palgad hakkaksid tõusma. Tehtud töö peab saama vääriliselt tasutud. Praeguse maksujõuetuse tõttu ei toimi siseturg. Kavatseme saavutada, et töötajatel jääks tulusid üle, mida nad saaksid hoiustada, et hakkaks kasvama meie oma capital. Ainsa võimaluse selleks annab eksporditavalt toodangult saadav tulu. 
Senine nõukogude impeeriumi kaitsevajaduste rahuldamiseks ja asustuskolonisatsiooni teostamiseks rajatud tööstus tuleb põhjalikult ümber korraldada. Paljud endised üleliidulise alluvusega suurettevõtted tuleb sulgeda. Seejuures soodustame riiklike vahenditega valdavalt muulastest koosneva töötajaskonna repatrieerumist. 
Lähematel aastatel saab olema üheks tähtsaimaks riiklikuks majanduspoliitiliseks eesmärgiks uute töökohtade loomine ja töötajate ümberõpe. Sellest hakkavad sõltuma riiklikud soodustused kohalikule ettevõtlusele ja väliskapitalile. 

KÜTTEMAJANDUS PEAB RAJANEMA KOHALIKUL KÜTUSEL 

Eesti orienteeritus Venemaalt saadavale odavale kütusele on viinud Eesti sügavasse energiakriisi. Ometi on meil juba praegu võimalik täielik isevarustamine kõikide energialiikidega peale mootorikütuse 
Sisseveetava masuudi ja gaasi asendamiseks arendame välja Eesti isevarustamise kohalike kütustega nagu põlevkivi, põlevkiviõli, turvas, küttepuit ja puidujäätmed. 
Peame oluliseks vabaneda mootorikütuse hankimisel idamonopoli sõltuvusest. Korraldame piisavad sisseveovõimalused läänest ja loome vedelkütuse tagavarad. 
Alustame pliivabale kütusele ülemineku programmi elluviimist. Imporditavatelt autodelt hakkame võtma tollimaksu sõltuvalt autode vanusest. Kaasaegsed, katalüsaatoritega varustatud masinad vabastame tollimaksust. 
Eestist väljaveetava energia ja kütuse, eeskätt Venemaale eksporditava elektrienergia suhtes sõlmime lepingud, et neid müüdaks meile kasutoovate hindadega. 
Praeguse energiakriisi ületamiseks tuleb meil soodustada ja stimuleerida kütuse ja energia kokkuhoidu. Anname elanikele toetust elamute ja korterite soojustamiseks soodustame soojusisolatsioonimaterjalide tööstuse väljaarendamist ja teeme lõpu soojusenergiat raiskavatele ehitustele. 
Käivitame riikliku programmi, et edendada individuaalsete kütuse-, vee-, gaasi- ja teiste kulumõõturite paigaldamist. Tarbija peab tasuma tegelike kulutuste eest, mitte kinni maksma energiaettevõtete tootmiskadusid. 

MAKSE EI PEA TÕSTMA, VAID TAGAMA NENDE LAEKUMISE RIIGIKASSASSE 

Riiklike maksude ülesanne on katta riigi kulutused. Osa neist kulutustest on võimalik katta majanduse erastamisest tekkivate riigituludega. 
Põhilise vahendina riigi kulude vähendamisel ja riigieelarve tasakaalustamisel näeb ERSP valitsemiskulude kärpimist ja riigi ametnike arvu vähendamist poole vỡrra. 
ERSP kavatseb otsustavalt vähendada praegu kehtivaid makes. Eesti arengule vajaliku ettevõtluse arendamise huvides anname maksusoodustusi välisinvesteerijatele, talunikele, eksporttoodangule, haridusele, kultuurile ja heategevusele. 
Riiklikeks kulutusteks vajaminevate vahendite saamiseks tuleb tagada maksude korralik laekumine, kuna praegu jääb kuni 50% maksudest laekumata. 
Võtame kiirest vastu raamatupidamisseaduse. See võimaldaks võrreldavat ja täielikku ülevaadet kõigi ettevõtjate majandustegevusest ning annaks maksustamiseks vajaliku aluse. 
ERSP kavatseb kiiresti kehtestada Eesti riigi vajadustele vastavad ja õiglast majanduslikku tegevust reguleerivad seadused. Eriti oluliseks peame usaldusväärsete hoiupankade väljakujunemist, mis maksaksid hoiustajatele teiste riikide pankadega võrreldavaid, inflatsioonimäärast kõrgemaid hoiuprotsente. 
Põhiline maks nii tööandjatele kui töövõtjatele on võrreldava määraga tulumaks, mis ei tohi ületada kolmandikku tuludest. 
Üksikisiku tulumaksu määramisel tuleb arvesse võtta ülalpeetavate hulka. Üksikisikule langev maksukoormus (tulumaks + tervisekindlustus + sotsiaalmaks + käibemaks + kohalikud maksud) ei tohi ületada 38% üksikisiku sissetulekutest. 
Töötajate umber- ja täiendõppeks tehtavad kulutused arvatakse tööandja maksudest maha. 
Riigikogu kehtestab riiklikud maksud ja nende jaotumise. Kohalike maksude kehtestamine kuulub kohalike omavalitsusorganite kompetentsi. 

PÕLLUMAJANDUSES SUUND TALUDELE 
ERSP pooldab, et valdavat osa põlluma janduslikus tootmises peavad kandma talud. Seetõttu tahame teha taludele soodustusi, eeskätt kütuse subsideerimise, soodsate pikaajaliste pangalaenude võimaldamisega ehitustegevuseks ja põllumajandusmasinate ostuks. 
Taastame Põllumeeste Keskpanga koos ühispankade võrguga. 
Eesti põllumajandus peab Eestit täielikult varustama põhiliste toiduainetega, samuti andma eksporttoodangut ja seda kõike valdavalt Eestis toodetud söötade baasil. Selleks käivitame põllumajandustoodangu riiklikult tagatud kokkuostu programmid. 
Viime võimalikult kiiresti lõpule maa tagastamise ja omandiõiguse reformi, et igal maatükil oleks kindel omanik. Maa optimaalse kasutamise tagamiseks kehtestame uued maamaksu- ja maarendi seadused. 
ERSP seisukoht on, et riiklikul tasemel ei saa peale  suruda ühesuguseid lahendusi, kuidas peab toimuma sotsialistlikult suurtootmiselt üleminek taludele. 
Suurt osa olemasolevast põllumajandustehnikast, selle hooldus- ja remonditöökodasid, kuivateid, suurfarme jms. on otstarbekas erastada tervikuna ERSP toetab suure tööjõudlusega tehnika majandi liikmetele üleandmist maaomanike põlluharijate vaba tahte alusel moodustatud ühistute omandusse pärast tööosakute väljamaksmist. 
Kavatseme soodustada põllumajandusliku tegevuse kõrval maal ka mitmesugust väikeettevõtlust mis annaks rakendust kolhoosidest ja sovhoosidest vabanevale tööjõule. Kõige paremini sobib selleks väike- ja kohalik tööstus. 
ERSP soodustab põllumajanduses spetsialiseerumist ja mitmekesisust, sealhulgas mesinduse, aianduse arendamist ja ỡlikultuuride kasvatamist. 

RAHVUSE ARENGU TAGAB RAHVUSKESKNE HARIDUS 

Ühiskonnaliikmete haritus on eestlaste väikese arvu juures ainsaks võimaluseks konkureerida maailma teiste rahvaste seas. 
ERSP tahab oluliselt tõsta koolide, ja neis antava õpetuse üldist taset. 
Eesti hariduse reformimiseks kaasame kõik asjasthuvitatud ja teotahtelised jõud. Haridussüsteem peab jääma stabiilseks sõltumata valitsuste vahetumisest. 
Viime hariduse administratsiooni miinimumini. Haridusministeeriumi ülesandeks on hariduselu korraldamine ja hariduseelarve jaotamine. 
Haridust finantseeritakse põhiliselt riigieelarvest. Hajriduskulud mooodustagu eelarvest mitte vähem kui 10 % Riiklik üldharidus on tasuta. Kõrgharidus muutub järk-järgult tasuliseks ainült koos vastavate õppelaenude andmise võimalusega. Eesti Vabariik ei kindlusta muukeelset kõrg- ja kutseharidust. 
Koolide finatseerimisel lähtume Õpilaskoha maksumusest. Õpilaskoha maksumus sõltub nii kooli asukohast kui kooliastmest. Koolile tehtud annetused on maksuvabad. Erakoolidele antakse protsendita laenu. 
Täienduskoolitust on võimalik saada kogu inimese eluaja vältel. Ümberõppe võimalused luuakse kõikidele õpetajatele. Ümberõppekursused annavad, vastava taseme omandamise kohta tunnistuse. 
Muudame ka õpetajate ettevalmistamise aluseid. Ainetundmise seome õpetamise metoodikaga, laiendame psühholoogia ja suhtlemisõpetuse osa, valmistades õpetajaid ette loominguliseks tööks. 
ERSP soodustab noorte õppimisvõimalusi välismaistes koolides. Eesti noortel peavad olema samasugused soodustatud reisimisvõimalused nagu teistel Euroopa riikide noortelgi. ERSP algatab riiklikke programme, mis võimaldaksid eesti noortel koolivaheaegadel saada ajutist tööd või osaleda erialasel praktikal mitmetes välisriikides. 

RAHVUSKULTUUR ON TERVE JA ELUJÕULISE RAHVUSE ALUS 

ERSP on seisukohal, et rahvuskultuuri püsimajäämine ja areng on eesti rahva jaoks kõige olulisem. Ilma rahvuskultuurita pole ka rahvust. Seepärast tuleb kultuuri ja. eriti meie rahvuskultuuri toetuseks ja arenguks leida riiklikke vahendeid, vaatamata majandusraskustele. 
ERSP peab vajalikuks sellist riiklikku kultuuripoliitikat, mis eraldaks ajaviite e. maelelahutuskultuuri kõrgkultuurist. 
ERSP toetab riiklikult ainult kõige olulisemat - teatreid, muuseume, raamatukogusid, kehakultuuri ja sporti, reservaadi staatust omavad maastiku- ja looduskaitsealad, rahvuskultuuri seisukohalt.olulisi ajakirju „Akadeemia“, „Looming“, „Vikerkaar“, „Keel ja Kirjandus“ ja erialaväljaanded, mis on olulised mitmete teadusharude arenguks. Toetame eesti algupärandite kirjastamist ja maailmakultuuri kuldvara väljaandmist eesti keeles. 
ERSP toetab sihtkapitalide asutamist erinevate kultuurivaldkondade toetuseks. Annetused kultuuri heaks on maksudest vabastatud. 
ERSP omistab suurt tähtsust omaalgatuslike kultuuriseltside tegevusele Kultuurimajade näol on meil olemas tugev aineline põhi - need hooned peavad minema üle kohalike kultuuriseltside käsutusse. 
Kultuuriasutustele teeme soodustusi üüride ja maksude tasumisel. 

ARENENUD JA JÄRJEPIDEV TEADUS AITAB EESTI MAJANDUSE JALULE 
ERSP annab eelisarengu rahvusteadustele ja uuringutele, mis on olulised Eesti riikluse ning poliitilise ja majandusliku sõltumatuse tugevdamisel. Teaduse ja kõrghariduse integreerimiseks toome teadusasutused ülikoolide juurde, mis tähendab Teaduste Akadeemia asuduste üleviimist ülikoolide alluvusse. Teaduste Akadeemia reorganiseerime personaalakadeemiaks. Iga Eesti tippteadläne peab olema samal ajal ka õpetaja oma koolkonna ja kasvandikega. 

SIDELIINIDE JA TEEDE VÄLJAEHITAMINE TAASTAB EESTI ÜHENDUSE MAAILMAGA 

Eesti astumisel arenenud infoühiskonda on määrava tähtsusega kommunikaatsioonivõrkude väljaehitamine. Selleks arendame rahvusvahelist koostööd telefonivõrgu rekonstrueerimisel ning arvuti- ja satelliitsidevõrgu sisseseadmisel. Loome ülemaalise arvutiside võrgu, eelkõige panganduse, politsei, piirivalve, tolli, immigratsioonitalituse, kaitsejõudude ja statistikatalituse vahel. 
Ehitame välja riigisisese teedevõrgu ja moderniseerime olemasolevad teed. 
Moderniseerime ja elektrifitseerime Eesti raudtee kogu tema ulatuses, arendame meretransporti. Astume samme uute riikidevaheliste lennu- ja laevaliinide avamiseks. 
Nende ülesannete lahendamiseks kaasame välisinvesteeringuid. 

SOTSIAALPROGRAMMIDES OSUTAME TÄHELEPANU NOORE EESTI PEREKONNA VAJADUSTELE 

Eesti riigi erilise hoole ja tähelepanu all peab olema noore eesti perekonna käekäik. Lõpetada tuleb riigi kui ka tööandjate eelarvamuslik ja diskrimineeriv suhtumise lapsehoolduspuhkusel olevatesse emadesse. Lapse koduse kasvatamise võrdsustame muu tasustatava tööga. Lapsehoolduspuhkusel olevatele emadele ja vallasemadele maksame toetust keskmise töötasu ulatuses kuni lapse 3-aastaseks saamiseni. Seejuures ei ületa lastetoetus Eesti keskmist töötasu. Mittetöötanutele maksame lastetoetust minimaalpalga, ulatuses. Hoolekandealuseid - invaliide, pensionäre, töötuid ja lapserohkeid peresid - käsitleme täisväärtuslike ja täieõiguslike ühiskonnaliikmetena, kelle adaptsiooniks leiame võimalusi ja vahendeid. 

Võimaldame invaliididele tööalast eneseteostust. Tagame invaliidide igakülgse sotsiaalse ja kultuurililse rehabiliteerimise. 
Pooldame rahvapensioni sisseseadmist, mida saavad kõik, sõltumata tööpanusest ja mille suurus ei tohi langeda alla elatusmiinimumi. Tööpensioni määramisel arvestame väljateenitud palga suurust ja töötatud aastate arvu. Invaliidsuspension on suurem rahvapensionist. 
Pensionide suurus on sõltuvuses elukalliduse indeksist ja peab võimaldama korraliku äraelamise. 
Eesti riik ei maksa pensioni võõrriigi relvajõudude, repressiivorganite ja NLKP veteranidele. 

RAHVA TERVIS ON RIIGI TERVIS 

ERSP tahab eesti rahvast näha terve ja tugevana. Iga inimeseni peab jõudma teadmine, et tervis on tema suurim rikkus. Terve olla on kasulik, sest haiguste ravi on kallis nii üksikisikule kui ka riigile. Sellest lähtuvalt asume elukeskkonna seisundi parandamisele ja tervislike eluviiside propageerimisele. Suurt tähtsust pöörame ennetavale meditsiinile. 
Toetame üleminekut kindlustusmeditsiinile, kus tervishoiukulud oleks kaetud nii tööandjate kui ka üksikisikute poolt sundkindlustuste näol. Riiklikult korraldatud kohustuslik ravikindlustussüsteem tagab baasravi kõigile. Seetõttu peame vajalikuks tervishoiusüsteemi riiklikku doteerimist. 30% ulatuses. 
ERSP pooldab erapraksisel tegelevate arstide ja erahaiglate võrgu kiiret väljakujunemist, kuid see peab olema lahus riiklikust meditsiinist ega tohi areneda viimase arvelt ja vahenditega. 
Peame oluliseks Tartu Ülikooli kliinikute taastamist, kus oleks ühendatud haigete ravi, teadusuuringud ja arstide väljaõpe. 
Noortel arstidel peab looma õppimis- ja praktiseerimisvõimalusi välismaal. 

PUHAS KESKKOND ON VÄÄRTUSLIKUM KUI TOOTMINE 

Keskkonna seisundi parandamist alustame sellega, et vaatame läbi kõik endise NSVL poolt sõlmitud keskkonnakaitsealased lepingud, mis kasvõi osaliselt puudutavad Eestit. Vajadusel sõlmime uued lepingud, mida Eesti pool tahab ja suudab täita. 
Alustame Paldiskis asuvate tuumareaktorite demonteerimist, samuti Narvas ja Sillamäel paiknevate radioaktiivsete jäätmete hoidlate kahjutuks muutmist. 
Asume kindlaks tegema nõukogude okupatsiooniarmee, poolt Eesti keskkonnale tekitatud kahju. Nende kõrvaldamisega seotud kulutused esitame Venemaaga peetavatel läbirääkimistel nõudega need kulutused hüvitada. 
Loodusvarade maksustamisega ergutame nende säästlikumat kasutamist. Olenevalt loodusvarast laekub saadav raha kohalikku või riiklikku eelarvesse. 
Ettevõtte juhid vastutavad keskkonnareostuse eest isiklikult. 
Vähendame põllumajanduse suurtootmisega kaasnevat arutut väetisekasutust, mis on suurim Eesti veekogude reostuse allikas. Vajadusel kehtestame kunstväetiste täiendava maksustamise. 
Selgitame välja, milline on Eesti keskonnakaitseseadmete tegelik olukord. Vajadusel korraldame vastavate puhastusseadmete varuosade tootmise Eestis. 
Eesti keskkonna seisund peab vastama rahvusvahelistele normidele. Saamaks täielikku pilti meie ümber toimuvast rajame Eestis kaasaegseks keskkonnaseireks vajalikud laborid ja vaatlusjaamad. Keskkonnaseire ja loodusvarade andmepank tuleb ühendada rahvusvahelise geograafilise infoteenistuse süsteemiga. Arendame välja kaasaegse kartograafiateenistuse. 
Vältimaks ootamatusi Eestis ja tema lähimas naabruses tegutsevatest tuumajaamadest rajame kaasaegsete automaatsete jälgimis- ja hoiatusjaamade võrgu. 
Arendame keskkonnasäästlikku transporti. Elektrifitseerime Eesti raudteed kogu ulatuses. Tollilõivu diferentseerimisega soodustame kütust säästva ja vähem õhku reostava masinapargi loomist. Alustame pliivabale kütusele ülemineku programmi. 

VÄLISPOLIITIKA OLGU SUUNATUD VABADUSE JA DEMOKRAATIA TOETUSEKS 

ERSP pooldab aktiivset välispoliitikat erinevate riikidega võrdõiguslikkuse ja vastastikuse kasulikkuse alusel. Eesti Vabariik osaleb ÜRO-s ja teistes rahvusvahelistes organsatsioonides ning Euroopa majanduslikus ja poliitilises integratsioonis. Eriti oluliseks peame tihedaid koostöösidemeid Läti, Leedu ja Põhjamaade Nõukokku kuuluvate riikidega. 
Lähiaja põhiküsimuseks on suhted Venemaaga ning Eestit okupeerivate Venemaa relvajõudude võimalikult kiire, väljaviimine Eestist. Läbirääkimistel Venemaaga peame soovitavaks, et need.toimuksid kolme Balti riigi ühisdelegatsioonide poolt Euroopa Nõukogu vahendusel mõne neutraalse riigi territooriumil. Saavutame, et Venemaale ja teistele SRÜ riikidele Lääne majandusabi andmine seostataks Vene relvajõudude väljaviimisega Eestist, Lätist ja Leedust. 
Läbirääkimistel Venemaaga taotleme Tartu rahulepinguga sätestatud Eesti-Vene piiri tunnustamist Venemaa poolt. Juhul kui Venemaa ei nõustu Narya-jõe-taguse ja Petserimaa tagastamisega, tuleb neid alasid lugeda Venemaa poolt okupeeritud ja annekteeritud Eesti Vabariigi territooriumi osadeks, pingekolleteks, mis tumestavad. Eesti ja Venemaa vahelisi heanaaberlikke suhteid. Eesti riik võtab endale kohustuse esindada ja kaitsta nende Eesti kodanike huve, kes jäävad okupeeritud aladele. Neil Eesti kodanikel on samad õigused Eesti riigi suhtes, mis kodumaal elavatel kodanikelgi. 
Nõuame, et Venemaa tagastaks või hüvitaks Venemaal asuva Eesti Vabariigi omandi ning annaks Eesti valitsusele viivitamatult üle KGB operatiivtoimikud. Nende jätkuv viibimine Venemaa valduses ohustab Eesti rahvuslikku julgeolekut ega aita kaasa usalduslike suhete tekkele kahe riigi vahel. 
Pöörame suurt tähelepanu hõimupoliitikale. Selleks osutab Eesti valitsus igakülgset toetust Venemaal asuvatele some-ugri rahvastele, aidates neid eelkõige kultuurikontaktide süvendamisel oma kodumaal elavate hõimukaaslastega, kirjastustegevuses ja rahvusliku haritlaskonna koolitusel. 
Toetame Esindamata Rahvaste Organisatsiooni taotlusi ja selle ühenduse Venemaal asuvate liikmesrahvaste vabadusliikumiei. Taas endale iseseisvuse kättevõidelnud rahvana on meie kohus toetada kõikide ikestatud rahvaste vabaduspüüdlusl. 

ERSP SEADUSANDLIKU TEGEVUSE KAVA RIIGIKOGUS 

Riigikogus kavatseb ERSP saavutada esimese saja päeva jooksul mitmete oluliste seaduste vastuvotmise. 
Kõigepealt uus kohalike omavalitsuste valimise seadus, et nimetatud valimised saaks toimuda veel käesoleval aastal. 
Seejärel kaasajastatud ja karmimate naturalisatsioonitingimustega kodakondsusseadus. 
Uue põhiseaduse rakendusliku osa muutmine, mis võimaldaks välja vahetada ülemnõukogu poolt ametisse nimetatud riigiametnikud, samuti seadus endiste juhtivate kommunistide õiguste pjiramise kohta, nagu seda kavandas Põhiseaduslik Assamblee. 
Kogu kehtiv seadustik tuleb läbi vaadata ja kehtiva põhiseadusega järk järgult kooskõlla viia. 

Eriti kiireloomuline on ülemnõukogu poolt vastu võetud seaduste läbivaatamine ja otsuse langetamine, kas nimetatud seadused on kooskõlas põhiseadusega ja vastavuses Eesti rahvuslike huvidega. Siia kuuluvad eeskätt omandi tagastamist, omandireformi, maareformi, tarbijakaitset ja privatiseerimist käsitlevad seadused aga ka Riigikogu valimisseadus. 
Privatiseerimise ja omandireformi alal võtame sihiks selle teostamise põhiliselt osakute kaudu, sihiga hoida ära eelmiste valitsuste tegevuse tulemusel tekkinud olukord, kus valdav osa rahvuslikust rikkusest on koondunud põhiliselt endise kommunistliku nomenklatuuri ja KGB ladviku kätte. 
ERSP eesmärk on iga aus eestlane omanikuks. 
Esimese saja päeva jooksul käivitame uurimise KGB, EKP, ELKNU jt. Sarnaste organisatsioonide varade saaktuste kohta, samuti senise privatiseerimise ja majanduskuritegude kohta ning võtame vastu seadused, mis võimaldavad „ärastatud“ vara tagastada. 
Käivitame okupatsiooni ajal sooritatud inimsusevastaste kuritegude uurimise ning nende kuritegudega seotud isikute kohtulikule vastutusele võtmise. 
Alustame Eesti riigile, vaenulike luure jm. organisatsioonide teenistustes olevate isikute väljaselgitamist. 
Riigikogul seisab ees suur töö majanduslikku tegevust reguleerivate seaduste vastuvõtmisel. Alustame raamatupidamisseaduse, uue maksu- ja tolliseaduse väljatöötamist, et panna alus stabiilsele majandusarengule ja vähendada maksudest möödahiilimise võimalusi. Vastuvõtmist vajavad tulunduslikke ettevõtteid käsitlevad seadused (pangandusseadus, hüpoteegiseadus, kinnisvaraseadus jne.).Oluline on läbi vaadata kõik aastatel 1918-1940 Eesti Vabariigis kehtinud seadused, et selgitada välja, millised neist ja missuguste muudatustega oleksid taasrakendatavad. 

EESTI TULEB TAGASI 

ERSP läheb Riigikogu ja Presidendi valimistele lootusega, et valijad tunnevad meie tegevuskavades ära oma soovid ja annavad meile volituse hakata neid taotlusi ellu viima nii Riigikogus kui valitsuses. 
Lähema kahe aasta jooksul pannakse alus Eesti riigi edasisele arengule. Valimistulemustest sõltub, kas lõpetame üheskoos okupatsiooni aastakümnete ebaõigluse, põlistamise ja asume taastama Eesti riiki õigluse alusel. 
ERSP on valmis koalitsioonis teiste mittekommunistlikku päritolu poliitiliste rühmitustega moodustama Eestile tõelise mittekommunistliku valitsuse või moodustama valitsuse oma erakonna baasil. 
Enam kui viiskümmend okupatsiooniaastat on muutnud Eesti mahajäänud arengumaaks. Eesti majandus ja kogu infrastruktuur, mis orienteeriti Nõukogude impeeriumi vajaduste rahuldamiseks, ei ole kõlbulik iseseisvale rahvusriigile. Repressioonide, küüditamiste, pagulusse sundimiste ja sihiteadliku asustuskolonisatsiooni tulemusel on eestlaste osakaal Eestis vähenenud sellise piirini, et on tekkinud reaalne oht eestlaste muutumiseks vähemusrahvuseks oma kodumaal. Eesti pealinnas Tallinnas, Ida-Virumaa linnades ja Paldiskis on see juba toimunud. 
ERSP teab, et kõik seatud sihid on saavutatavad vaid siis, kui neid pooldab Eesti kodanikkonna enamus ja asub nende elluviimist aktiivselt toetama. 
Nagu me ei löönud vankuma ränkadel okupatsiooniaastatel, nii oleme valmis kandma ka rahvusriigi taastamise vastutusrikast koormat. Ees ootab põhiseaduslike riigivõimuorganite moodustamise, riikluse taastamise ja kindlustamise töö. 
Arvame, et Eesti kodanike enamiku tahe on, et tagasi peab tulema selline Eesti, kus on au sees eestlaste traditsioonilised väärtusedaus töö, säästlikkus, püsiv kodu, loodushoid, tugev perekond, seadustest kinnipidamine ja teiste inimeste õiguste austamine, hoolitsus laste, vanurite ja haigete eest. 
Seepärast läheme eelseisvatele Riigikogu valimistele kindla veendumusega. 
EESTE TULEB TAGASI 
