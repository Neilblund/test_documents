Vážení občané,
předkládáme Vám jménem Koalice naše společné Programové prohlášení pro volební období 2002 – 2006.
Usilujeme nejen o vytvoření co nejširšího prostoru pro svobodný a plnohodnotný život všech občanů v České republice, ale také Vám chceme nabídnout odpověď na problémy každodenního života
Při tom jsme cítili povinnost navrhnout pouze taková řešení, která jsou reálná a uskutečnitelná
Náš program povazujeme za závazek
Nechceme Vám slibovat nic, co nebudeme schopni splnit.
Věříme, že každý z Vás najde v našem programu dostatek věcných argumentů pro to, abyste nám ve volbách dali svou důvěru a umožnili nám tak naše volební sliby naplnit
Této důvěry si budeme vážit a nezklameme Vás
Dáme věci do pořádku 
„Rovné šance pro každého“
PROGRAMOVÉ PROHLÁŠENÍ KOALICE 
VOLBY 2002
- Koalice pro právní stát a proti korupci
- Koalice pro rodinu s dětmi a pro zdravý život 
- Koalice pro společnost vzdělávání a informací 
- Koalice pro nižší daně, vyšší životní úroveň a proti zadlužování
- Koalice pro evropskou budoucnost a bezpečnost naší země
 
PREAMBULE
Čekají nás rozhodující volby do Poslanecké sněmovny
Považujeme je za zlomový bod ve vývoji naší mladé demokracie
Oč v nich půjde?
Nepůjde o rozhodování mezi demokracií a totalitou
Rozhodovat se bude o kvalitě demokracie v naší zemi.
Křižovatka, na níž před volbami stojíme, vypadá zhruba takto: Na jedné straně karikatura demokracie bez kontroly moci: část opozice je propojena s vládou, fakticky se na vládě podílí, hojnou účastí ve státních a polostátních strukturách fakticky spoluvládne
Na straně druhé skutečná demokracie se svobodnými volbami a také možností odvolat vládu za její chybná rozhodnutí
Taková vláda jedná pod přísným dohledem opozice
Lidé nejčastěji reagují na dnešní politickou situaci buď lhostejně, nebo falešným přesvědčením, že ji změnit nejde
S rostoucí lhostejností roste nejen beztrestnost mocných, ale také korupční chování
Země, kde jsou jasná pravidla nahrazena nečitelným principem obálek, nemůže ze zásady prosperovat, protože v ní je narušen hybný motor ekonomiky – konkurenční prostředí
Sebeschopnější podnikatel nemůže konkurovat podnikateli spřízněnému s nečitelnou mocí
Česká republika je v celosvětových výzkumech hodnocena jako země s nejméně čitelnými pravidly pro převody majetku, jako země, kde se za poslední roky korupční prostředí rozrostlo nejvíce
Ani dvanáct let po pádu totalitního režimu stát neplní svůj základní úkol – nezajišťuje každému rychlou a účinnou obranu jeho práv
Narůstá zadluženost naší země, takže vlastně všichni žijeme na úkor budoucích generací
Sociální oblast bez důkladné reformy a posílení rodinné solidarity spěje ke krizi, klesá počet občanů v produktivním věku
Současná vláda ignorovala klíč k prosperitě naší země - investice do vzdělání a moderních technologií
Převážilo pojetí politiky jakožto výsostné území politických stran, do něhož občan mimo volby nemůže mluvit
Nezávislá média nenabízejí občanům oporu – jsou totiž do značné míry propojena s vládnoucími politickými stranami.
To je tvář naší země po čtyřech letech společné vlády ČSSD a ODS
Právě tuto tvář chceme po volbách změnit.
Koalice opírá své politické postoje a svůj program o přesvědčení, že nemůžeme dál žít na úkor budoucnosti a že pro svoji existenci v otevřeném světě, který přináší obrovské příležitosti, ale také tvrdou konkurenci, potřebujeme nový program
Program, který umožní, aby Česká republika byla rovnocenným partnerem a konkurentem vyspělým západním státům.
Strany Koalice reprezentují klasické evropské politické proudy – křesťansko demokratický a liberálně konzervativní, které považují za základ života morální a právní řád: lidská společnost se úspěšně rozvíjí jenom tehdy, pokud je soukromý i společenský život prostoupen stejným a pevným systémem hodnot
Distancujeme se jasně od všech stran spjatých s totalitním režimem.
Strany Koalice jsou součástí Evropské lidové strany, nejsilnější politické frakce v Evropském parlamentu, a vycházejí z jejích programových zásad
Kladou důraz na důsledné dodržování všech lidských práv, zvláště práva na život a na jeho ochranu
Za nejdůležitější cíl Koalice považujeme systém vlády práva: poruší-li kdokoli právo, stát ho rychle a účinně potrestá a právo vymůže; stejnou hodnotu přisuzujeme důslednému boji proti korupci, jak na úřadech, tak na nejvyšších politických místech.
Chceme se vyrovnat s totalitní minulostí a potrestat komunistické zločiny
Nepotrestané zločiny - minulé i současné vyvolávají dojem, že je všechno dovoleno
S tím se nechceme smířit a nesmíříme se ani s nevyšetřenými a nepotrestanými bankovními a ekonomickými podvody, které provázely transformaci a při kterých byli občané i naše země okradeni o stovky miliard korun
Chceme vybudovat otevřenou občanskou společnost, v níž politika není jen věcí politických stran, ale všech občanů
Demokracii posílí jak zavedení přímé volby prezidenta, tak omezení imunity a neodůvodněných výsad ústavních činitelů
Bez svobodných, pluralitních a nezávislých médií, včetně veřejnoprávních demokracie nefunguje: chceme, aby občané měli dostatek informací a aby vláda byla pod neustálou kontrolou.
Náš program nechápeme pouze jako společný předvolební slib našich stran – US-DEU a KDU-ČSL, ale také jako náš závazek, že jej budeme společně celé čtyři roky po volbách prosazovat
Programové prohlášení Koalice zahrnuje především pět priorit, které považujeme pro budoucnost naší země v tuto chvíli za nejdůležitější: 
I
Koalice pro právní stát a proti korupci
Podstatou právního státu je vláda práva, nikoli jako prázdné formální heslo, nýbrž to, že státní instituce – soudy, policie, státní zastupitelství a další státní úřady – dodržování práva vymáhají, a dopustí-li se kdokoli nezákonného jednání, sankci se nevyhne.
Možnost domoci se rychle práva v naší zemi pořád selhává
Velkým problémem je pomalé fungování soudů, průtahy při zápisech jak do obchodního rejstříku, tak na katastrálních úřadech
Řada zahraničních investorů a firem nemá zájem v České republice podnikat kvůli nejasnému právnímu prostředí, velké potíže mají samozřejmě i naši podnikatelé
Důsledkem této situace jsou jednak negativní ekonomické dopady, jednak oslabení důvěry občana v právní stát
Příčinou tohoto stavu bylo podcenění nezastupitelné role práva pro rozvoj ekonomiky v průběhu devadesátých let.
Nedaří se účinně postihovat kriminalitu hospodářskou a finanční
Dosud bylo vyšetřeno a potrestáno jen málo případů závažné ekonomické a bankovní kriminality
Jen malý zlomek špatných úvěrů bank, které činí podle Světové banky až několik set miliard korun, je předmětem vyšetřování
Je alarmující, že u těchto případů reálně hrozí promlčení trestního stíhání, nebo již dokonce k promlčení došlo
Pokud se orgány činné v trestním řízení neprodleně na tyto případy nezaměří, nebude již za několik let možné podvody, které se staly v bankovního sektoru, postihnout a pachatelé zůstanou nepotrestáni
Definitivně tak přijdeme o možnost, aby tyto bankovní dluhy zaplatili jejich viníci, nikoli všichni daňoví poplatníci.
Roste kriminalita mládeže a dětí, které nedosáhly 15 let věku
Zvyšuje se drogová závislost mladé generace
Stali jsme se atraktivní zemí pro různé mafie a gangy
Je stále více nelegální migrace, obchodu s lidmi, nelegálního zaměstnávání a nezákonných aktivit spojených s organizovaným zločinem
Současný stav veřejné správy potřebám občanů neodpovídá: je komplikovaný a vůči nim málo vstřícný
Je nutné dokončit reformu veřejné správy tak, aby místo zvyšování počtu úředníků se zvyšovala kvalita fungování úřadů
Systém ochrany obyvatelstva pro případy mimořádných událostí je nedobudovaný.
Česká republika je podle mezinárodních průzkumů korupčního klimatu jedním z nejhůře hodnocených států Evropy
Korupce je bezpečnostním rizikem pro každý stát a má konkrétní negativní ekonomické dopady
Korupce má vždy velmi vážné důsledky: 
- oslabuje důvěru v právní stát, v němž vládne právo, tzn
oslabuje také demokracii;
- brzdí hospodářský růst a představuje značné náklady pro podnikání jako nadměrné daně;
- deformuje ekonomiku a ohrožuje hospodářskou soutěž, vytváří prostor jak pro nekalou konkurenci, tak pro zneužívání postavení na trhu;
- vede k vytvoření paralelních, nevolených a nedemokratických mocenských struktur;
- je nástrojem organizovaného zločinu, který ji využívá k pronikání do politických kruhů a státní správy
 
Jak dáme věci do pořádku
Právní řád
- Rekodifikujeme základní kodexy – civilní kodex a trestní zákon
Sjednotíme občanské a obchodní právo a další speciální úpravy (například zákon o cenných papírech)
Chceme maximálně srozumitelný a vnitřně provázaný právní řád, v němž se občan může orientovat
Přijmeme nový, lepší zákon o konkursu (zákon o insolvenci)
Budeme se co nejvíce inspirovat osvědčenými zahraničními právními úpravami
- Chceme klást důraz na to, aby platné právní předpisy byly v souladu s ústavou.
- Odstraníme ze zákonů a vyhlášek nadbytečnou regulaci právních vztahů.
- Prosadíme, aby na internetu byla zdarma přístupná Sbírka zákonů a aktualizovaná znění právních norem.
- Zavedeme přímou volbu prezidenta: 
Přímá volba prezidenta posílí vliv občanů na správu věcí veřejných
Přímá volba vyloučí možnost, že by prezident mohl být závislý na vládní většině v Parlamentu, nebo že by naopak mohl být zvolen třeba jen 48 hlasy zákonodárců pouze jedné komory
Přímá volba prezidenta je zakotvena v právních řádech poloviny evropských zemí, nepřímá jen ve čtvrtině, ve zbývajících zemích je konstituční monarchie.
Proto navrhujeme změnu Ústavy České republiky:
- volit prezidenta tajným hlasováním na základě všeobecného, rovného a přímého volebního práva, občany staršími 18 let; volby vyhlašuje předseda Senátu,
- navrhovat kandidáty prostřednictvím politických stran nebo politických hnutí anebo plnoletými občany na základě petice podepsané 20 000 občany staršími 18 let
- volit ve dvou kolech; nebude-li prezident zvolen v prvním kole nadpoloviční většinou odevzdaných hlasů, koná se za týden druhé kolo, do něhož postupují dva nejúspěšnější kandidáti z kola prvního; zvolen je ten kandidát, který získá větší počet hlasů, 
· Omezíme trestní imunitu ústavních činitelů a zrušíme imunitu přestupkovou
Nechceme žádné neodůvodněné výsady veřejných činitelů.
Soudnictví
- Zajistíme, aby zápisy do obchodního rejstříku byly provedeny do několika dnů
Tuto agendu vyjmeme z justice
Zjednodušíme podmínky zápisu a zavedeme systém formulářů.
- Zlepšíme postavení věřitelů proti dlužníkům: Změníme zákon o soudních poplatcích tak, aby se každý mohl svého práva u soudu snáze domáhat
Žalobce zaplatí při zahájení řízení pouze část poplatku, větší část poplatkové povinnosti přeneseme na toho, kdo spor prohraje, po kom splnění povinnosti bude vymáhat soud.
- Zasadíme se o zrychlení a zjednodušení soudního řízení
Zavedeme zjednodušené postupy rozhodování o malých pohledávkách a zdokonalíme pravidla pro doručování
Za účinná považujeme předběžná opatření zakazující účelové převody majetku.
- Zavedeme nepřekročitelné lhůty pro některé úkony soudců v soudním řízení.
- Účastníkům řízení, u nichž bylo porušeno právo na spravedlivý proces v důsledku neúměrné délky řízení, přiznáme právo na přiměřené finanční zadostiučinění vůči státu.
- Prosadíme zákon o právní pomoci, který zaručí, aby se dovolali spravedlnosti i ti, kteří nemají prostředky na vedení procesu.
- Stát jako účastník řízení nesmí mít ve srovnání s občanem privilegované postavení: zavedeme jednotné exekuční řízení a vypustíme speciální úpravy pro účely správní či daňové exekuce.
- Posílíme administrativní zázemí soudů a zřídíme funkci asistentů soudců
Místo zvyšování počtu soudců zvýšíme počty vyšších soudních úředníků, aby soudy rozhodovaly rychleji.
- Zlepšíme technické a počítačové vybavení soudů: Důležitá je návaznost na centrální informační systém státu a využívání výpočetní techniky a elektronické pošty u soudů.
- Zpřísníme kárnou odpovědnost soudců a státních zástupců: Soudci i státní zástupci musí nést plnou odpovědnost za neodůvodněné průtahy ve své práci
V kárných senátech mají být zastoupeni i nesoudci
Soudci sami musí zvýšit svou prestiž kvalitním rozhodováním
Bezpečnost
- Chceme, aby u méně závažných trestných činů bylo rozhodnutí o trestu vyneseno v co nejkratší době, v řádu dnů po spáchání trestného činu.
- Požadujeme větší využívání alternativních trestů: Do vězení mají jít pachatelé závažnějších trestných činů, prvotrestaným za méně závažné trestné činy mají být ukládány alternativní tresty, například peněžitý trest nebo veřejněprospěšné práce, nikoli trest odnětí svobody
Tím vyřešíme problém přeplněných věznic.
- Změníme trestní zákon tak, že u zvlášť nebezpečných pachatelů odsouzených k výjimečnému trestu nebude možné podmíněné propuštění
V takových případech musí být zajištěna ochrana společnosti před zvlášť nebezpečnými pachateli trestných činů.
- Snížíme hranici trestní odpovědnosti z 15 na 14 let.
- Zlepšíme postavení poškozeného v rámci trestního řízení: Pachateli musí být vždy uložena povinnost nahradit poškozenému škodu způsobenou trestným činem a stát musí poškozenému pomoci
Nepřipustíme, aby se pachatelé vyhýbali splnění této povinnosti
Zavedeme pro poškozené v trestním řízení možnost bezplatné právní pomoci financované státem.
- Zasadíme se o možnost státu zabavit majetek odsouzeným zločincům, kteří se podíleli na organizovaném zločinu, pokud nemohou prokázat získání majetku zákonným způsobem.
- Posílíme a vybavíme útvary policie, které bojují proti nejvážnějším bezpečnostním rizikům: organizovanému zločinu, terorizmu, korupci, závažné hospodářské trestné činnosti
Za klíčovou považujeme úzkou mezinárodní spolupráci, včetně spolupráce s Europolem.
- Zvýšení bezpečnosti musí jít především cestou zlepšení policejního výkonu, nikoliv cestou omezování osobní svobody občanů.
- Chceme více policistů na ulicích
Proto se zasadíme o zjednodušení policejní administrativy
Úspěšná práce policie je podmíněna v její přítomností v ulicích, ne v kancelářích.
- Podpoříme léčebné a odvykací programy pro drogově závislé
Za klíčovou formu boje s kriminalitou považujeme prevenci
Programy prevence kriminality jsou pevně spojeny s programy stabilizace rodiny a se snížením nezaměstnanosti mladých lidí.
- Nebudeme tolerovat rasismus a projevy xenofobie.
- Omezíme nelegální migraci
Využijeme současných možností k omezení ilegální práce a k vykořisťování lidí, které na náš pracovní trh umisťují lidé spojení s organizovaným zločinem.
- Jasně vymezíme kompetence zpravodajských služeb a zabezpečíme odpovědnost konkrétních ústavních činitelů za jejich činnost
Tato odpovědnost však musí být rozdělena tak, aby se nevytvářelo pouze jedno represivní centrum.
- Posílíme ochranu utajovaných skutečností
NBÚ budeme koncipovat jako výkonný administrativní úřad vydávající osvědčení o přístupu k utajovaným skutečnostem
Proti rozhodnutí NBÚ bude existovat možnost odvolání k nezávislému orgánu.
- Systém ochrany obyvatelstva před důsledky mimořádných událostí chceme vybudovat na principu subsidiarity: důsledky mimořádných událostí se budou řešit na nejnižší možné úrovni
Řídit v krizových situacích musí ti, kteří řídí společnost i v době běžného života
Chceme zvýšit znalost občanů o základních dovednostech a pravidlech při zvládání krizových situací·
- Budeme trvat na tom, aby se Česká republika vyrovnala s totalitní minulostí: Podpoříme další fungování ÚDV a jeho co nejužší spolupráci se státním zastupitelstvím tak, aby byly vyšetřeny a potrestány zločiny komunismu
Prosadíme po vzoru německého Gauckova úřadu zřízení zvláštního úřadu pro dokumentaci totality.
Veřejná správa
- V další etapě reformy veřejné správy se zaměříme na její co nejefektivnější fungování a „zeštíhlení“ centrálních úřadů
Tato redukce je nezbytná i k ozdravení české ekonomiky.
- Zjednodušíme živnostenské předpisy a odstraníme regulace, které nemají věcné opodstatnění a vytvářejí pouze podhoubí pro korupci.
- Zpřehledníme daňové předpisy pro snazší styk podnikatele s úřady
Závazné lhůty a povinnosti bude mít nejen plátce daní, ale i správce daní.
- Zjednodušíme povolovací postupy na úřadech a snížíme náklady; podpoříme elektronizaci úřadů
Pomocí informačního systému propojíme úřady, aby mezi nimi obíhaly dokumenty, ne občané
Při podání žádosti úřad sám zajistí součinnost s dalšími úřady, kterou zákony vyžadují
Naším cílem je spolupráce současných registrů veřejné správy a jednotná komunikační infrastruktura, která umožní nejpozději do roku 2005 fungování standardních elektronických podatelen, využití čipových karet a elektronického podpisu ve všech státních úřadech.
Boj proti korupci
Chceme vyhlásit celonárodní boj proti korupci
Boj proti korupci nesmí být jen politickou kampaní, ale musí se stát celospolečenským zájmem.
Deset zásad boje proti korupci:
1
Omezit zbytečnou regulaci: Chceme jen tolik veřejného rozhodování, kde je to věcně opodstatněné.
2
Zrychlit rozhodování úřadů a soudů: Kvalitnější a rychlejší rozhodování soudů, fungující správního soudnictví, rychlé zápisy do obchodního rejstříku
Rychle pracující aparát státu je nejlepší obranou proti korupci
3
Zjednodušit administrativní postupy: Méně kontaktů občanů s úřady, moderní informační technologie při styku občanů s úřady, větší předvídatelnost rozhodování úřadů, omezení správního uvážení úředníka
4
Méně úředníků, ale lépe placených.
5
Transparentnost a veřejnost rozhodování: Za nutné považujeme dodržovat zákon o svobodném přístupu k informacím.
6
Zpřísnit a důsledně dodržovat zákon o zadávání veřejných zakázek, 
7
Zpřísnit celoplošný a rychlý trestní postih korupce a závažné hospodářské a bankovní kriminality: Odmítáme účelové, politicky motivované akce typu Čisté ruce, které směřují pouze k selektivnímu postihu případů nezákonného jednání, nikoli k naplnění principů spravedlnosti.
8
Zpřísnit zákon o střetu zájmu: Zavedeme majetková přiznání veřejných činitelů a vysokých státních úředníků a sankcí za porušení zákona.
9
Důsledná odpovědnost - za korupci úřadu vždy odpovídá jeho vedoucí.
10
Zákonné záruky nezávislosti a plurality médií: Odpolitizujeme mediální rady tak, aby fungovaly nezávisle na politických stranách a na vládě.
II
Koalice pro rodinu s dětmi a zdravý život
Rodina je první a nejdůležitější společenství ve státě a je podmínkou zdravé společnosti
Stabilní a prosperující rodina je zárukou stability a prosperity celé společnosti
Cílem Koalice je jednak zvýšit sociální nezávislost občanů na státu, jednak motivovat občany k vyšší odpovědnosti za vlastní život a jejich rodinu.
Vývoj porodnosti je alarmující: na konci 40
let se v ČR rodilo 200 000 dětí ročně, v roce 2001 už pouze 90 715
Pokud se tento vývoj nezastaví, mohl by počet obyvatel na konci tohoto století klesnout z dnešních 10 milionů na pouhých 7 milionů
Méně narozených dětí může v budoucnu nejen ohrozit strukturu naší společnosti, může také způsobit výrazné potíže ekonomické
Koalice považuje účinnou podporu rodin za svou prioritu a povinnost: ekonomické důvody nemají zásadně ovlivňovat ani počet dětí, ani kvalitu jejich výchovy.
Současné právní a ekonomické prostředí stále podporuje černý trh s byty a vede k nízké dostupnosti bytů, což je jeden z důvodů, proč mladí lidé odkládají založení rodiny
Proto považujeme bydlení za jednu ze svých priorit
V oblasti bydlení sleduje Koalice 3 cíle:
1
odstranit právní a ekonomické deformace na trhu s byty,
2
řádně pečovat o současný bytový fond,
3
podporovat výstavbu nových bytů.
Potřeba zdravotní péče se zvyšuje
Rostou také nároky obyvatel
Nové medicínské technologie umožňují lepší výsledky, ale zároveň narůstá rozpor mezi finančními možnostmi společnosti a zlepšující se nabídkou medicíny
Zvětšuje se prostor pro klientelismus a korupci, zhoršuje se rovnost občanů v přístupu ke stejně kvalitní péči.
Naší hlavní povinností je zodpovědně se starat o vyvažování všech tří základních pilířů zdravotního systému, kterými jsou výdaje, kvalita a dostupnost
Lepší výsledky v medicíně by měly vést k prodloužení nejen věku, ale také produktivního života, a tím výkonnosti
Naše výdaje na zdravotnictví by měly růst přiměřeně s růstem naší ekonomiky
Klademe velký důraz na etiku služeb, respektujících důstojnost a jedinečnost každého pacienta, i na důstojné postavení lékařů a sester ve společnosti
Chceme posílit individuální odpovědnost občanů za své zdraví.
Dýchá se nám lépe, žijeme déle
Přesto není důvod ke spokojenosti
Našim evropským sousedům se dýchá ještě lépe a žijí ještě déle! Ochrana životního prostředí se musí stát součástí naší hospodářské politiky; ekologické chování se musí vyplatit
Koalice se hlásí k principům trvale udržitelného rozvoje
Zisk není jediným měřítkem úspěchu
Kvalitu našeho života ovlivňuje výrazně prostředí, ve kterém žijeme.
Dlouhodobě usilujeme o zmenšení úlohy státu a naopak o posílení role nevládních organizací při poskytování obecně prospěšných služeb, neboť neziskové organizace provozují lépe a levněji než stát služby zejména v oblasti sociální, zdravotní, vzdělávání, kultury a životního prostředí
Jsou také mostem mezi občany a státem, jsou důležité pro růst demokracie, protože mohou ovlivňovat rozhodovací procesy ku prospěchu společnosti
Neziskový sektor v ČR však může v současné době plnit své funkce jen částečně
Je úkolem státu, aby pro tyto aktivity vymezil právní rámec
Stát, který tento úkol opomíjí, si přisvojuje nadměrnou část moci.
Jak dáme věci do pořádku
Rovné šance pro rodinu s dětmi
- Prosadíme daňovou reformu zohledňující rodinu s dětmi, což pomůže rodinám se středními a vyššími příjmy.
- Zavedeme společné zdanění manželů, zvýšení nezdanitelných částek základu daně na každé dítě, rodinné spoření se státní podporou na bydlení a vzdělání dětí: tyto výdaje budou odpočitatelné od základu daně.
- Zavedeme efektivnější systém adresných přídavků na děti pro rodiny s nižšími příjmy.
- Zvýšíme rodičovský příspěvek na dvojnásobek, tzn
dnes až na 5 000 Kč, aby rodič mohl o dítě celodenně doma pečovat, a to do věku tří až čtyř let,
- Umožníme vyšší vlastní příjem rodiče celodenně pečujícího o dítě a za zákonem stanovených podmínek umožníme rodičům střídavě po částech čerpat rodičovskou dovolenou a rodičovský příspěvek až do osmi let věku dítěte.
- Podpoříme slučitelnost rodičovské a profesní role
Chceme umožnit ženám volbu mezi oběma rolemi, nikoli udržet jejich vysokou míru zaměstnanosti
Budeme podporovat pružnou pracovní dobu zaměstnanců a vstřícnost zaměstnavatelů při uplatňování zákonného nároku na snížení pracovního úvazku.
- Podpoříme nevládní organizace nabízející programy pro rodiny a děti.
Dostupnost bytů
- Zpřístupníme hypotéky pro střední vrstvy: Chceme podporovat za pomoci dotací hypotéční úvěry jak na pořízení bytu z nové výstavby, tak na získání staršího, levnějšího bytu
Chceme podpořit levnější předhypotéční úvěry, například státními zárukami tak, aby se ještě více snížila vstupní jistina požadovaná bankami.
- Daňově zvýhodníme investice do bydlení
Zavedeme plné daňové úlevy na pořízení prvního vlastního bydlení včetně splátek jistiny a úroků hypoték, a to i na modernizace bytových objektů a na nákup starších nemovitostí určených na bydlení.
- Budeme podporovat stavební spoření, výrazněji je zvýhodníme tehdy, budou-li našetřené prostředky použity na bydlení.
- Zlepšíme právní rámec nájemního bydlení přijetím novely občanského zákoníku, která vyrovná práva i povinnosti pronajimatele a nájemníka, usnadní postih neplatičů a odstraní zbytečné soudní spory.
- Přijmeme nový zákon o vlastnictví bytů, který posílí ochranu práv vlastníků bytů a zajistí řádnou údržbu a opravy domů s byty ve vlastnictví.
- Přijmeme zákon o bytovém družstevnictví, který zajistí lepší ochranu práv členů družstev, družstevní demokracii
Podpoříme dokončení transformace bytových družstev.
- Přijmeme nový zákon o adresném příspěvku na bydlení
- Uvolníme trh bydlení, narovnáme ceny bydlení a podpoříme rozvoj jak nájemního, tak i vlastnického bydlení
- Budeme podporovat obce a města při budování infrastruktury pro bytovou výstavbu, a to až do výše 200 000 Kč na jeden byt.
- Ponecháme i nadále nižší sazby DPH pro stavební práce související s bydlením.
- Přijmeme novelu stavebního zákona, která zajistí zrychlení stavebního řízení, přinese stavebníkům snadnější jednání s úřady a povede ke zvýšení bytové výstavby.
- Prosadíme program nazvaný Podpora bydlení na venkově.
- Podpoříme chráněné bydlení zejména pro handicapované občany.
Zdravotnictví
- K docílení větší rovnováhy mezi solidaritou a individuální odpovědností chceme zlepšit systém veřejného pojištění, vytvořit prostor pro individuální připojištění a samostatné rozhodování občana
Úlohu státu vidíme především v metodickém řízení a prosazování reformy ve zdravotnictví.
- Spojíme zdravotní a nemocenské pojištění k účelnějšímu využití veřejných prostředků a ke zvýšení motivace léčebného procesu
Cílem je uchování kvality života v maximální míře snížením rizika dlouhodobé pracovní neschopnosti, popř
trvalého zdravotního postižení.
- Zvýšíme informovanost, a tím i suverenitu pacientů
Posílíme znalost práv pacientů, zavedeme systém vyhodnocování zkušeností pacientů s kvalitou služeb, včetně poznatků o dodržování etických norem
Smyslem je zvýšit podíl informovaného pacienta na rozhodování o léčbě tam, kde je možná volba, a také při kontrole výdajů
Zavedeme centrální registr stížností s pravidelnou analýzou.
- Ceny léčiv budeme stabilizovat; výše úhrad sjednotíme tak, aby se měnily nejdříve za rok
Tím zamezíme chaosu a pololegálním výběrům doplatků od pacientů v lékárnách za léky, které jsou ze zákona plně hrazeny ze zdravotního pojištění.
- Zavedeme kritéria zaručující kvalitu poskytované zdravotní péče
Tato kritéria musí zejména stanovit podmínky pro hodnocení zdravotnických akreditovaných pracovišť
- Upravíme úhradový systém tak, aby přirozeně motivoval ke změně struktury péče podle potřeb
Důraz klademe na soustředění specializované akutní péče v rámci okresních spádových oblastí a zvýšení lokální dostupnosti kvalifikované přednemocniční péče
Podpoříme rozvoj jednodenní péče i její stacionární formy.
- S ohledem na změnu potřeb stárnoucí, a tím specificky nemocnější populace posílíme obor ošetřovatelství; v rámci restrukturalizace zvýšíme kapacity zejména pro celé spektrum rehabilitační péče, péči domácí a hospicovou
Financování takové péče umožní zavedení legální kombinace úhrad jak z veřejného zdravotního pojištění, tak ze sociálního pojištění včetně možnosti individuálního připojištění.
- Nemocnice a léčebny převedeme ze státních příspěvkových organizací většinou na nevládní neziskové, hospodařící převážně podle pravidel, podobných pravidlům pro spravování strategických obecně prospěšných organizací v zemích EU
- Umožníme uplatnění vlastní zdravotní politiky krajů odpovídající regionální koncepci rozvoje zdravotnických služeb, ve spolupráci s pojišťovnami a zejména těmi, kteří se na péči podílejí
- Obnovíme účinnou státní účast na financování programů primární a sekundární prevence zejména v oblasti cévních, nádorových a metabolických onemocnění (diabetes, obezita), duševního zdraví, drogových závislostí a prevence úrazů
Systém zdravotního pojištění musí motivovat pojištěnce ke zdravému způsobu života
Obnovíme zdravotní osvětu podporující zdravý způsob života.
Životní prostředí
- Zasadíme se o snižování produkce odpadů
Prosadíme zásadu předcházení vzniku odpadu, zvýhodníme vratné obaly a rozšíříme povinnost zpětného odběru odpadů
Vytvoříme podmínky pro rozsáhlejší třídění a recyklaci odpadů
- Podpoříme ekologicky šetrnější kombinovanou dopravu, abychom snížili nadměrnou dopravu kamionovou.
- V reformě daňových sazeb prosadíme také její ekologický rozměr, což povede k vytvoření dalších pracovních míst v nových oborech podnikání rámci ekologického sektoru.
- Prosadíme adresnou a vymahatelnou odpovědnost státu, výrobců a uživatelů jak za čerpání neobnovitelných přírodních zdrojů, tak za zhoršování životního prostředí.
- Cílem energetické politiky Evropské unie je dosáhnout dvanáctiprocentního podílu výroby energie z obnovitelných zdrojů do roku 2010
Budeme usilovat o to, aby Česká republika za tímto cílem nezaostala
Nebudeme stavět další jaderné elektrárny.
- Odstraníme nepřehlednou strukturu dotací i skrytých podpor, zvýhodňujících neefektivní a zastaralé typy výrob a činností s negativními důsledky na lidské zdraví a kvalitu prostředí
- Prosazením nové koncepce surovinové politiky ČR a přijetím nového horního zákona zabráníme drancování přírodního bohatství naší země
Šetrnému hospodaření s nerostnými surovinami pomůžeme započtením hodnoty přírodních zdrojů a ekologických škod do nákladů na těžbu
Rekultivace území se stane průběžnou součástí těžební procedury.
- Naše politika ochrany přírody a krajiny zajistí systematickou obnovu přirozených funkcí krajiny při zadržování vody, omezení eroze a zachování bohatství množství druhů rostlin a živočichů
- Budeme definovat veřejný zájem ochraně přírody, doplníme síť chráněných území, zejména o soustavu Natura 2000 Evropské unie, a stanovíme finanční podporu pro ty, kdo budou na jejich území hospodařit ekologicky šetrnými formami
- Koalice přinese do vlády novou hodnotu - týmové prosazování koncepce udržitelného rozvoje, který je založen na třech vzájemně rovnocenných pilířích - na ekonomickém, sociálním a ekologickém rozvoji.
Rozvoj občanské společnosti
- Naším prvním cílem je podpora rovnoprávného tržního prostředí, ve kterém se organizace neziskového (občanského, nestátního) sektoru mohou stát nejen autonomním partnerem státním organizacím, ale i jejich alternativou či konkurencí.
- Druhým cílem je uvolnění prostoru ve společnosti pro působení neziskového sektoru jako významného společenského aktéra, zasahujícího do rozhodovacích procesů, schopného mobilizovat veřejnost a vytvářet tlak na ostatní aktéry společenského života.
- Změníme systém financování neziskového sektoru státem
Podpoříme nadační fond navyšovaný ročním příspěvkem v závislosti na vývoji hrubého domácího produktu
Vytvoříme podmínky pro rozvoj plurality finančních zdrojů.
- Pro udržení a další rozvoj služeb, které dnes nevládní neziskové organizace poskytují občanům, zvýšíme dotace ze státního rozpočtu na 5 mld
korun
- Změníme daňový systém ve prospěch daňových asignací pro obecně prospěšné činnosti.
- Prosadíme transformaci příspěvkových organizací ve zdravotních a sociálních službách převážně na nevládní neziskové organizace.
III
Koalice pro společnost vzdělávání a informací 
Vzdělání znamená vyšší kvalitu života, je nejlepší investicí státu, nezbytnou podmínkou ekonomické prosperity, prevencí proti kriminalitě i nezaměstnanosti
Můžeme se vydat buď cestou společnosti znalostí a informací, kterou se vydaly dynamické světové ekonomiky, nebo cestou dodavatele laciné pracovní síly.
Systém vzdělávání u nás není zcela srovnatelný a propojitelný se vzdělávacími systémy nejvyspělejších zemí, jeho základem totiž není princip celoživotního učení
Výchova k úctě k životu, k lidské práci, k solidaritě, k toleranci a ke svobodě provázená osobní odpovědností není dosud samozřejmou součástí vzdělávacího procesu
Žáci a studenti spíše memorují fakta, než rozvíjejí své tvůrčí schopnosti
Podmínky pro výuku cizích jazyků a pro využívání nových technologií požadavkům doby neodpovídají.
Státní rozpočty neposkytují dostatek prostředků pro dlouhodobý rozvoj výchovy a vzdělávání
Neprůhledný, nepružný a často diskriminující systém financování brzdí iniciativu škol a pedagogů
Přetrvává výrazná snaha řídit vzdělávací systém centrálně
České školy balancují každoročně na pokraji provozního kolapsu a jejich ředitelé tráví čas nikoli snahou o pedagogický rozvoj školy, ale bojem o přežití.
Vysoké školy zůstávají uzavřeny velkému počtu zájemců o studium
Přetrvává obrovský převis poptávky po vysokoškolském vzdělání nad nabídkou studijních příležitostí
Přijímací zkoušky na vysoké školy jsou mnohdy nekvalitně připravené, umožňují korupci a vedou k plýtvání talenty
Systém vyšších odborných škol a vysokoškolského vzdělávání nemá přehlednou strukturu a dostatečnou prostupnost
Bakalářské studium se ve školách prosazuje příliš pomalu, pomalu na něj reagují studenti i zaměstnavatelé
Oddělenost vědeckých institucí od vysokých škol zpomaluje přenos poznatků výzkumu a vývoje do praxe.
Pro svět jsme druhořadá země, co se týče využití informačních technologií
Vybavenost našich domácností počítači je ve srovnání s vyspělými zeměmi malá
Výsledkem nedostatečné počítačové gramotnosti uživatelů bývá mnohdy menší využití moderních technologií i v těch školách a dalších organizacích, které jsou jimi vybaveny uspokojivě
Zvyšovat počítačovou gramotnost a více využívat informační technologie brání vysoké regulované ceny monopolního poskytovatele telekomunikačních služeb a nízká podpora ze strany státu
Kultura a výchova zásadně ovlivňují morálku lidí a jejich pojetí svobody
Kultura, ochrana památek, postavení církví, fungování médií včetně veřejnoprávního vysílání a problematika národnostních menšin nemohou proto stát na okraji zájmu společnosti.
Jak dáme věci do pořádku
Vzdělávání
- Učiníme vzdělávání prioritou vládní politiky i státního rozpočtu: Ve vazbě na vzdělávací programy budeme definovat jednoznačně finanční normativy, zahrneme výdaje na vzdělávání mezi odpočitatelné položky od základu daně, uplatníme princip vícezdrojového financování.
- Posílíme postavení pedagogů, hlásíme se k Chartě učitele
Vytvoříme podmínky pro úzké propojení pedagogických fakult s pedagogickou praxí
Připravili jsme sice náročný, ale atraktivní kariérní řád pro pedagogické pracovníky, který je založen především na průběžném rozšiřování a specifikaci kvalifikace a jehož součástí je systém pravidelného objektivního hodnocení a spravedlivého odměňování
- Zajistíme jednak dostupnost vzdělání každému, jednak možnost výběru školy podle vlastních schopností: Zaručíme každému občanovi možnost vybrat školu pro své děti i pro sebe, a to s příspěvkem na vzdělávání bez ohledu na právní formu zřizovatele školy
Zachováme víceletá gymnázia, budeme podporovat malotřídní a malé vesnické školy.
- Prosadíme moderní zákon o vzdělávání: Pedagogickou autonomii škol a celoživotní učení učiníme základními principy vzdělávacího systému
Prosadíme důslednou decentralizaci tohoto systému v souladu s reformou veřejné správy
Povinnou školní docházku nahradíme povinným vzděláváním
Zavedeme důsledně nárokové normativní financování vázané na vzdělávací programy a nezávislé na typu zřizovatele
Z České školní inspekce vytvoříme nezávislý metodický a kontrolní orgán výchovy a vzdělávání.
- Prosadíme zkvalitnění výuky: Podpoříme otevření oborů pedagogických fakult, které připravují nejvíce žádané učitele, podstatně většímu počtu uchazečů, učitelům zajistíme přístup k dalšímu vzdělávání
Zkvalitníme výuku cizích jazyků, a to již na základní škole
Upravíme nabídku vzdělávacích programů pro základní školy tak, aby umožňovaly plnou integraci žáků se zvláštními vzdělávacími potřebami
Za zvlášť důležitou považujeme předškolní přípravu dětí z romských rodin
Do vzdělávacích programů začleníme etickou výchovu na všech stupních vzdělávací soustavy
Zaměříme se na výchovu opřenou o tvůrčí iniciativu žáků a studentů
Soustavu oborů přizpůsobíme požadavkům integrujícího se evropského trhu práce.
- Pojmeme školu jako otevřené společenství žáků, učitelů a rodičů: Budeme prosazovat, aby se tito partneři spolu s ředitelem a zřizovatelem školy zodpovědně podíleli na přípravě a realizaci školního vzdělávacího programu.
- Otevřeme školy jako centra zájmových a sportovních aktivit pro volný čas: Formou grantů budeme podporovat sportovní a kulturní činnost klubů, spolků a sdružení dětí a mládeže, jejich činnost zaměřenou na výchovu k ekologické zodpovědnosti a zdravému životnímu stylu
Podpoříme zájmové a občanské vzdělávání, na němž se podílejí školy, profesní instituce, církve a občanská sdružení.
- Vzdělání chápeme jako celoživotní proces a významný nástroj boje s nezaměstnaností: Novým zákonem o vzdělávání vymezíme podmínky realizace celoživotního vzdělávání tak, aby rozvíjelo osobnosti, uspokojovalo potřeby občanů a pomohlo jim uplatnit se na evropském trhu práce
Podpoříme vzdělávání na pracovištích a pracovní začlenění během učení
Budeme vytvářet podmínky pro tzv
druhé vzdělávací šance, kterých mohou občané využít kdykoli během života.
- Vysoké školy otevřeme všem maturantům: Podstatně zvýšíme počet studentů přijímaných do terciárního vzdělávání, v jehož rámci vymezíme jasně funkci vyšších odborných škol
Důsledně oddělíme jednotlivé cykly vysokoškolského vzdělávání - bakalářský, magisterský a doktorandský, nabídku bakalářských studijních programů značně rozšíříme
Podpoříme diferenciaci vysokých škol, která povede ke vzniku špičkových výzkumných univerzit
Přehledně strukturovaný systém vysokoškolského vzdělávání poskytne studentům širší možnost volby oboru a specializace
Prosadíme, aby v přijímacím řízení byly hodnoceny studijní předpoklady uchazečů, nikoli jejich encyklopedické znalosti
- Prosadíme podstatné zvýšení rozpočtů vysokých škol a výdajů na výzkum a vývoj z veřejných zdrojů: Uplatníme princip vícezdrojového financování vysokých škol
Usnadníme investice do vzdělání, především možností odepsat ze základu daně náklady na vzdělávání
Chceme, aby odpisy investic pořízené z grantů účetně nezatěžovaly rozpočty vysokých škol.
- Změníme dosavadní roli ministerstva školství: Na minimum budou omezeny jeho přímé řídící funkce, posílena bude naopak jeho funkce koncepční, kontrolní, metodická, komunikační a zprostředkovatelská
Zároveň však ministerstvo převezme zodpovědnost za koncepci celoživotního vzdělávání.
- Podpoříme rozvoj vědy a výzkumu v souladu s etickými normami EU: podporujeme grantové systémy, zejména financování projektů dlouhodobých a velkých
Výzkum a vývoj chceme ještě výrazněji zapojit do evropské spolupráce, tzn
také do mezinárodní konkurence
Posílíme propojení vysokých škol a Akademie věd ČR.
Podpora informačních technologií
- Umožníme všem občanům získat znalosti pro práci s moderními informačními technologiemi: Vytvoříme podmínky pro aktivní využití informačních technologií, především internetu ve výuce všech předmětů
V rámci celoživotního vzdělávání podpoříme programy zaměřené na rozšiřování funkční počítačové gramotnosti.
- Posílíme ochranu osobních údajů a ochranu soukromí.
- Urychlíme a zlevníme připojení všech typů škol k internetu: Dostupnost internetu ve školách propojíme s informačními systémy veřejné správy, v nichž otevřeme prostor pro spolupráci státu a soukromé sféry
Provedeme zásadní změny v projektu Internet do škol, a to tak, aby školy mohly více uplatňovat vlastní zkušenosti a podněty vzhledem ke svým potřebám, včetně výběru dodavatelů
Realizaci projektu chceme urychlit tak, aby do konce roku 2003 mělo 90% studentů českých škol k internetu volný přístup.
- Systémem investičních a daňových pobídek budeme usilovat o co největší dostupnost informačních technologií, a to jak v domácnostech, tak i mimo ně, aby přístup k internetu mělo co nejvíce občanů
Prosadíme program sociálně diferencované podpory nákupu osobních počítačů pro žáky základních a středních škol, který umožní do roku 2005 dosáhnout vybavenosti informačními technologiemi, která bude odpovídat úrovni EU.
Kultura
- Prosadíme nový památkový zákon, který vymezí kompetence a strukturu státní památkové péče v souvislosti s reformou veřejné správy, stanoví jasná pravidla péče o památky, zahrne kompenzace za omezování práv vlastníků památek, o které společnost projeví veřejný zájem.
- Prosadíme posílení prostředků státního rozpočtu na programy rekonstrukce a obnovy kulturních památek
Zasadíme se o jejich lepší ochranu proti devastaci, rozkrádání a vývozu.
- Na základě analýzy postavení státních kulturních institucí připravíme zákon, který umožní jejich transformaci na veřejnoprávní instituce, obecně prospěšné nebo fondové
Stejné postavení vytvoříme i pro nestátní kulturní instituce.
- V rámci daňového systému chceme víc financovat kulturní aktivity jak z různých úrovní veřejných rozpočtů, tak ze soukromých zdrojů
Prosadíme model víceletého financování kulturních projektů.
- Prosadíme změny mediálních zákonů tak, aby média byla důsledně nezávislá na vládě a na politických stranách
Proto změníme zejména způsob volby tzv
mediálních rad, Rady pro rozhlasové a televizní vysílání i Rady České televize a Českého rozhlasu
Novým zákonem o České televizi a Českém rozhlase budeme definovat nezávislé postavení a úlohu veřejnoprávních médií, v radách posílíme kontrolu veřejnosti.
- Zakotvíme do zákonů právní záruky plurality vlastnictví médií jakožto důležitou pojistku kontroly moci, tzn
opatření proti koncentraci vlastnictví elektronických médií.
- Podpoříme církve a náboženské společnosti při plnění jejich nezastupitelné úlohy v posilování morálních a duchovních hodnot v životě české společnosti
Vztahy státu a církve vrátíme do stavu vzájemného respektu a spolupráce
Podpoříme změnu církevního zákona tak, aby si církve udržely svou nezávislost a aby mohly i nadále plnit svou tradiční veřejně prospěšnou službu také v oblasti sociálních a zdravotních služeb.
- Chceme příslušníkům národností žijících na našem území vytvořit takové podmínky existence, aby v majoritní společnosti mohli důstojně žít a zachovat si svoji identitu
Jednoznačně odmítáme všechny projevy národnostní nesnášenlivosti a xenofobie
V souladu se zásadami, které platí v EU, budeme usilovat o vydání velmi potřebných prováděcích předpisů tak, aby mohly být zachovány i rozvíjeny jazykové a kulturní tradice a odlišnosti všech národností žijících v naší zemi
Bez pomoci a podpory menšinového školství, kulturních zařízení a vydávání národnostních periodik by záhy zanikly
Tak bude obohacena majoritní společnost a posílí se tolerance k odlišným kulturám a tradicím národností, které zde mají své historické kořeny.
IV
Koalice pro nižší daně, vyšší životní úroveň a proti zadlužování
Česká republika zaostává za Evropskou unií v průměrné životní úrovni obyvatel
Příjmy vyjádřené kupní silou obyvatel u nás stagnují na úrovni 60% průměru Evropské unie
Srovnatelné země střední a východní Evropy dohánějí evropskou životní úroveň rychleji
Hospodářský růst je menší než růst veřejného dluhu
Přestože má Česká republika stále poměrně nízký státní dluh, tempo jeho růstu je alarmující
Státní zadlužení roste mnohem rychleji než výkon ekonomiky
Dosahujeme tím nezáviděníhodného primátu mezi průmyslově vyspělými zeměmi i státy střední a východní Evropy.
Vysoké zdanění práce způsobuje vysokou nezaměstnanost a bere lidem šanci na plnohodnotné sebeuplatnění
Velký problém představuje prodlužující se doba nezaměstnanosti a mnoho lidí bez práce do třiceti let
Vysoká nezaměstnanost neúměrně zatěžuje veřejné finance, proto není možné nechat lidem více peněz v podobě nižších daní za hodnoty, které vytvořili
Na to nejvíce doplácejí sociálně nejslabší jedinci a střední třída
Navíc se stále zhoršuje struktura nezaměstnaných, rychle přibývá těch, kteří jsou bez zaměstnání déle než rok a kteří ztrácejí naději, že zaměstnání vůbec někdy najdou
Vysoká je i nezaměstnanost mladých lidí a absolventů různých typů škol.
V síťových odvětvích (energetice, telekomunikacích) přetrvává monopolní prostředí
Občané i podnikatelé mají omezenou možnost výběru, jsou nuceni platit vyšší ceny, než by jim mohlo nabídnout konkurenční prostředí
Zejména ceny energií se promítají do cen dalších produktů a služeb
Nedostatečné hospodářské reformy a nárůst byrokracie způsobují, že se podíl veřejných výdajů do ekonomiky zvyšuje
Vzdalujeme se ekonomickému modelu, který by z České republiky učinil technologicky vyspělou zemi s odpovídající vysokou životní úrovní
Neuskutečňujeme reformy nezbytné k tomu, aby naše ekonomika produkovala mnohem větší podíl zboží a služeb s vyšší přidanou hodnotou
Inovace nehrají v české ekonomice dostatečnou roli a to snižuje naši konkurenceschopnost
Stále jsme z velké části levnou dílnou vyspělého světa
Zadlužení budoucích generací není možné řešit bez důchodové reformy: Nepříznivý demografický vývoj totiž vyžaduje výrazné změny důchodové soustavy
Začal prudce klesat počet narozených dětí, roste průměrná délka života u žen a zejména u mužů
Deficit důchodového účtu začal postupně narůstat od roku 1997
V roce 2001 dosáhl 21 mld
Kč
Současná vláda situaci neřeší
V přímém protikladu ke svým předvolebním slibům zahájila proces ochuzování důchodců
V roce 2000 poklesl poměr mezi průměrným starobním důchodem a průměrnou hrubou mzdou pod hranici 45%, tedy pod hranici, která zaručuje mezigenerační soudržnost
V roce 2001 byl dokonce poměr mezi důchodem a hrubou mzdou na úrovni 43%
Rozdíl životní úrovně mezi městem a venkovem se zvyšuje
Zájem mladých lidí o zemědělství klesá a venkov se pomalu vylidňuje
Nechceme, aby se z venkova stal jen skansen a aby občané naší země byli odkázáni na dovoz potravin z ciziny
Jak dáme věci do pořádku
Daňová reforma
- Snížíme daně, zvýšíme příjmy
Snížíme daňové zatížení práce tím, že snížíme výši povinných odvodů
Zrušíme odvod na státní politiku zaměstnanosti, budeme ji však v efektivní míře financovat ze státního rozpočtu
Tímto opatřením zůstane zaměstnancům a podnikatelům 25 miliard korun
Snížení daňové zátěže přinese sice v krátkodobém horizontu určité problémy, nazíráno z hlediska příjmové stránky státního rozpočtu, ale z hlediska střednědobého a dlouhodobého přinese jednoznačná pozitiva: zvýší počet zaměstnaných osob, zvýší příjmy a životní úroveň i spotřebu občanů
Podnítí růst poptávky a podpoří hospodářský růst
Zkušenosti z mnoha zemí ukazují, že snížení daňového zatížení práce vede také k většímu daňovému výnosu
- Prosadíme zásadní posun od přímých daní k nepřímým, posun ke zdanění spotřeby od zdaňování příjmů
Při celkovém snížení daňového zatížení zachováme určitou míru progrese u daní jako projev solidarity, ale zároveň zachováme princip daňových úlev, který umožňuje zohlednit veřejný zájem, podporovat a motivovat soukromou aktivitu, co se týče investic do bydlení, vzdělání, penzijního spoření a neziskového sektoru
- Zvýšíme daňově odpočitatelné položky rodinám s dětmi a studentům
Zdanění fyzických osob dále snížíme zavedením společného zdanění manželů
- Snížíme daně z příjmu právnických osob na 25% a podpoříme jejich další snižování až na dvacetiprocentní hranici, jakmile to bude možné vzhledem k udržení rovnováhy veřejných rozpočtů
Nevylučujeme však růst některých spotřebních daní, například tabáku a alkoholu.
- Zasadíme se o sblížení sazeb DPH z dnešních 22% na 18% a z 5% na 7%
Budeme zároveň usilovat o zachování snížené sazby DPH u potravin, zdravotních a sociálních služeb, stavebních prací, telekomunikačních služeb a dětského zboží
- Snížíme daň z převodu nemovitostí na 3% a osvobodíme od této daně byty a rodinné domy.
- Zahrneme odvodovou povinnost zaměstnavatele do hrubé mzdy zaměstnance, přičemž odvod prostřednictvím zaměstnavatele zůstane zachován
- Zavedeme jedno místo pro výběr povinných odvodů (daně, sociální a zdravotní pojištění).
- Zrušíme povinnost vést účetnictví u podnikatelů, kteří nejsou plátci DPH
 
Ekonomika a podpora podnikání
- Růst bez dluhů, budoucnost bez zátěže minulosti
Zasadíme se o vyrovnané veřejné finance včetně státních fondů, transformačních institucí, zdravotních pojišťoven a důchodového systému
Zásadně změníme přístup k sestavování státního rozpočtu: přejdeme k principu rozpočtových priorit a výdajových limitů
Reforma mandatorních výdajů povede k jejich snížení, ale bude efektivněji pokrývat veřejné programy
Zastavíme růst dluhu veřejných financí, který by působil v budoucnu vážné ekonomické a sociální potíže
Postupně budeme dluh veřejných financí snižovat.
- Dokončíme privatizaci a výrazně omezíme zásahy státu do podnikání
Zbylé státní podíly ve výrobních, síťových a distribučních společnostech budou privatizovány do rukou solidních vlastníků, kteří budou schopni investovat do nových technologií a do ochrany životního prostředí
Příjmy z privatizace budou použity pro stabilizaci státních financí i pro penzijní reformu.
- Ceny snížíme konkurencí
Zasadíme se o konkurenční prostředí ve všech sektorech ekonomiky
Budeme prosazovat hospodářskou soutěž jako prostředek k dosažení jak ekonomické výkonnosti, tak nejvýhodnějších cen pro spotřebitele
Budeme sledovat zájmy spotřebitelů, nikoli monopolů a kartelů spojených se současnými politickými elitami
- V síťových odvětvích, zejména v elektroenergetice, plynárenství, telekomunikacích a v dopravě, budeme podněcovat konkurenci dodavatelů a poskytovatelů služeb
Co nejrychleji prosadíme liberalizaci trhu těchto odvětví a odstraníme všechny bariéry pro vznik konkurenčního prostředí: tento přístup vnímáme jako zásadní způsob pro snížení cen poskytovaných služeb
Trhy přizpůsobíme evropskému vývoji tak, aby byly ke dni vstupu do Evropské unie nejenom legislativně, ale i funkčně přizpůsobeny vznikajícímu celoevropskému trhu
Naším prvořadým cílem je posílit postavení zákazníka, kterému poskytneme možnost volby
Počítáme s tím, že občané zvolí dodavatele energie pro své domácnosti nejpozději do roku 2005.
- Podpoříme modernizaci ekonomiky, tzn
její konkurenceschopnost
Rozvoj moderních technologií jako jeden z hlavních pilířů rozvoje hospodářství usnadní praktické uplatnění výsledků vědy, výzkumu a vývoje
Usnadníme spolupráci vysokých škol a výzkumných ústavů s podnikateli
Posílíme roli aplikovaného výzkumu pro zlepšování konkurenceschopnosti české ekonomiky.
- Nejlepší investice jsou inovace
Pomocí nepřímých nástrojů státu (např
daňových, celních a jiných předpisů) usnadníme investice průmyslových podniků do výzkumu a vývoje, zavádění nových technologií a jejich spolupráci s vysokými školami a výzkumnými institucemi
Rozšíříme stávající zákon o investičních pobídkách a soustředíme pobídky na obory „nové ekonomiky“, přehodnotíme pobídky podle rozsahu vloženého kapitálu a zaručených pracovních příležitostí
Zasadíme se o snížení minimální hranice pro získávání pobídek, soustředíme pobídky na obory "nové ekonomiky", přehodnotíme pobídky podle rozsahu vloženého kapitálu a zaručených pracovních příležitostí
Budeme usilovat o co největší objem investic v oborech s produkcí s maximální přidanou hodnotou a největším počtem inovací
Chceme tím dosáhnout struktury ekonomiky využívající nejpokročilejší technologie, prudké inovační cykly, vysokou produktivitu práce, rychlý hospodářský růst, výraznou orientaci na lidský kapitál a malou ekologickou zátěž.
- Budeme trvale a účinně podporovat rozvoj podnikání v ČR a odstraňovat legislativní a byrokratické překážky
Naším dlouhodobým cílem je podnikatelské prostředí, kde zákon platí a je vymáhán vůči všem podnikatelům stejně, kde úsporný a funkční stát zaručuje prostředí příznivé pro podnikání a investice a stejnou právní jistotu pro všechny subjekty na trhu
Stát má poskytovat jasné informace, má vytvářet prostředí pro realizaci podnikatelských záměrů a má být garantem uplatnění výsledků vědy a výzkumu v podnikatelské praxi.
- Rozšíříme existující programy pro podporu podnikání na základě obecných, nikoliv individuálních principů
Zajistíme, aby podpora podnikání byla vázána na jasně stanovené a kontrolovatelné podmínky, a budou-li splněny, aby na ni vznikl právní nárok.
- Rehabilitujeme ekonomickou, politickou i kulturní roli středního stavu v rozvíjející se společnosti
Malí a střední podnikatelé, učitelé, lékaři, technici a zaměstnanci veřejné správy postupně vytvoří jak jádro stabilní občanské společnosti, tak kulturu odpovědného podnikání a angažovanou základnu uskutečněn budoucího rozvoje měst a obcí.
- Zdokonalíme institucionální podporu exportu, zasadíme se o zlepšení služeb EGAP, České exportní banky a CzechTrade poskytovaných exportérům
Ministerstvo zahraničních věcí a obchodní radové v příslušných zemích budou všestranně a účinně pomáhat českým podnikatelům a exportérům snažícím se proniknout zbožím a investicemi do zahraničí.
- Připravíme zemi na zavedení eura
Co je dobré pro marky, šilinky, liry a franky, bude dobré i pro korunu
Zavedení eura pomůže naší exportně orientované ekonomice lépe uspět na evropském trhu díky úspoře transakčních nákladů a podpoří naši produkci a zaměstnanost
Pro občany bude pohodlnější a levnější také při cestování a při nákupech v zahraničí
Nezaměstnanost a sociální reforma
- Snížíme nezaměstnanost
Dosáhneme toho jak snížením daňového zatížení práce, tak pružnějším trhem práce, včetně větší volnosti v pracovněprávních vztazích a reformou vzdělávacích programů
Chceme zvýšit motivaci dosavadních příjemců sociálních dávek, aby přijali zaměstnání
Zajistíme, aby zaměstnaný člověk měl vždy alespoň o 20% vyšší příjem než v době, kdy pobíral pouze sociální dávky
Dosáhneme toho výplatou části dávek za určitých podmínek a po určitou dobu od nástupu do práce
Mít práci bude výhodnější než brát sociální dávky.
- Budeme podporovat funkční trh práce umožňující rychlou reakci na poptávku po pracovních silách, kterou vyvolají rostoucí investice a podnikání
Základem našeho řešení je rozsáhlý komplex kroků: výrazné oddanění práce motivující k tvorbě nových pracovních míst; standardizace právního řádu usnadňující vznik a rozvoj malých a středních firem; uvolnění trhu bydlení, jež vytvoří podmínky pro stěhování za prací; deregulace telekomunikací, která naopak usnadní práci doma; podpora veřejné a zaměstnavatelem zajišťované dopravy do zaměstnání; podpora investic přinášejících nové pracovní příležitosti a novou kulturu zaměstnaneckých vztahů; podpora celoživotního, všem otevřeného vzdělání a rekvalifikace posilující uplatnitelnosti pracovní síly na trhu.
- Provedeme důchodovou reformu a zajistíme důstojný život dnešních i budoucích seniorů
Zajistíme stabilizaci penzijního systému tak, abychom umožnili přinejmenším zachování tradičního poměru mezi mzdou a důchodem
- Zavedeme právo každého rozhodnout se pro odchod do důchodu v takovém věku, který mu vyhovuje
Ti, kteří odejdou dříve, se budou muset spokojit s nižší výměrou důchodu, a ti, kteří budou pracovat déle, budou mít důchod vyšší
Ve prospěch systému a tím i seniorů bude působit i povinná délka pojištění, která by měla činit 30 nebo 35 let
Současným seniorům je potřeba vyrovnat nerovnost ve výpočtu důchodů mezi „starodůchodci a mladodůchodci“: budou platit stejná pravidla v rámci současného průběžně financovaného systému, který zůstane i nadále základním pilířem
Pro budoucí seniory se trvalá stabilizace systému a jeho finanční zajištění neobejde bez zavedení kombinovaného důchodového systému doplněného individuálním spořením.
Zavedeme vícesložkový kombinovaný důchodový systém, na nějž chceme použít příjmy z privatizace
Budeme zdůrazňovat nepovinné penzijní připojištění - pilíř fungující vedle povinného státního průběžného a soukromého pilíře kapitálového
Pro zvýšení pocitu jistoty seniorů zřídíme vedle soukromých penzijních fondů také veřejnoprávní důchodovou pojišťovnu, kde bude vklady plně garantovat stát.
- Zrušíme monopol státu na poskytování sociálních služeb přijetím zákona o sociální pomoci: prostředky dostanou ti občané, kteří to potřebují
Zavedeme odstupňování příspěvku podle míry sociální závislosti a svobodnou volbu občanů, kteří potřebují sociální služby, mezi státními a nestátními institucemi
Od koho si sociální službu objednají, ten ji bude poskytovat
Zdravá konkurence tak přispěje k výraznému zvýšení kvality poskytovaných služeb
Venkov a zemědělství
- Narovnáme vlastnické vztahy v zemědělské prvovýrobě
Dokončíme restituční a transformační procesy v zemědělství, urychlíme pozemkové úpravy, dokončíme přídělová a scelovací řízení
Prosadíme rovný přístup ke svobodně zvoleným podnikatelským formám hospodaření na půdě.
- Za důležité považujeme komplexní rozvoj venkovských oblastí, včetně podpory malého a středního podnikání
Podpoříme rozvoj infrastruktury a agroturistické přitažlivosti venkova
Strukturálními změnami venkovských oblastí chceme zabránit negativním vlivům útlumu zemědělské výroby na zaměstnanost a osídlení venkova.
- Podpoříme celoživotní program vzdělávání pro pracovníky v zemědělství
Budeme usilovat o to, aby se zemědělský výzkum stal součástí zemědělského vysokého školství.
- Budeme prosazovat účelné a efektivní vynakládání nezbytných dotačních podpor konkrétním projektům
Zemědělce hospodařící v méně příznivých oblastech podpoříme při přechodu na extenzivní formy hospodaření
Zasadíme se o skutečný rozvoj ekologického a alternativního zemědělství
Podpoříme nepotravinářské využití zemědělské produkce, včetně produkce obnovitelných zdrojů energie
Zasadíme se o rozvoj zemědělského marketingu.
- Prosadíme pro české zemědělce podpory ze strukturálních fondů EU
Prioritním úkolem pro nás je zajistit plnohodnotný vstup českého zemědělství do EU
Koalice usiluje o tyto základní makroekonomické cíle:
- V roce 2005 – snížit deficit veřejných rozpočtů na úroveň maastrichtských kritérií (do 3% HDP).
- O dva roky později – rok 2007 – plná připravenost na euro.
- Za další tři roky – rok 2010 – dosažení dnešního průměru životní úrovně Evropské unie.
V
Koalice pro evropskou budoucnost a bezpečnost naší země
Evropská integrace se stala největším a nejúspěšnějším projektem dosavadní historie evropského kontinentu
Vychází ze společných evropských hodnot, překonává historická traumata, přináší řadu praktických výhod, rozšiřuje prostor individuální svobody, lidských práv a rovných šancí pro všechny
Evropská unie je společenství demokracie, vlády práva, výkonné ekonomiky a solidarity
Co nejrychlejší vstup České republiky do Evropské unie naplní naše národní zájmy
Vstup České republiky do EU je návratem naší země do společenství, kam historicky i kulturně patří, a završí postkomunistickou etapu české státnosti
Nesouhlasíme s názory, které se snaží z naší evropské budoucnosti udělat jen nechtěné dítě geopolitické polohy státu
Všem novým zemím, které přistoupily k evropské integraci, vstup ekonomicky prospěl
Čtyři svobody, na kterých je postaven jednotný trh, tedy svoboda pohybu zboží, služeb, práce a kapitálu, představují pro naše občany i podniky šanci působit na evropském trhu jako na domácím
To nám umožní pouze plné členství v EU
Jako nečlenská země bychom stejně museli přijímat všechny evropské normy uplatnění na trhu, ale neměli bychom žádný vliv na tvorbu těchto norem
Jako členská země budeme mít právo o podobě evropských norem spolurozhodovat a díky tomu budeme mít možnost prosazovat české zájmy mnohem efektivněji než dosud
Měli bychom proto co nejdřív ukončit dnešní provizorní stav, který je pro nás nevýhodný: musíme totiž nést většinu nákladů souvisejících s adaptací na evropské prostředí, ale máme jen omezený podíl na výhodách, které členství v EU poskytuje
Oddalování našeho členství znamená ztráty z ušlých investic, včetně zemí, jako jsou USA či Japonsko, které u nás investují právě proto, že předpokládají náš brzký vstup do EU
Každé zdržení představuje také nerealizované příležitosti našich občanů a podnikatelů.
Euroatlantická dimenze evropské budoucnosti - Amerika a Evropa nejsou rivalové, ale spojenci
Členstvím v Severoatlantické alianci, nejvýznamnější a nejsilnější politické, vojenské a bezpečnostní organizaci světa, jsme poprvé v naší historii získali efektivní bezpečnostní záruky existence českého státu
Evropa a Severní Amerika tvoří západní civilizační okruh a právě jejich spojenectví by mělo fungovat jako stabilizující osa budoucího světa
Samotný vstup do NATO však nevyřešil problémy našich branných sil
Musíme jasně definovat strategické zájmy České republiky a od nich odvinout obrannou doktrínu země
Tato doktrína musí být kompatibilní s obrannou doktrínou Severoatlantické aliance a odrážet změněné bezpečnostní podmínky v Evropě i ve světě
Na ni musí navazovat vypracování koncepce součinnosti našich obraných sil se silami Aliance
Teprve poté rozhodneme, jakými obrannými prvky tento systém vybavíme
Při tomto rozhodování budeme brát v úvahu podporu našeho obranného průmyslu.
Nová bezpečnostní rizika a hrozby platí globálně, ať jde o mezinárodní terorismus, mezinárodní organizovaný zločin, hrozbu šíření zbraní hromadného ničení nebo etnické konflikty: efektivně je potlačit lze jenom užší mezinárodní spoluprací
I v této oblasti má EU jakožto politický aktér význam zásadní: členství České republiky v EU přispěje k lepší ochraně bezpečnosti našich občanů
Chceme, aby Evropa podporovala liberalizaci světového obchodu a aby nestavěla bariéry svobodné výměně zboží a služeb probíhající také mezi ostatními regiony světa
Česká diplomacie by měla mnohem aktivněji prosazovat české ekonomické zájmy i na mimoevropských trzích.
Jak dáme věci do pořádku
- Sebevědomé členství v EU považujeme za hlavní úkol české diplomacie
Budeme usilovat o rychlé a plnohodnotné členství ČR v Evropské unii a budeme v rámci EU hájit národní zájmy naší země a našich občanů.
- Podporujeme federální Evropu
Usilujeme o prohloubení evropského integračního procesu a postupnou federalizaci tohoto společenství s jasně vymezenými kompetencemi federace, států, regionů, měst a obcí na základě principu subsidiarity
Domníváme se, že Evropská komise by se měla transformovat v Evropskou vládu, která by se opírala o Evropský parlament.
- Zúčastníme se tvorby Evropské ústavy, která by měla vymezit, o kterých záležitostech budou rozhodovat suverénně národní státy samy a které záležitosti budou v kompetenci EU.
- Podporujeme prohlubování společné zahraniční a bezpečnostní politiky EU, budování jejích ozbrojených sborů, užší koordinaci zpravodajských služeb a zásadní roli Europolu, a to zejména vzhledem k potírání mezinárodního terorismu a organizovaného zločinu.
- Zasadíme se o splnění podmínek pro účast na projektech čerpání prostředků z fondů EU, které se týkají vyrovnávání regionálních rozdílů a podpory venkova.
- Zasadíme se, abychom nejpozději do dvou let po vstupu do EU splnili podmínky pro zrušení přechodných opatření, zejména kvůli výhodě volného pohybu pracovních sil.
- V EU podpoříme reformu společné zemědělské politiky, jejímž cílem je výroba kvalitních a nezávadných potravin a společné investice do zachování života v zelené krajině.
- Posílíme spolupráci s našimi sousedy, včetně příhraniční spolupráce, chceme rozvíjet atmosféru důvěry a vstřícnosti, a to i mimo Evropskou unii.
- Klademe stejný důraz na transatlantické vztahy jako na vztah k EU.
- Česká diplomacie bude hrát aktivnější roli při prosazování českých ekonomických zájmů i na mimoevropských trzích.
Ve vztahu k Evropské unii má Koalice tři základní cíle:
1
Přesvědčit veřejnost o významu našeho členství v EU, aby se v referendu vyslovili ve prospěch členství naší země v EU
2
Připravit se na členství v EU tak, abychom se mohli nejpozději v roce 2004 stát členským státem EU
3
Poté prosazovat takovou politiku, která umožní, aby se do roku 2010 naše země zařadila mezi patnáct nejvyspělejších zemí Evropské unie, tj
aby byla hodnocena jako nejlepší mezi novými členskými státy a předstihla alespoň jeden dnešní členský stát.
Obrana
- Připravíme novou bezpečnostní strategii, na níž bude navazovat koncepce reformy armády.
- Budeme i nadále podporovat aktivní roli naší země v NATO
Přijímáme svoji spoluzodpovědnost za ochranu svobody a bezpečnost všech členů tohoto společenství.
- Co nejrychleji zavedeme profesionální armádu
V přechodovém období budeme zkracovat základní vojenskou službu a také službu civilní, a to nejdřív na osm a poté na čtyři měsíce.
- Naše armáda bude výrazně menší, ale kvalitnější
Prosadíme moderní kariérní řád pro schopné profesionály a vybudujeme systém trvalých záloh
- Vypracujeme transparentní akviziční pravidla a zajistíme průhlednost a kontrolovatelnost všech vojenských výdajů a nákupů
Zbavíme armádu nepotřebných objektů a zásob.
- Zasadíme se o to, aby ti, kteří aktivně přispívají k obraně naší země nebo nasazují životy v zahraničních bojových i mírových misích, získali po návratu či penzionování důstojné postavení ve společnosti.
