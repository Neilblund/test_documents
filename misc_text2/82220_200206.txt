Volební program KSČM
volby do Poslanecké sněmovny PČR 2002
S lidmi pro lidi
Výsledky voleb v roce 2002 budou velmi důležité
Česká pravice zahájila protiofenzívu
Na její vítězství v podmínkách, kdy jsou zdroje státu téměř vyčerpány, by občané doplatili mnohem víc než v 90
letech
Vláda ČSSD příliš mnoho na negativních trendech současného vývoje nezměnila
Jejíma rukama díky opoziční smlouvě v podstatě stále vládla ODS
Tempa růstu české ekonomiky nejsou přes sebevědomá prohlášení sociálnědemokratických politiků nijak uchvacující
Vláda ČSSD rozprodala, co se dalo
Na podporu ekonomického rozvoje se státní rozpočet, jehož schodek se stále zvyšuje, orientoval nedostatečně
Nejen stát, ale také nové kraje a obce mají stále méně prostředků na celkový sociální a kulturní rozvoj země, na potřeby svých občanů
Celkově špatná ekonomická i sociální situace se záporně promítá i do oblasti lidských práv
Výrazně jsou porušována například práva zaměstnanců, projevují se také snahy omezit rozvoj demokracie
Příkladem jsou i nové volební zákony, jejichž cílem je ještě více zúžit politické spektrum, a to i v oblasti komunální politiky.
KSČM odmítá tezi, podle níž vše automaticky vyřeší volný trh a každý člověk se musí umět postarat sám o sebe
Chceme šance a upevňování jistot pro všechny
Svoboda a rovnoprávnost se nevylučují, ale podmiňují
KSČM připravovala svůj volební program odpovědně, s vědomím všech problémů, které občanům přináší dnešní doba
Neklademe požadavky, které nelze splnit
Jsme si vědomi, že dosažení sociálně spravedlivé a skutečně demokratické, socialistické společnosti je dlouhodobou záležitostí
Náš program pro volební období 2002-2006 se zaměřuje na tři hlavní oblasti: na lepší životní podmínky občanů, na dynamický rozvoj české ekonomiky a na rozvoj demokracie, samosprávy i odpovědnou roli státu
Tyto oblasti nelze oddělit
Poslanci KSČM, které zvolíte, budou usilovat o co nejširší prosazení těchto programových cílů
Žádná “opoziční smlouva” ani jiné lákavé nabídky nás nepřinutí opustit volební program
- Co chceme pro občany
Všichni občané mají právo na slušné životní podmínky bez ohledu na obsah svých peněženek
Prioritou KSČM je, aby se skutečně – a ne jen na papíře – realizovala všechna práva lidí, včetně sociálních práv
Jen v takové společnosti může být občan skutečně svobodný
Jde především o právo na práci, na bydlení, na bezplatné vzdělání, na bezplatnou lékařskou péči i na důstojný život ve stáří
Mimořádně důležité je posilovat význam rodiny, vytvářet podmínky pro harmonické vztahy v rodině a věnovat maximální pozornost výchově dětí
Stát se nemůže zříci své odpovědnosti
Nesouhlasíme se snahou přenášet náklady přímo na občany a jejich rodiny a ještě více prohlubovat sociální rozdíly
Nejde nám o pouhé přidělování sociálních dávek; chceme, aby sociální systém napomáhal vlastní aktivitě občanů
Tento systém musí být efektivní a nezatížený zbytečnou administrativou, která pouze odčerpává veřejné prostředky
a) Občan má právo na práci
Růst nezaměstnanosti není v naší zemi způsoben jen nezbytnými strukturálními změnami v ekonomice, ale i likvidací konkurenceschopných českých firem a nezodpovědným hospodařením vlastníků či vrcholného managementu podniků
Za zásadní krok považujeme takové zaměření zaměstnanosti, které by zohlednilo jak potřebu modernizace výroby, tak nabídku práce pro každého, kdo pracovat chce a může
K vytváření nových pracovních příležitostí je nutný reálný rozvoj ekonomiky, opírající se o strategické řízení, podporu klíčových výrob a bilancování potřeby pracovních sil v souladu s regionálními i místními programy rozvoje
S potřebami trhu práce je nutné sladit i přípravu pracovní síly a změny ve vzdělávacím systému
- Zajistit zaměstnanost podporou růstu ekonomiky, cíleného zejména do regionů s největší nezaměstnaností; podporou investic a restrukturalizace výroby na základě nových oborů a technologií
V rámci státního programu odstraňování nezaměstnanosti v příštích letech rozšířit nabídku práce nejméně o 300 000 nových trvale udržitelných pracovních míst
- Prohloubit účinnost aktivní politiky zaměstnanosti
Systém rekvalifikací vytvářet podle rostoucí potřeby změn odbornosti a celoživotního vzdělávání, snížit daňové zatížení malého a středního podnikání, plně využít vybraný příspěvek na politiku zaměstnanosti a celkově zvýšit objem těchto prostředků cca o 10 miliard Kč
Hospodaření s těmito prostředky podrobit přísné veřejné kontrole.
- Státním programem i legislativně zajistit zaměstnávání absolventů škol, kteří dosud neměli žádnou praxi
Dotovat zejména tvorbu pracovních míst pro mladé lidi, občany se změněnou pracovní schopností, samoživitelky a živitele početnějších rodin
- Vytvářet pracovní místa postupným zkracováním pracovní doby (až na 35 hodin týdně) při zachování mezd, což podle zahraničních zkušeností vede i k růstu produktivity práce
- Práci žen v rodinách, která je také prací pro společnost, ocenit začleněním do systému státní politiky podpory rodiny a státní politiky zaměstnanosti.
- Ve spolupráci s územními samosprávami vytvořit program "Zaměstnání v obci", který by využíval možnosti zaměstnání ve veřejném zájmu (v oblasti veřejné infrastruktury, služeb sociální péče, udržování veřejného pořádku a zlepšování i ochrany životního prostředí)
Program se bude opírat o místní instituce služeb zaměstnanosti a na jejich činnosti se budou podílet regionální zástupci zaměstnanců, veřejné správy i podniků, aby úřady práce byly nejen evidenčním místem, ale spolu s ostatními složkami veřejné správy i aktivním tvůrcem politiky zaměstnanosti.
- Zvýšit podpory vyplácené v nezaměstnanosti v poměru k čisté mzdě tak, aby se postupně dostávaly na průměrnou evropskou úroveň; současně omezit možnosti jejich zneužívání
Motivaci k práci posílit také zvýšením minimální mzdy, a to s ohledem na úroveň životního minima pro rodinu s dětmi
Průběžně valorizovat životní minimum i minimální mzdu
- Chránit práva zaměstnanců před poskytováním neúměrně nízké odměny za práci, včetně zaměstnanců, jejichž mzda není sjednána v kolektivní smlouvě
Účinněji chránit zaměstnance, kteří pečují o děti
Výrazně omezit zaměstnávání na dobu určitou tam, kde jsou tímto způsobem přenášena podnikatelská rizika na zaměstnance (zejména v oblasti služeb a obchodu).
- Posílit zákonnou ochranu zaměstnanců před nespravedlivými rozdíly v odměňování (i před rozdílným odměňováním mužů a žen)
- Zajistit dodržování práv zaměstnanců
Zákonem stanovit účinné postihy v případě, že zaměstnavatel nevytvoří podmínky pro nezávislou činnost odborů, zaměstnaneckých rad apod., a tím zabránit situaci, kdy zaměstnanci pod tlakem zaměstnavatele odbory nezakládají
Důsledně hájit právo zaměstnanců na odborové sdružování a na stávku a jasně vymezit práva a povinnosti zaměstnanců a zaměstnavatelů v rámci kolektivního vyjednávání
Monitorovat dodržování zákoníku práce a vyvozovat důsledky z jeho porušování ze strany zaměstnavatelů
b) Každý potřebuje bydlet 
Právo na bydlení považuje KSČM za jedno ze základních lidských práv
Řešení bytových potřeb má vliv na životní podmínky celých rodin včetně dětí
Je proto zájmem nejen soukromým, ale především veřejným a proto jej nelze ponechat pouze živelnému působení trhu.
- Zpracovat a schválit dlouhodobé koncepce bydlení na úrovni vlády i územních samospráv, navazující na dlouhodobé rozpočtové výhledy a strategie rozvoje.
- Ze zdrojů Fondu národního majetku a státního rozpočtu podpořit hospodaření Státního fondu rozvoje bydlení (SFRB) a zvýšit finanční krytí státních programů na podporu obnovy bytového fondu, půjček obcím na obnovu a modernizaci bytového fondu, podpory regenerace panelových sídlišť, hypotečního úvěrování a výstavby nájemních bytů a technické infrastruktury.
- Vytvořit legislativní a finanční podmínky pro zahájení bytové výstavby v rozsahu až 30 tisíc bytových jednotek ročně
Za tímto účelem podporovat sdružování různých finančních zdrojů (včetně účasti zaměstnavatelů a individuálního stavebního spoření; obojí se státní podporou formou daňových úlev a úrokových dotací) při důrazu na státní dotace (směrované zejména na přiměřené, sociálně únosné, nikoli nadměrně drahé a luxusní bydlení).
- Podporovat zejména rozvoj bytových družstev a družstevní bytové výstavby
Prosadit u bytových družstev statut neziskových organizací
V nákladové skladbě družstevní bytové výstavby podporovat nevratné půjčky státu na družstevní výstavbu v rozsahu 200 tisíc Kč, vedle přiměřeného členského příspěvku jednotlivců a hypotéky pro družstvo
Státními dotacemi a poskytováním garancí zvýhodnit hypoteční půjčky a půjčky na opravy, poskytovat daňové úlevy při správě a provozování družstevního majetku.
- Zvýšit zapojení obcí a regionů do politiky bydlení formou jejich účasti na rozhodování o SFRB formou sdílení kompetencí
Vymezit odpovědnost obcí za poskytování bydlení s ohledem na místní sociální situaci a zákonnou úpravou stanovit nezbytný podíl bytového fondu (zejména u velkých sídel) ponechaný v majetku obce a určený pro sociálně slabé občany (penzisty, mladá manželství aj.).
- Posílit ochranu práv nájemníků a vymahatelnost těchto práv
V případě výměny bytů by měla probíhat směna do nezměněných nájemních podmínek včetně trvání smluvního vztahu
Při poskytování prvního bydlení (popř
azylového ubytování) na dobu určitou by měl být smluvní vztah v případě nezměněných podmínek obnovován
- Celkové náklady na bydlení (nájem, energie, služby) by se měly ustálit na únosné, ekonomicky zdůvodněné úrovni, která již ve velké části případů byla dosažena, někde dokonce překonána
Zachovat regulaci nájemného podobně jako dalších nákladů spojených s bydlením (cena elektřiny, plynu, vodné, stočné a další služby)
- Zachovat příspěvek na bydlení domácnostem a rodinám s nízkými příjmy
Znovu posoudit účinnost, adresnost a výši příspěvku s cílem zlepšit možnosti bydlení u rodin se zvláště nízkými příjmy
Obnovit novomanželské půjčky se státní garancí na byt a vybavení bytu ve výši 500 000 Kč
- Zabraňovat spekulacím s bytovým fondem a úbytku bytového fondu z důvodu zanedbané péče nebo přeměny bytového fondu na nebytové prostory
Rekolaudaci bytu na nebytový prostor či dlouhodobé nevyužívání bytu (na základě registru bytů) zatížit daněmi nebo podmínit závazkem vystavět náhradní byt.
- Prostředky získané prodejem obecních bytů nebo z nájemného v obecních domech využívat výhradně na výstavbu, údržbu a rekonstrukci bytového fondu
c) U lékaře bychom si měli být rovni 
Zdravotnictví nemůže být podřízeno logice trhu, která diskriminuje méně majetné občany a odvádí ze zdravotnictví peníze
Podporujeme kvalitní a všem dostupnou bezplatnou zdravotní péči na základě všeobecného zdravotního pojištění
- Za základ považovat všeobecné zdravotní pojištění, ze kterého by se měla platit veškerá potřebná zdravotní péče
Dalším významným finančním zdrojem musí být státní dotace, např
na financování preventivních programů a finančně zvláště náročných, ale pro zdraví a život pacienta nutných léčebných postupů
Jako protiústavní odmítáme snahu o přímou spoluúčast pacienta na financování zdravotní péče
O spoluúčasti pacientů lze uvažovat pouze u luxusních zdravotnických služeb (některé kosmetické zákroky, luxusní materiály apod.).
- V rámci solidarity ve zdravotnictví trvat na diferenciaci pojistného podle příjmů pojištěnců.
- Umožnit vícezdrojové financování zdravotnictví, jehož základním zdrojem zůstávají všeobecné zdravotní pojištění a státní dotace, může však být doplněno o další zdroje včetně výnosů ze sankcí a zvláštních daní uvalených na výrobce produktů ohrožujících lidské zdraví či životní prostředí
- Zredukovat počet zdravotních pojišťoven, který je v současné době neekonomický.
- Sítě zdravotnických zařízení koncipovat podle potřeb územních celků (dopravní dostupnost, charakter území, složení obyvatel)
Nemocnice zařazené do sítě neprivatizovat, ponechat v majetku státu, regionů a obcí
Soukromá lůžková zařízení mimo tuto síť nefinancovat z veřejných zdrojů
Nemocniční lékárny neprivatizovat.
- Prosazovat důslednou lékovou politiku státu, která by zahrnovala výběrová řízení pro zahraniční farmaceutické firmy a daňové zvýhodnění domácí farmaceutické výroby
Omezit nesmyslné výdaje za stejné preparáty od různých výrobců
Státem regulovat neúměrně vysoké ceny léků, včetně marží lékáren.
- Spravedlivě oceňovat práci středního a pomocného personálu
Brát v úvahu zdravotní i sociální rizika této práce
Zvýšit nástupní plat lékařů absolventů, který jim v současné výši neumožňuje založit rodinu, a omezit tak odchod kvalifikovaných sil z oboru či do zahraničí
d) Vzdělání je věcí celé společnosti 
Vzdělání je záležitostí a zrcadlem celé společnosti, je jejím bohatstvím i budoucností
Stát - a v přenesené působnosti územní orgány - se nemohou zbavit odpovědnosti za jeho kvalitu, kontrolu, dostupnost a dostatečné financování
Nutnost trvalého zvyšování vzdělanosti občanů klade i v ČR nároky na kvalitu i kapacitu vzdělávací soustavy
Hlavním úkolem škol je zajištění výchovně vzdělávací činnosti, ale také zájmové a sportovní činnosti
Vzdělávání musí vycházet z vědeckých poznatků, vychovávat k úctě k životu, člověku, míru, k národním tradicím, k jiným národům a národnostem, ale také k aktivnímu odporu proti rasismu, fašismu a xenofobii
- Potřebnou vzdělanostní úroveň zaručit na základě osnov stanovených ministerstvem pro všechny typy škol, na jeho základě řešit i vzájemnou srovnatelnost jednotlivých škol a možnosti přestupu mezi nimi
Jako převažující základ vzdělanostní soustavy zachovat státní školství financované z veřejných rozpočtů
Soukromé a církevní školy financovat (s definovanými výjimkami danými veřejným zájmem) jejich zřizovatelem
Dotvořit mnohasložkový státní program celoživotního vzdělávání
- Vícezdrojové financování školství stavět na prioritě zdrojů z veřejných rozpočtů, které mohou být doplňovány zdroji od zaměstnavatelů a dalšími zdroji
Odmítat školné na všech stupních škol i další poplatky (poplatky za přihlášky, žádosti, promoce apod.)
Pod pojmem bezplatnosti chápat stav, kdy student přímo neplatí za své studium
Systému vícezdrojového financování dát jasná pravidla bránící jakékoliv diskriminaci, zaměřená na rozvoj kvality vzdělanosti celé společnosti.
- Podporovat financování škol, které nevychází pouze z počtu žáků, ale i z optimálního počtu žáků ve třídách, přiměřených úvazků učitelů a zajištění odborné skladby učitelských sborů
Iniciovat zřízení a financování krajských studijních fondů k poskytování stipendií žákům s vynikajícím prospěchem a studentům a učňům ze sociálně slabších rodin
Na základních školách poskytovat zdarma nejen učebnice, ale i další učební texty a pomůcky
- Zachovat kvalifikační požadavek vysokoškolského vzdělání učitelů na magisterské úrovni a vytvářet podmínky pro jejich další soustavné vzdělávání
Zvýšit platy pedagogických pracovníků na úroveň jiných vysokoškolsky vzdělaných skupin, v rámci regionálních a obecních programů zřizovat finančně dostupné byty a ubytovny pro učitele
Zamezit zaměstnávání učitelů na dobu určitou
Podporovat ustanovování rad škol, spolupráci rodičů, učitelů, zastupitelů a pracovníků regionálních úřadů
- Předškolní vzdělávání nadále považovat za součást výchovně vzdělávací soustavy
Zachovat optimální síť mateřských škol, bezplatný pobyt (výchovnou část) a finančně dostupné stravování pro děti
Vytvářet podmínky k 100% docházce dětí do posledního ročníku před vstupem na ZŠ
Vytvářet přípravné třídy při mateřských školách s příslušným materiálním vybavením a speciálně připravenými pedagogy
- Povinnou školní docházku zajistit dostupností školních zařízení (optimální síť škol, školní autobusy) a nepovolovat alternativu tzv
domácí výuky (povolovat pouze výjimečně, v případě nepřekonatelné překážky), zajistit levné a kvalitní stravování ve školních jídelnách, bezplatný pobyt ve školní družině a školních klubech
- Podpořit jednotnou, vnitřně diferencovanou základní školu
Snížit zákonem stanovený maximální počet dětí ve třídách na 24 a na středních školách snížit počet hodin výuky
Věnovat kvalifikovanou péči dětem s mentálními poruchami a poruchami učení
- Stimulovat kraje k optimalizaci sítě středních škol a učilišť, která by nevedla k dalšímu omezování státních škol ve prospěch škol soukromých
Tuto síť vytvářet v souladu s celostátní i regionální koncepcí, která by zajišťovala potřebné obory podle reálné tvorby pracovních míst
Podporovat užší sepětí učňovského a odborného školství s výrobní praxí
Podporovat rozvoj kvalitní přípravy na dělnické profese
- Pro studenty vysokých škol zajistit prospěchová a sociální stipendia a dostatečné množství finančně dostupných (státem dotovaných) kolejí a menz
Pro vysokoškolské pedagogy prosazovat (podle kritérií praxe a odbornosti) smlouvu na dobu neurčitou
- Zachovat celou síť specializovaných škol a zařízení, včetně speciálních škol pro handicapované děti a mládež
Zajistit optimální míru integrace těchto žáků do běžných tříd
V otázce speciálních škol státem garantovat spolupráci a spoluodpovědnost všech zainteresovaných ministerstev i dalších složek
- Pokud jde o vzdělávání Romů a dalších menšinových etnik, na vysokých školách prosazovat vznik nových aprobací pro přípravu specializovaných asistentů pro školy, vytvářet podmínky pro jejich další přípravu a činnost, včetně způsobů spolupráce školy s rodiči
V mateřských školách motivovat vznik přípravných ročníků pro děti, které mají jazykové aj
překážky pro vstup do základních škol
e) Dejme mladým lidem svobodu i perspektivu
Děti a mládež jsou perspektivou společnosti
Na svou budoucnost se však teprve připravují
Ve vlastním zájmu jim společnost musí vytvořit všestranně příznivé podmínky, podporovat jejich zájmy a vlohy, vzdělávání a umožnit jim normální start do života
Nesmí je však pouze poučovat, ale přibrat je k řešení problémů společnosti, nechat je jednat svobodně tak, aby se učili odpovědnosti a respektu k právům spoluobčanů
Musí jim pomáhat čelit nebezpečí drog, kterým mohou podlehnout snáze než jiné věkové skupiny občanů
Mládí je budoucnost světa, dokažme to dobře promyšlenou populační politikou a posilováním významu rodiny.
- Na základě státní finanční podpory stanovit a zajistit určité procento ze státního rozpočtu i rozpočtů samospráv na podporu sdružování dětí a mládeže, projektů k vhodnému využití volného času mládeže, na prevenci protispolečenských jevů a na různé formy poradenství
Podpořit trendy směřující k aktivnímu zapojení dětí a mladých lidí do zájmové, kulturní a sportovní činnosti i vhodných forem přípravy na veřejnou a pracovní činnost
Prostředky z veřejných zdrojů směřované do sportu vázat na povinné ustavení dětských sportovních oddílů.
- V mimoškolní výchově podporovat zájmové aktivity (ve školních prostorách i jinde) bez velkých požadavků na finanční zatížení rodičů
V rámci prevence kriminality dětí a mládeže i pro jejich ochranu zajišťovat fungování územně i finančně dostupných středisek volného času
Vytvářet podmínky pro činnost uměleckých škol všech stupňů, knihoven, tělovýchovných jednot, občanských sdružení a organizací dětí a mládeže
Zajistit mladým lidem územně i finančně přijatelný přístup k moderním informačním a komunikačním systémům
- Věnovat maximální pozornost prevenci proti užívání drog a osvětě, prosazovat účelné sjednocení a systémové řízení všech protidrogových organizací a účast zástupců mládeže na řízení i provádění protidrogové prevence
- Odmítnout rozšiřování tolerance společnosti vůči všem drogám, nejen tvrdým, ale i měkkým, důsledně postihovat dealerství drog, v případě závislosti na užívání drog nařizovat soudní léčbu, ale nespoléhat pouze na trestání postižených a nevylučovat je z běžného života.
- Zákonem zakázat reklamu tabákových výrobků a alkoholu a zneužívání dětí v reklamě
- Prosazovat různé formy podpory pro zaměstnavatele (např
daňové úlevy), kteří poskytnou mladým lidem první zaměstnání po ukončení školy
Uzákonit povinnost vytváření stabilních absolventských a praktikantských míst
- Zajistit větší spoluúčast mladých lidí na řešení otázek, které se dotýkají samosprávy ve školách i v občanském životě, včetně jejich zapojení do samosprávy v obecních a krajských zastupitelstvech.
- Podpořit multikulturní školní i mimoškolní výchovu a vzdělávání, pěstovat schopnost vzájemného pochopení a soužití příslušníků různých etnik i veškerá další opatření vedoucí k prevenci i potlačení projevů rasismu, neofašismu a xenofobie působících na současnou mládež
- Přídavky na děti poskytovat na základě rovného práva dítěte, s ohledem na vývoj životních nákladů rodiny a na cíle populační politiky, vyšší podporu poskytovat adresně sociálně slabým a vyplácení dávek zajistit prostřednictvím zaměstnavatelů s ohledem na efektivnost správy při garanci státu v případě neplnění povinností zaměstnavatele
Porodné vyplácet okamžitě po porodu.
- Prosadit, aby nedobytné výživné v případě samoživitelek či samoživitelů vyplatil stát a ten pak zajistil jeho uhrazení od neplatičů
- Zavést systém pravidelných zdravotních a zubařských prohlídek dětí do 18 let zahrnující případy, kdy je nejsou schopni zajistit rodiče
f) Senioři mají právo na důstojný život 
Problémy důchodového systému nejsou dány jen stárnutím populace
Část prostředků na důchody byla v průběhu 90
let vynaložena na jiné účely
Situaci zhoršují i firmy, které svým zaměstnancům neplatí důchodové pojištění
Narůstá nezaměstnanost
Odmítáme snahu pravice stavět proti sobě důchodce a občany v produktivním věku, odbourávat solidaritu mezi generacemi a sociálními skupinami
KSČM podporuje stabilizační opatření, která by nejen bezprostředně finančně ozdravila důchodový systém, ale také uspokojila oprávněné nároky důchodců
- V reformě důchodového systému prosazovat solidární průběžné financování zajištující pro všechny standard pojištění v poměru ke mzdám
Podpořit dobrovolné připojištění na zaměstnaneckém základě s příspěvkem zaměstnavatele, případně státu se státní kontrolou a zárukou
Princip solidarity spojovat se zásluhovostí postupně a s ohledem na nebezpečí diskriminace jednotlivých ročníků důchodců a sociální stabilitu.
- V průběhu reformy důchodového systému za všech okolností právně a ekonomicky zaručit krytí zákonných nároků pojištěnců
Prostřednictvím kontroly a dohledu zajistit úspornou a účinnou funkci důchodového systému
Posoudit a zákonem upravit záruky správné činnosti zaměstnaneckých svépomocných fondů.
- Zdroje pro důchodový systém zajistit zavedením povinného připojištění hrazeného zaměstnavatelem ve výši nejméně 1 % hrubé mzdy, důsledným vymáháním dlužných plateb pojistného a prosazením státních dotací kompenzujících použití zdrojů důchodového systému na jiné účely v průběhu 90
let
- Podpořit automatickou, včasnou a plnou valorizaci důchodů, zajistit mimořádnou valorizaci v případě vstupu ČR do EU, pokud tento vstup vyvolá jednorázové zvýšení cen.
- U pravidel odchodu do důchodu zohlednit možnosti ekonomické aktivity a nepřipustit věkovou diskriminaci v zaměstnání
Nezvyšovat zákonnou hranici, podporovat možnost odchodu do důchodu podle individuálních schopností, včetně předčasného odchodu do důchodu bez diskriminujících podmínek v případě dlouhodobé nezaměstnanosti občana
- Podporovat výstavbu domů s pečovatelskou službou a ústavů následné péče
Zlepšovat jejich úroveň a poskytovanou péči.
g) Kultura a sport jsou součástí života 
Dostupnost umění, literatury, kulturního dědictví a vzdělanosti nejširším vrstvám občanů bez ohledu na jejich majetkové poměry považujeme za nezbytnost a právo občanů
Chceme posílit odpovědnost státu a veřejné správy za vytváření podmínek pro šíření kulturních hodnot, pro činnost kulturních zařízení, zájmových organizací a občanských sdružení
K tomu patří i podpora zdravého způsobu života, tělovýchovy a sportu
Nemůžeme se smířit s poklesem morálky ve společnosti
Kultivovaný životní styl předpokládá věnovat pozornost mravnímu vědomí a cítění společnosti, kterému musí odpovídat i právní systém zajišťující důsledný postih prohřešků proti lidskosti a morálce.
- Podporovat dostupnost kulturních a uměleckých hodnot a sportovních aktivit jako jedno ze základních práv všech občanů
Vytvářet podmínky pro rozvoj české národní kultury a sportu, aby mohla přispívat k obohacení světové kultury a sportu a aby v procesu globalizace nebyla česká kulturní a sportovní tradice pohlcena ryze konzumním životním stylem
- Vytvářet podmínky pro rozvoj kultury národnostních menšin jako součásti kulturního rozvoje celé společnosti
- K dostupnosti kulturních a sportovních akcí a hodnot vytvářet ekonomické podmínky ze strany veřejné správy a samosprávy
V rámci státního rozpočtu zvýšit objem prostředků na kulturu a sport, zejména na podporu původní české umělecké tvorby všech forem
- Prosazovat slevy na některé kulturní služby a sportovní akce např
pro důchodce a studenty, včetně slev vstupného na divadelní představení, koncerty, výstavy, návštěvy památkových objektů, sportovní akce atd
Stimulovat provozovatele kulturních a sportovních aktivit daňovými úlevami
Podporovat udělování grantů pro hodnotné projekty občanských sdružení a neziskových právnických osob
- Podporovat činnosti, které jsou bezprostředně spjaty se životem regionů (muzea, galerie, knihovny, státní památková péče v krajích, ZOO, botanické zahrady atd.)
Podporovat formu účelových dotací, zmapování a uchování tradičního folklóru (hudba, tanec, lidové tradice a řemesla)
- Znovu předložit návrh tzv
jazykového zákona, rámcová pravidla pro používání a ochranu češtiny jako státního jazyka ČR
- Podpořit amatérskou uměleckou činnost, zájmová sdružení a občanské iniciativy a k tomu zřizovat nezbytná metodická centra
Podporovat knihovny až na obecní úroveň.
- Prosazovat, aby příslušné rady pro veřejnoprávní sdělovací prostředky zajišťovaly důslednou nezávislou kontrolu objektivnosti a vyváženosti (plurality) programového schématu a nepřípustnost politické diskriminace v těchto médiích
Veřejnoprávní sdělovací prostředky motivovat k podpoře původní české tvorby
- Na úrovni státní správy, samosprávy i občanských sdružení vytvářet předpoklady pro sportovní aktivity občanů, zejména dětí a mládeže, potřebné k jejich všestrannému zdravému rozvoji, vytvořit podmínky pro .masový i výkonnostní sport a tělovýchovu
h) Chraňme životní prostředí 
V zájmu zdravého a plnohodnotného života všech občanů je nutné sladit požadavky hospodářského rozvoje s naším životním prostředím
Cestu k tomu ukazuje koncepce trvale udržitelného rozvoje
Člověk se musí naučit žít v souladu s přírodou, zastavit drancování přírodních zdrojů a bezohledné poškozování životního prostředí
- Usilovat, aby státní správa a samospráva, zejména ve velkých statutárních městech a na úrovni krajů, věnovaly plnou pozornost základním ekologickým problémům, včetně ochrany před exhalacemi, působením škodlivých látek, ochrany zdrojů pitné vody a zeleně i ochrany před hlukem.
- Podpořit likvidaci odpadů moderními metodami recyklace, moderní systémy čištění územních celků měst a obcí, zavést povinné platby za likvidaci odpadů pro všechny producenty.
- Podporovat rozvoj veřejné hromadné dopravy, úspory paliv a energií a využívat jejich obnovitelné zdroje, zvláště biopaliva
Podpořit budování rychlostních železničních koridorů, metra, tramvajových a trolejbusových tratí, dálničních a rychlostních okruhů kolem velkých měst, záchytných parkovišť, pěších zón a cyklistických stezek.
- Podporovat ekologicky šetrné dopravní systémy, zejména další elektrifikaci železnic a obnovení lodní dopravy
Při výstavbě dálnic a rychlostních silničních komunikací zajistit, aby minimálně narušovala životní prostředí (hluk, exhalace, ekosystémy místní flóry a fauny, krajinný ráz).
- Prosazovat technicky a ekonomicky únosné a ekologicky šetrné technologie a výroby ekologicky šetrných výrobků, včetně výroby elektrické energie z jaderných i alternativních zdrojů
Postupně omezit činnosti elektráren na fosilní paliva (snižování škodlivých emisí)
- Prosazovat proporcionální meze těžby nerostných surovin a účinná opatření proti kontaminaci půdy v důsledku průmyslové výroby i rekultivace těžbou zdevastované půdy
- Ve vodním hospodářství kromě tradiční výstavby a modernizace čistíren odpadních vod a snižování spotřeby vody prosazovat ochranu a obnovu vodních poměrů v rámci oživování říčních systémů
Co nejvíce využívat ekologické prvky protipovodňové ochrany, racionalizovat manipulační řády přehrad k účinnějšímu mírnění velkých povodní.
- Posílit legislativu týkající se komplexní ochrany životního prostředí (všechny resorty), včetně definování vlastnických vztahů (nový zákon o ochraně ovzduší, zákon o integrované ochraně před znečištěním, novelizace zákona o ochraně přírody a krajiny, nové zákony o územním plánování a stavebním řádu a o ochraně a využití nerostného bohatství, novelizace zákonů o posuzování vlivů životního prostředí, o vodách apod.)
Požadovat otevřenější informační politiku státu, krajů i obcí v oblasti ekologie a ochrany životního prostředí
- Vyčlenit nezbytné ekonomické zdroje k zabezpečení řady finančně náročných opatření pro ochranu životního prostředí, zejména ve výrobě a dopravě, ale i k úpravě krajiny
Prosazovat zdůvodněný systém dotací, daňových úlev a podpor např
ze Státního fondu životního prostředí
Počítat s tím, že na ekologických opatřeních by se měly finančně podílet jak soukromé, tak veřejné subjekty
V tomto smyslu podpořit mezinárodní spolupráci (legislativa a fondy EU) cestou již vytvořených regionálních projektů a programů.
- Prosazovat nové a přijatelné směry urbanistiky měst a krajiny a šetrnou turistiku jako zdroj poznání a aktivního odpočinku obyvatel ČR
II
Ekonomický růst je základní podmínkou rozvoje společnosti 
Celková výkonnost ekonomiky ČR nedosahuje - přestože možnosti k tomu jsou - úrovně nutné k uspokojování základních potřeb všech obyvatel
Program KSČM se proto soustřeďuje na růst výkonnosti a konkurenceschopnosti českých podniků
V nezbytné míře bude chránit vnitřní trh a domácí výrobu a cíleně podporovat vývoz a odbytové příležitosti ve všech směrech
KSČM se bude orientovat zejména na rozvoj klíčových podniků, považuje však za nutné podporovat i malé a střední podnikání
Zvýrazní aktivní úlohu státu pro urychlení národohospodářského růstu
KSČM neodmítá soukromé vlastnictví tam, kde je schopno zajistit efektivní výrobu, obchod či služby a není spojeno s podvodem a zločinem
Dlouhodobým cílem KSČM není nucené vyvlastnění, ale cílevědomé budování společenského sektoru (veřejného i samosprávného), ve kterém by měl každý zaměstnanec příležitost plnit roli vlastníka
KSČM podporuje maximální využití moderních informačních technologií v národním hospodářství
a) Podpořme českou ekonomiku
- Podpořit průmyslové aj
podniky, které jsou schopny znovu vstoupit na tradiční trhy v zahraničí, hledat nové zahraniční trhy, pronikat na ně a upevňovat postavení a dobré jméno českých výrobků
Podporovat rozvoj obchodních styků se zahraničím zvyšováním aktivity současných a budováním nových obchodních zastoupení
Podporovat vývoz výrobků z vlastních surovin
- V oblasti peněžnictví neřešit ztráty v bankovním sektoru na úkor daňových poplatníků, zdokonalit dozor nad finančními trhy, změnit postavení ČNB zvýšením odpovědnosti za vliv na vývoj ekonomiky a posílit korunu před případným zavedením eura v ČR
Zastavit nárůst zahraničního dluhu
Vytvořit speciální banku se strategickým podílem státu, zaměřenou na základní oblasti zájmu státu jako konsolidace klíčových podniků, podpora vývozu, poskytování záruk a podpora různých státních cílových a rozvojových programů.
- Změnit daňový systém: Základem daňové reformy by mělo být snižování nepřímých daní, které postihují všechny občany, a to s větším dopadem na ekonomicky slabší skupiny
Naopak podpořit zvyšování přímých daní podle výše příjmu, včetně té složky daně, kterou hradí zaměstnavatel
Zavést zvláštní daň na vybrané luxusní zboží, progresivně zdanit neproduktivně využívaný či špatně obhospodařovaný majetek, zavést ekologické daně apod
Prosadit daňové úlevy pro tuzemské malé a střední podnikatele, tzv
daňové prázdniny v případě vytváření pracovních příležitostí v nezaměstnaností zvláště postižených regionech, v preferovaných oborech a v případě zaměstnávání čerstvých absolventů škol, tělesně postižených, Romů apod.
- Výrazně zlepšit vybírání a placení daní
Prosazovat důsledný a tvrdý postih v případech daňové nekázně, prosazovat tzv
daňové prémie pro podnikatele s ukázkovou daňovou morálkou.
- Zastavit výprodej prosperujících podniků zejména ve výrobě elektřiny, plynárenství, ve spojích (ČEZ, Transgas atd.), zastavit privatizaci železniční dopravy a usilovat o snížení vlivu zahraničního rozhodování v ekonomice ČR a o zvýšení spoluúčasti i koncepční role státu.
- Prohloubit podporu drobných a středních podnikatelů, především ve službách orientovaných na potřeby domácností a na uspokojování životních potřeb občanů
Rozšířit tuto podporu o úvěry na zajištění provozu, k úvěrování materiálů a mezd.
- Ve vlastnické struktuře výrazně podpořit uplatňování zaměstnaneckých akcií, vytvořit podmínky pro výkup či pronájem podniků zaměstnanci
Podporovat moderní formy samosprávného, především družstevního podnikání.
b) Klíčem jsou moderní technologie a výrobky 
- Zpracovat střednědobý výhled vývoje struktury českého národního hospodářství a dosáhnout o něm co nejširší společenské shody
V nezbytně nutných restrukturalizačních krocích podpořit odvětví (obory), produkující základní životní potřeby obyvatelstva a tvořící perspektivní páteř české ekonomiky
Prosazovat změnu stavu, kdy stále klesá podíl kvalifikované práce českých vědců a techniků na vyráběné produkci
- Využít možností tradičních průmyslových oborů jako hutnictví, strojírenství, textilní, obuvnický, dřevozpracující, potravinářský průmysl a průmysl skla, porcelánu, keramiky a podporovat jejich modernizaci
Podporovat zájem podnikové sféry o modernizaci výrobních zařízení a výrobních postupů, o inovaci výrobků, o dosahování úrovně výrobků srovnatelné se světovým standardem
Stimulovat rozvoj a vznik nových výrobních odvětví i jednotlivých podniků s vysokou technologickou úrovní
- Podporovat vznik a budování nových průmyslových a ekonomických zón, technologických parků, inovačních center apod., realizovat program oživení nevyužitých průmyslových objektů
- Urychleně zprovoznit JE Temelín na plný výkon, souběžně s tím řešit sociální dopady útlumu těžby uhlí
Prosazovat alternativní programy, které by vedly k odstranění nezaměstnanosti v oblastech útlumu energetických odvětví, popř
nezaměstnanosti předcházely
Ceny plynu a elektrické energie nadále regulovat a nezvyšovat ani v celostátním průměru, ani diferencovaně v jednotlivých krajích
- Prosadit požadavek vyvážené a cenově výhodné dopravní obslužnosti po celém území státu
Vytvářet rovné ekonomické podmínky pro všechny dopravní obory s ohledem na jejich vliv na životní prostředí, zrovnoprávnit české autodopravce s autodopravci EU.
- Rozvojový program železnice je nutné založit na lepším a účinnějším poskytování služeb
- Podporovat dobudování integrovaného dopravního systému včetně městské a místní dopravy, dálkovou dopravu odklánět mimo obydlená centra, zlepšit údržbu celé dopravní infrastruktury.
- Preferovat veřejnou hromadnou dopravu, vytvářet různé druhy slev jako např
rodinné či skupinové slevy
Stimulovat modernizaci a inovaci vozového parku, působit na omezení dopravy v hustě osídlených částech měst, a to především dopravy individuální
- Výrazně zvýšit vliv vědy, výzkumu a vývoje na život společnosti i tvorbu HDP
Prosazovat zvýšení podpory vědy a výzkumu ze současných 0,45% HDP na 0,8% HDP
Usilovat o rozvoj Akademie věd ČR a vědeckých pracovišť vysokých škol jako institucí nezastupitelných v procesu vědeckotechnického pokroku
Všestranně podporovat spolupráci vědeckých a výzkumných pracovišť a podniků.
- Daňovými i jinými opatřeními stimulovat podporu základního i aplikovaného výzkumu velkými podniky a nadnárodními společnostmi působícími na území ČR.
- Pověřit příslušné státní orgány (ministerstva), aby ve spolupráci s vědeckovýzkumnými pracovišti vypracovaly dlouhodobou koncepci rozvoje vědy a výzkumu
Zaměřit se na perspektivní obory, které mohou napomáhat ekonomickému růstu, podporovat mezinárodní spolupráci a počítat i s rezervami pro naši účast na nově vznikajících a prognózovaných směrech výzkumu a vývoje.
c) České zemědělství a český venkov mají budoucnost
KSČM usiluje o zlepšení podmínek pro rozvoj českého zemědělství i venkova
Prosazujeme účinnou ochranu české zemědělské produkce a podporu jejího odbytu na zahraničních trzích, odstranění restituční a transformační zátěže zemědělských družstev a podniků
Ochrana a podpora zemědělství, podmínky pro kultivaci krajiny a celého životního prostředí venkova by měly být v ČR na nejvyšší možné úrovni
ČR by se měla vrátit k plné soběstačnosti a k vývozu potravin, jejichž produkce odpovídá našim klimatickým podmínkám
- Rozvoj zemědělství chápat jako nedílnou součást rozvoje a prosperity venkova
Za národní zájem ČR považovat zvýšení zemědělské výroby
K tomu podporovat rozvoj odbytu a spotřeby české zemědělské produkce, minimálně na úrovni EU
- Ve vztahu k EU požadovat respektování navržených výrobních kvót jako předpoklad pro příští vývoj nejdůležitějších zemědělských komodit, jednotných intervenčních cen pro nákup skladovatelných produktů a uplatňování tzv
přímých plateb
- Požadovat rozsáhlejší dotační politiku státu v takovém rozsahu, abychom se přibližovali vyspělým zemím (v ČR to je 25 %, v zemích OECD 40 % a v EU 49 %), a regulační zásahy na trhu zejména v rozdělení podílu na spotřebitelské ceně
Dotační politiku orientovat na zvyšování konkurenceschopnosti podniků zejména v evropských podmínkách
V podhorských a horských oblastech dotovat i mimoprodukční funkce zemědělství (krajinotvorba, udržení pracovních míst) i ze zdrojů mimo rozpočtovou kapitolu ministerstva zemědělství
- Podpořit rovnost všech forem podnikání v zemědělství bez jakéhokoliv omezování.
- Jako prioritu politiky státu i krajů podporovat péči o venkov a dobré životní podmínky jeho obyvatel
Pracovní příležitosti, dostupnost služeb, dopravní obslužnost jsou základními předpoklady pro zachování a rozvoj venkovského osídlení, ale také rázu a tradic našeho venkova
- Prosazovat ochranu nemovitého majetku na území ČR, zejména zemědělské půdy, stavebních parcel a lesů
Zabránit snahám, aby se tyto nemovitostí dostaly do rukou cizích občanů
- Podporovat koncentrovanou zemědělskou výrobu, kterou dnes reprezentují zemědělská družstva a obchodní společnosti (75 % zemědělské půdy)
- Podporovat nové formy organizace zemědělského podnikání, kdy je celý agrokomplex organizačně a majetkově propojen (prvovýroba, zpracování, vnitřní a zahraniční obchod)
Podporovat zavádění moderních technologií do zemědělské výroby, investic do technického vybavení a zařízení, budov, půdního fondu a základního stáda.
- Prosazovat ochranu a obnovu územních systémů ekologické stability krajiny, ekologické zemědělství
Racionalizovat užívání těžké zemědělské mechanizace a chemizace
Skoncovat s praxí ponechávání zemědělské půdy ladem.
- V lesnictví podporovat místo monokultur spíše lesy druhově příbuzné k lesům přirozeným, s přihlédnutím k předpokládanému průběhu klimatických změn, důsledně postihovat porušení zákonů.
III
Není svobody, spravedlnosti a bezpečí bez prohlubování demokracie a samosprávy 
a) Skutečná demokracie brání zvůli i zločinu
KSČM usiluje o vytvoření svobodné, občanské společnosti, založené na pluralitní demokracii, rozvoji samosprávy a na sociální spravedlnosti pro všechny občany
Považujeme za nezbytné, aby byla důsledně dodržována lidská práva a svobody, aby se občané opravdu podíleli na správě veřejných věcí a díky tomu nesli odpovědnost za stav společnosti
Chceme zlepšit vymahatelnost práva, chránit obyvatele před byrokracií a korupcí ve veřejné správě, posílit bezpečnost občanů ČR, dodržování zákonů a zákonnosti
Opomíjený stát by měl být pro občana pomocníkem a ne pánem, odpovědnost státu za určité oblasti by měla být vymáhána a chod státu by měl být levný a efektivní
Naším cílem je svobodný a rovnoprávný občan ve společnosti, kde právo rozhodovat nezávisí na majetku, ani si ho nemůže monopolizovat malá skupina
- Ve společenské praxi důsledně prosazovat a dodržovat zásady skutečné demokracie:
- zásadu pluralitního zastoupení ve vedení všech politických i nepolitických orgánů,
- zásadu plurality názorů a možnosti jejich svobodného uplatňování,
- zásadu odpovědnosti vedoucích orgánů, jejich kontroly a odvolatelnosti, porušují-li platné normy,
- zásadu objektivního informování.
- Prosadit takový volební systém, který bude garantovat, aby složení obou komor parlamentu odpovídalo skutečnému názorovému složení společnosti
Zabezpečit skutečnou pluralitu politického systému, nepřipustit diskriminaci některých politických stran a názorů
Uzákonit poměrné zastoupení poslanců i senátorů ve funkcích ve všech orgánech parlamentu
Prosazovat princip odvolatelnosti poslanců i senátorů a omezení jejich neodůvodněných privilegií
- Zvýšit podíl občanů na rozhodování prostřednictvím sdružení občanů a občanských iniciativ, širším zapojením do orgánů samospráv, zvýšením práv a vlivu zaměstnanců a jejich organizací, především odborů
Prosazovat prvky přímé demokracie, zejména zákon o referendu
Vytvářet podmínky pro práci osadních výborů jako formy účasti občanů na správě záležitostí obce
- Bránit růstu byrokracie, posilovat kompetence územních samospráv na úrovni krajů a kvalitní kontrolu na všech úrovních
- Prosazovat důslednou nezávislou kontrolu objektivnosti a vyváženosti informací a znemožnit manipulaci s informacemi ve veřejnoprávních sdělovacích prostředcích
- Prosazovat důslednou parlamentní kontrolu všech složek současného bezpečnostního systému a vyloučit možnost jejich zneužití proti zájmům většiny občanů
- Vytvořit dokumentační středisko lidských práv.
- Zdokonalovat právní systém, vytvářet právní prostředí stimulující odpovědné chování jednotlivce ve vztahu k ostatním lidem i společnosti jako celku
Zkvalitnit systém předcházení kriminality zejména se zaměřením na děti a mládež a opětné začlenění do běžného života osob propuštěných z výkonu trestu.
- Zajistit účinnější postih osob, které se na úkor společnosti nezákonně obohatily, například korupcí a závažnou hospodářskou trestnou činností
- V zájmu účinnějšího postupu proti korupci a závažné hospodářské a finanční trestné činnosti zřídit Ústavou ČR předpokládaný Nejvyšší správní soud, Finanční prokuraturu a Finanční policii.
- Podporovat boj proti všem formám zločinnosti, zejména proti organizovanému zločinu, včetně zločinu na mezinárodní úrovni
Zvýšit bezpečnost občanů na ulici
- V personální politice Policie ČR vyloučit stranické vlivy a z nich pramenící diskriminaci, zkvalitnit právní rámec a všestranně zlepšit činnost policie a dalších orgánů činných v trestním řízení při plnění úkolů spojených s vynucováním práva a s odhalováním, vyšetřováním a stíháním všech forem trestné činnosti.
- Zavést bodový systém řešení dopravních přestupků a iniciovat zákonný postih užívání drog u řidičů.
- Uvést do praxe Integrovaný záchranný systém civilní ochrany včetně prevence a likvidace následků mimořádných událostí velkého rozsahu.
b) Rozhodování přibližme občanům 
Prohloubení demokracie není možné bez řešení problémů územní politiky a samosprávy
Chceme zvyšovat podíl občanů na rozhodování, urychleně dokončit reformu veřejné správy, omezit nadměrnou byrokracii a posílit kompetence místních samospráv
Podporujeme takovou samosprávu, která hájí zájmy občanů, a takovou státní správu, která jim slouží
- V průběhu decentralizace veřejné správy urychleně dořešit kompetence a financování jednotlivých stupňů správy a samosprávy (přenesení působnosti z centra na regiony)
- Podpořit přenos kompetencí z rušených okresních úřadů na kraje a obce III
stupně s ohledem na efektivnost výkonu státní správy, prosazovat legislativní předpoklady pro spojování obcí na základě místních podmínek.
- Prosazovat programy obnovy českého venkova
Odstranit zanedbanost, nízkou vybavenost v oblasti technické infrastruktury a dopravní obslužnosti, napravit negativní dopady na krajinu a životní prostředí související s útlumem zemědělské výroby
Zachovat krajové tradice, kulturní a společenské hodnoty venkovského života
- Při uskutečňování programů rozvoje regionů a obnovy venkova účinně využít mezinárodní programy rozvoje a pomoci, zvláště programy zaměřené na rozvoj regionů a obnovu venkova (zejména fondy EU)
Stanovit pravidla pro chod regionálních celků vytvořených pro příjem regionální pomoci z EU (tzv
NUTS II).
- Pro zvláště odlehlé obce prosazovat podstatně vyšší finanční zdroje od státu, než je tomu doposud
Je to nezbytné pro trvale udržitelný rozvoj venkovských oblastí, k tomu, aby venkov přestal chátrat a mladí lidé masově neodcházeli do měst.
- Navýšit státní příspěvek obcím pro obecní školy
Zvláštní pozornost věnovat financování regionálních i místních zdravotních zařízení a služeb.
- Podpořit přiblížení výkonu veřejné správy k občanovi tak, aby občané mohli efektivně vyřídit své záležitosti a získat potřebné informace bez opakovaných a finančně náročných cest
c) Národní zájem prosadíme jen v bezpečném světě 
KSČM usiluje o zajištění odpovídajícího mezinárodního postavení naší země
Jde nám o zachování životních zájmů občanů ČR v podmínkách globalizace a evropské integrace, o zabezpečení obrany a ochrany území, obyvatel a hmotných statků v ČR
Členství v paktu NATO není zárukou bezpečnosti ČR, současné zkušenosti ukazují, že je tomu spíše naopak
Nemusíme být ve vleku zájmů velmocí a nadnárodního kapitálu, naopak bychom se měli jako suverénní stát aktivně podílet na vytváření podmínek kolektivní bezpečnosti, spolupráce a solidarity národů i států
Rozhodně odsuzujeme mezinárodní terorismus, zdůrazňujeme přitom, že boj proti terorismu nelze oddělovat od boje za mír a lidská práva
- Hájit nezávislost, státní svrchovanost a územní celistvost státu, zajistit jeho obranu a ochranu před jakýmkoli ohrožením, zabezpečit jistoty občanů.
- Usilovat o plnohodnotné postavení České republiky v mezinárodním společenství zastřešeném OSN, o vytvoření nové politické, ekonomické a vojenské architektury světa na zásadách vzájemného respektování a výhodnosti a kolektivní bezpečnosti.
- Podpořit obnovu výlučné pravomoci a odpovědnosti Rady bezpečnosti OSN při rozhodování o použití ozbrojených sil k akcím na obranu míru
Reformu OSN nechápat jako cestu k větší podřízenosti velmocím, ale ke zvýšení váhy OSN jako nástroje celosvětového kolektivního politického rozhodování.
- Prosazovat 6 univerzálních hodnot formulovaných na miléniovém zasedání hlav států OSN – svobodu, rovnost a solidaritu, toleranci, nenásilí, respekt vůči životnímu prostředí, sdílenou odpovědnost za svět.
- Podporujeme rozhodující úlohu OSN v boji s mezinárodním terorismem a budeme prosazovat aby boj s ním byl v souladu s Chartou OSN a souborem mezinárodních norem, včetně platných protiteroristických úmluv.
- Podpořit činnost nevládních organizací a hnutí složených ze všech vrstev občanské společnosti jednotlivých členských zemí OSN (akademické, mládežnické, odborové, náboženské skupiny, profesní asociace apod.) a jejich soustavnou mezinárodní spolupráci
Podpořit racionální a nenásilné akce širšího antiglobalizačního hnutí
- Prosazovat odpovědnost nadnárodních korporací za řešení sociálních problémů, na jejichž vzniku mají podíl, včetně přijetí souboru závazných norem pro nadnárodní korporace v oblasti hospodářské a sociální, při ochraně podmínek práce, přístupu k zaměstnancům, k životnímu prostředí, při spekulacích na měnovém a kapitálovém trhu
Požadovat zavedení daně z pohybů nadnárodního spekulativního kapitálu (tzv
Tobinovy daně).
- Usilovat o obnovení původního poslání OBSE jako univerzální evropské bezpečnostní organizace, v níž jsou zastoupeny všechny evropské státy, které má i podle svého statutu optimální podmínky pro rozvoj spolupráce při upevňování kolektivní bezpečnosti na evropském kontinentu i pro rozvoj vzájemně prospěšné spolupráce ve všech dalších oblastech
- Odmítnout současnou strategickou koncepci NATO, která je v rozporu se základními principy mezinárodního práva, vyjádřenými zejména v Chartě OSN
Nesouhlasné stanovisko KSČM ke členství ČR v NATO a k jeho současným aktivitám prohloubit úsilím o postavení členství a vystoupení ČR z vojenských struktur paktu
Dlouhodobým cílem zůstává rozpuštění NATO jako přežitku blokového uspořádání světa a jeho nahrazení kolektivní mi strukturami bezpečnosti.
- Připojit hlas ČR k odmítavému postoji dalších států ve vztahu k záměru USA na vybudování systému protiraketové obrany, který prakticky roztáčí nové kolo zbrojení včetně militarizace kosmu
- Požadovat změnu vojenské politiky státu - místo prioritní orientace na úkoly v rámci NATO se věnovat zejména obraně území ČR
Zvláštní pozornost věnovat možným pokusům o zneužití ozbrojených sil a Armády ČR při řešení sociálních konfliktů uvnitř země
Předkládat alternativní návrhy k zabezpečení obrany v době míru i v případě vojenského ohrožení, k výstavbě, výcviku a zabezpečení Armády ČR.
- Nadále kriticky odmítat nasazení jednotek Armády ČR k zasahování do vnitřních věcí jiných států včetně členských států aliance
Nasazení Armády ČR v cizině jako součást mírových misí OSN podmínit rozhodnutím Rady bezpečnosti OSN
Politické rozhodnutí o tom, zda vysílat jednotky ČR do zahraničních bojových operací pak spojit s následným referendem spojeným s otevřením otázky důvěry vládě.
- Prosazovat nezbytně nutná opatření přípravy obyvatelstva na možná rizika včetně živelních pohrom i vojenských konfliktů
- Ve věci rozhodování o případném vstupu do EU požadovat vypsání a schválení zákona o referendu v duchu ústavního pořádku ČR
O vstupu ČR do EU musí rozhodnout občané
- V procesu vyjednávání o případném vstupu do EU uplatňovat český národní zájem a žádat změnu v chování vlády při jednání o přijímacích kriteriích a její ústupnost při projednání přechodných období pro pohyb osob, kapitálu, služeb i zboží, která vytváří podmínky pro to, aby naše případné členství v EU nebylo několik let po vstupu rovnocenné s členstvím současných zemí
EU
Znovu podrobně prozkoumat výsledky jednání o přistoupení ČR k EU.
- Jako prioritní při rozhodování o vstupu do EU prosazovat podmínku, že tento krok nepovede v ČR k náhlému a plošnému růstu cen, který by nebyl doprovázen odpovídajícím růstem příjmů obyvatel a vedl by k výraznému zhoršení sociální situace většiny občanů.
- V rámci vztahu k EU prosazujeme rovné právo občanů ČR na pohyb a zaměstnání v EU, rovné právo na spravedlivou odměnu za práci, rovný přístup pro přípravu na povolání i na penzijní a zdravotní zabezpečení.
- V případě rozšíření EU během volebního období na východ budeme prosazovat nadstandardní vztahy k Slovensku a požadovat na EU podílet se na financování ochrany společné hranice vůči třetím zemím.
Máte před sebou program strany, která chce oslovit všechny občany nespokojené se současným vývojem v řadě oblastí a rozhodnuté učinit všechno pro skutečnou změnu
Vhozením volebního lístku KSČM hlasujete pro ekonomický rozvoj, sociální spravedlnost, jistoty, demokracii a svobodu, šťastnou rodinu a bezpečný svět.
Zárukami plnění našeho programu jsou:
dobré zkušenosti občanů z konkrétní činnosti členů a sympatizantů KSČM,
solidnost a odbornost poslanců, senátorů a zastupitelů zvolených za KSČM,
nezadluženost KSČM,
žádné hospodářské ani politické aféry.
KSČM se poučila z minulosti a důsledně se rozešla s negativními praktikami bývalé KSČ.
Na shledanou na předvolebních akcích KSČM a ve volebních místnostech!
