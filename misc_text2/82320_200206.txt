Volební program 2002 je našim závazkem vůči Vám občanům
Můžete se v něm snadno najit
Člověk na prvním místě.
Matka Jana, 43 let, prodavačka
„Chci, aby se moc nezdražovalo."
Jana je pohledná, inteligentní žena
Většinu života musela počítat každou korunu
Radu let strávila v domácnosti, protože výchova Evy a Pavla byla kvůli manželově pracovní vytíženosti hlavně na ní
Rodinnému rozpočtu navíc pomáhala příležitostným šitím a opravami oděvu na zakázku
I když to nikdy neměla lehké, nestěžuje si
Současná práce prodavačky ji docela baví
Prý se tak alespoň dostane mezi lidi.
Co si Jana přeje?
Užit si trochu života
Zajit si do salonu krásy, pořídit něco nového a hezkého do bytu
Koupit sobě, muži a dětem něco hezkého na sebe
Letět společně na dovolenou někam k moři
Zkrátka mít se i s celou rodinou dobře.
Co slibujeme Jane (a nejen jí):
- Uděláme vše pro to, aby se v naší zemi všem poctivým lidem žilo lépe.
- Nedopustíme nekontrolovanou inflaci.
- Nenecháme bez pomoci nikoho, kdo se ocitl v tíživé situaci a nedokáže si pomoci sám.
- Podporu státu více než dosud zaměříme na rodiny s dětmi.
- Budeme pečovat o rozvoj obchodní sítě.
- Nepřipustíme daňové ani jiné experimenty, které by mohly poškodit občany.
- Výrazně posílíme úlohu státu při ochraně hospodářské soutěže, zejména např
v dodávkách plynu, elektřiny, vody apod
- Nedopustíme nerovnoprávné postavení dodavatele a odběratele, zvláště drobných spotřebitelů.
- Budeme nadále plně podporovat zásady evropského sociálního modelu, který zahrnuje respektování demokracie a lidských práv, svobodné odbory, zaměstnaneckou účast na řízení podniku, sociální ochranu na principech solidarity, rovné příležitosti a důstojné životní podmínky pro všechny.
- Zvláštní pozornost budeme věnovat odstraňovaní rozdílů v odměňování žen a mužů
Chceme zlepšit celkové postavení žen v naší společnosti při uplatnění zásad nediskriminace a rovnosti příležitosti.
- Podporu decentralizaci veřejné správy a rozvoj samosprávy, aby byl omezen vliv byrokracie a občané se mohli účinně podílet na veřejné správě.
- Prosazujeme vstup do EU tak, aby se ČR stala jejím plnohodnotným členem se všemi výhodami, jež z toho plynou.
Otec Josef, 47 let, zaměstnanec výrobního podniku:
„Chci pocit jistoty a bezpečí."
Táta musí živit rodinu
Je vyučený, vždy byl spolehlivý a šikovný dělník
Dodělal si maturitu a vypracoval se až na mistra
V poslední době se ale začíná strachovat, že by mohl o svou práci kvůli problémům podniku přijit
Před pěti lety jeho rodině ukradli auto, na které léta se ženou šetřili
Dnes jezdí na starém autě z bazaru
Po 11
září se Josef obává hrozby terorismu a násilí ve světě
Josef ke spokojenému životu potřebuje:
Jistotu, že jeho podnik bude mít šanci prosperovat	a on bude mít svou práci
Možnost dobrého výdělku
Přesvědčení, že mu stát pomůže, pokud se dostane do nesnází a nedokáže si sám ani za pomoci blízkých poradit
Jistotu, že pojištění a daně, které jsou mu po léta strhávány z platu, jsou	 a budou vynakládány pro dobro jeho rodiny.
Předpoklady pro to, aby se jeho rodina nemusela bát o své bezpečí a majetek.
Naším cílem je:
- Hospodářsky růst, aby podniky měly šanci dobře prosperovat
Sociálně a ekologicky orientovaná ekonomika
Trvale udržitelný rozvoj
Růst životní úrovně všech poctivých lidí.
- Rovnoprávné členství ČR v EU, které bude zárukou posílení demokracie, stability a prosperity
- Sociální stát, který zajišťuje kvalitní veřejné služby, zejména školství a zdravotnictví a vede plnohodnotný sociální dialog s odbory a zaměstnavatelskými svazy v tripartitě.
- Vyvážena ochrana práv zaměstnanců a zaměstnavatelů.
- Dokončeni revitalizace klíčových životaschopných podniku.
- Posíleni ochrany hospodářské soutěže.
- Zvýšení státní podpory investic, grantů, atd
do vědy, výzkumu a vývoje.
- Uplatňování účinných investičních pobídek pro zahraniční i tuzemské firmy.
- Další zprůhlednění kapitálového trhu posilující důvěru občanů I investorů.
- Zajištění bezpečnosti a pocitu bezpečí každému člověku
Proto chceme modernizovat armádu a soustředíme se na prevenci a potíraní kriminality.
- Spravedlivá reforma důchodového pojištění
Chceme umožnit vyšší uplatnění osobní odpovědnosti
Odmítáme ale povinné připojištění.
- Vytvoření samostatné, od státního rozpočtu oddělené samosprávné důchodové pojišťovny.
- Doplněni důchodového systému zaměstnaneckými systémy.
- Podpora při hledání zaměstnání a poradenství v této oblasti
- Nemilosrdný boj proti korupci, ekonomickým mafiím a zločinu vůbec.
Dcera Eva, 23 let, studentka ČVUT:
“Chci pro sebe a svou budoucí rodinu byt.”
Eva má za sebou větší část studia na ČVUT
Je úspěšná, talentovaná studentka
Již dnes má nabídku na práci od jedné velké firmy
Její o pět let starší přítel ji požádal o ruku
Má ho ráda a proto přemyslí jak skloubit kariéru s rodinou
Co by si Eva pro svou nejbližší budoucnost přála?
Aby mohla spokojeně žit
Nechce bydlet u rodičů, a proto potřebuje byt
Je hezká, inteligentní, o její práci je zájem
Pokud se rozhodne pro založení rodiny, bude do velké míry odkázána na manžela a jeho příjem
Navíce se obává, že by na mateřské dovolené ztratila kontakt se svým oborem.
Projekt ČSSD pro mladé lidi se zaměřuje na:
- Získaní 45 až 50 tisíc bytů ročně pro dobu příštích pěti let s důrazem na podporu výstavby nájemního bydlení na neziskovém principu a podporu družstevního bydlení formou neziskových společenstev
- Investiční pobídky pro vstup investorů do bytové výstavby zejména na finančně přijatelně a energeticky nízkonáročné bydlení pro mladé rodiny.
- Nové projekty nízkoúročených půjček a hypoték – jde o podporu mladých do 36 let.
- Zvýšeni státních podpor hypotéčního uvěřování a stavebního spoření se státním příspěvkem
Cílem je zpřístupnit vlastnické bydlení širší veřejnosti.
- Poskytováni adresných dávek na bydlení pro domácnosti s nízkými příjmy.
- Zajištěni podmínek, aby matky nedoplácely na svou mateřskou roli v zaměstnání ani v důchodovém věku.
- Podporu systému celoživotního vzdělávaní a rozšiřováni kvalifikace.
- pevnou ochranu nájemníku garantující vyváženy vztah s pronajimatelem.
- Podporu mladých rodin na centrální i komunální úrovni
Dostupnost škol, lékaře, zaměstnáni, nákupu apod
musí byt zájem obecních i krajských zastupitelů právě tak jako bezpečné ulice, parky či dětská hřiště.
- Zavedení svěřeneckého fondu a obdoby „novomanželské půjčky“
- Prosazení plošného přídavku na dítě, který je právem každého dítěte.
- Rozšířeni možnosti výdělečné činnosti při pobíraní rodičovského příspěvku
Chceme, aby tato dávka umožňující rodinnou péči dětem v nejnižším věku, hradila nejméně jednu třetinu pracovních příjmu osob ve věku 25 - 35 let
Vycházíme z toho, že pomoc státu rodinám představuje investici do společnosti
Výchova dětí není jen soukromou záležitostí rodičů, ale i významným prvkem úspěšného rozvoje.
Syn Pavel, 19 let, momentálně bez trvalého zaměstnání:
“Chci mít dobrou práci.”
Pavel tráví hodně času s kamarády na internetu
Má za sebou maturitu
Na vysokou školu nechtěl, nyní ale uvažuje, zda neudělal chybu
Hraje na bicí v rockové kapele
Hledá si práci, ale zatím nenašel nic, co by ho lákalo
Rád by se věnoval programování, které ho baví
Pokud však kvůli astmatu nedostane “modrou knížku”, čeká ho vojna
Doma ho navíc drží půlroční známost
O ženění zatím neuvažuje.
Co by si Pavel v životě přál:
Práci, která by ho bavila
Vysoký plat
Vyléčení astmatu
Spoustu volného casu na koníčky
Pavel nechce šetřit
O spoření na důchod či zdravotním připojištění zatím nepřemýšlí
Doufá, že kvůli zdravotnímu stavu a profesionalizaci armády nebude rukovat
Jeho kamaráda totiž mazáci na vojně šikanovali.
Co ČSSD nabízí:
- Vytvořeni 200 000 nových pracovních míst v příštích čtyřech letech.
- Komplexní boj s nezaměstnaností a zajištění práva na práci
Každý člověk musí mít možnost si svobodně zvolit zaměstnání v uspokojivých pracovních podmínkách za přiměřenou odměnu
Rovněž tak musí mít právo získat práci v mezích společenských možností.
- Podporu rozvoji moderních oborů, jako jsou programování, elektronický obchod, telekomunikace, služby apod.
- Možnost moderního celoživotního vzdělávaní.
- Hmotné zabezpečení v nezaměstnanosti
Finanční podpora musí zajistit přiměřenou a lidsky důstojnou životní úroveň a zároveň stimulovat k nalezení práce.
- Co nejlepší zdravotní péči.
- Jistotu, ze změny systému zdravotního a sociálního pojištění nebudou hazardováním a nedopadnou tvrdě na lidi s průměrnými a nižšími příjmy.
- Profesionalizaci armády
Chceme prosadit zrušení základní vojenské služby do r
2006
Do té doby by vojna měla být výrazně zkrácena, počítá se též s omezením počtu povolávaných branců
Po profesionalizaci bude zachována jednodenní odvodní povinnost, která občanovi umožní dobrovolně se rozhodnout o formě zapojení do obrany státu.
- Podporu kultuře, a to včetně jejích mladých, experimentálních a alternativních forem
Chápeme důležitost moderní hudby, divadla a filmu pro rozvoj kulturnosti stejně jako porozumění mezi lidmi na celém světě.
- Státní a regionální podporu sportu a tělovýchovných aktivit pro všechny.
Babička Dana, 65 let, v důchodu:
„Chci, aby naše obec vzkvétala.“
Babička bydli s dědou vice než třicet let v domku ve vesnici
Občas spolu jezdí na návštěvu k příbuzným do města
Vždy se jim po několika dnech začne po jejich domově v obci stýskat.
Co by babička Dana sama chtěla?
Přála by si, aby mladí zase bydleli na venkově, aby si třeba u lesa postavili domek
Také by chtěla, aby nemela daleko na úřady a aby ji i v budoucnu stačil důchod
Dále aby někdo opravil chodník, aby autobus jezdil častěji, aby se Její známi s rodinami houfně nestehovali do města
A po operaci kyčle by ráda ještě párkrát jela do lázní.
A co pro ni (a nejen pro ni) uděláme my?
- Dokončíme reformu veřejné správy a jejího financováni, aby kraje a obce byli lidem blíže a mohly jim poskytovat kvalitnější služby.
- Budeme nadále podporovat rozvoj venkova
Venkov pro nás není za městem.
- Zajistíme investice do obnovy, modernizace a výstavby komunikací, zajištění dopravní obslužnosti, ekologické železniční dopravy, MHD apod.
- Zaměříme se na maximální posíleni bezpečnosti a kvality dopravy.
- Chceme valorizovat penze Kazdy rok k 1
lednu tempem, jakým se v předcházejícím roce zvyšovali ceny a životní náklady důchodců
Zároveň zohledníme i růst reálných mezd v ekonomice tak, aby byla překročena reálna hodnota důchodu z roku 1989.
- Ctíme zásadu: Starší generace není přítěží, ale aktivní součásti bohatství společnosti.
Ministerstvo zdravotnictví bude nadále stanovovat síť zařízení veřejného zdravotnictví a odpovídat za ni
Kraje budou mít odpovědnost za organizaci této sítě v jejich teritoriu.
- Podpoříme rozvoj lázeňství a cestovního ruchu
Lázně jsou nezadatelnou součásti komplexní pece o zdraví pacientu.
- Posílíme odpovědnost obcí za zajištění komplexní péče o občany
Cílem je zajištění potřeb zejména starších občanů, chronicky nemocných a dlouhodobě zdravotně postižených v jejich domácím prostředí.
- Poskytneme obcím vetší prostředky, aby mohly rozvíjet sociální péči.
- Rozšíříme možnosti dostupného a důstojného bydlení v domech s pečovatelskou službou, domovech důchodců a penzionech pro ty, kdo si to budou prát.
- Maximálně se zasadíme o rozvoj školství a kultury v regionech
Kultura nesmí být jen pro mladé a bohaté
I starší generace má právo na své kulturní vyžití.
Děda Martin, 69 let, v invalidním důchodu:
“Chci mít kvalitní leky a neplatit za doktory.”
Děda je pořád fešák, i když nemel jednoduchý osud
Dobře ví, co je skutečná dřina
Celý život pracoval, nejprve jako horník a pak radu let na dráze
Co si přeje? Mít se I v invalidním důchodu dobře
Chuť k životu se stářím nemizí, jak si někdy myslí mladí
Naopak.
Co si Děda Martin přeje?
Aby neměl daleko k doktorovi, aby nemusel platit za ošetření a za léky, aby se nemusel bát, že ho záchranka nechá dlouho čekat, až mu bude zle, aby měl co nejlepší zdravotní péči.
Co můžeme slíbit:
- Státem garantovanou zdravotní péči
Ta musí být kvalitní, dostupná časově, místně i ekonomicky.
- Co nejlepší prevenci, podporu zdraví, moderní léčbu, kvalitní a účinné léky
Ty musí dostat každý, kdo je potřebuje.
- Nepřipustíme zvyšování finanční spoluúčasti pacientů.
- Pečlivě zvážíme všechny výhody a rizika projektu vydávání léku bez doplatku pro občany nad 70 let, ale také pro invalidy, chronicky nemocné a jiné skupiny obyvatel.
- Rychlou a včas dosažitelnou lékařskou službu první pomoci
- Lékařům, sestřičkám a ostatním pracovníkům ve zdravotnictví pomůžeme vytvořit co nejlepší podmínky pro práci.
- Společnost solidární s nemocnými, invalidy a dalšími občany v tíživě situaci
Budeme pokračovat v tvorbě systému, který účinně napomůže integraci handicapovaných občanů i za pomoci osobních asistentů.
- Předložíme nový zákon o sociálních službách, který bude základnou pro kvalitní a potřebám jednotlivců přizpůsobenou sociální péči.
- Podporu budování bezbariérových přístupů v bydlení, dopravě, na úřadech, v nákupních středištích atd.
- Podporu organizacím zdravotně postižených, klubům důchodců apod.
- Podporu nevládním neziskovým organizacím v sociální oblasti.
- Za pomocí životního minima, minimální mzdy, dávek státní sociální podpory a příspěvku v nezaměstnanosti zabráníme propadu lidí do chudoby
Teta Klára, 37 let, učitelka:
“Chci, aby můj syn bezplatně studoval.“
Teta Klára je již rok se synem Honzou sama
Učí na 2
stupni základní školy němčinu a dějepis
Práce ji baví, ale chtělo by to více peněz
Honza chodí do třetího ročníku gymnázia.
Co Kláru trápí?
Obava z nedostatku peněz
Zvláště pokud by se ještě muselo platit školné nebo třeba za doktora
Honza má totižto úměrně věku čím dál větší nároky
Nejdříve chtěl mobilní telefon, teď nutně potřebuje domácí počítač a internet…
Co pro ni (a nejen pro ni) uděláme:
- Nepřipustíme, aby se vzdělání stalo výsadou bohatých
Trváme na tom, aby stát nesl odpovědnost za úroveň a dostupnost vzdělání
Za základ považujeme povinnou školní docházku
Hájíme bezplatné vzdělávaní na všech typech škol, včetně vysokých.
- Budeme prosazovat, aby co nejvíce občanů mohlo získat vyšší a vysokoškolské vzdělání
- Vzdělání nesmí byt omezeno jen na přípravu k povolání
Naším cílem je, aby se žáci naučili samostatně a svobodně myslet, získávat a analyzovat informace, využívat vzdělání ku prospěchu svému i druhých.
- I nadále půjdeme cestou světových trendu ve vzdělávání při zachování vysoké úrovně a jedinečnosti českého školství.
- Podpoříme systém celoživotního vzdělávaní, dokončíme zavádění internetu do škol
Naší snahou bude umožnit zavádění internetu do domácností.
- Zajistíme školství prioritním zvyšováním finančních prostředků ze státních a veřejných zdrojů.
- Budeme pokračovat v každoročním zvyšování učitelských platů s cílem výrazně překročit průměrnou mzdu v ČR
Nepřestaneme zároveň usilovat o zlepšování podmínek a společenského uznaní pedagogů.
- Vytvoříme podmínky pro kvalitní výuku cizích jazyku na základních školách.
Strýc František, 39 let, nezaměstnaný:
„Chci dělat
Nechci už být černá ovce.“
František přišel před lety o práci při útlumu dolů
Nějakou dobu chodil po pracovních úřadech, ale žádné trvalé místo nesehnal
Přesvědčil sám sebe, že je věcný smolař, proti kterému se celý svět spikl
Uzavřel se do sebe, na vše reagoval vztekle a nenávistně
Časem se mu rozpadlo i manželství
Rozchod s manželkou a odloučení od syna ho ale přece jen vzpamatovalo
Začal si opět hledat práci.
Co Franta potřebuje:
Zaměstnání
Plat
Věří, že pak se mu vrátí nejen sebeúcta, ale i respekt druhých
Polepší se, začne plnit své povinnosti
Možná pak k sobě s bývalou zenou a synem Honzíkem zase najdou cestu.
Jak můžeme pomoci:
- Budeme ještě intenzívněji bojovat proti nezaměstnanosti, a to jak hospodářskou politikou, tak aktivní politikou zaměstnanosti
Konkrétně půjde o vytvoření 200 000 nových pracovních míst v příštích čtyřech letech, uplatňování investičních pobídek, o podporu průmyslových zón, o využívání programu podporujících drobné a střední podnikání se zaměřením zejména na hospodářsky slabé regióny a o podporu zaměstnanosti ve sféře veřejných služeb
Chceme vytvářet důstojné, garantované pracovní podmínky ve státní službě, zdravotnictví a školství a rovněž podmínky pro vznik neziskových organizací na komunální úrovni.
- Ve spolupráci se zaměstnavateli a odbory rozšíříme nabídku rekvalifikací a zaměříme ji dle poptávky na trhu práce
Tím budeme podporovat i zaměstnanost osob obtížně se uplatňujících na trhu – např
uchazečů bez kvalifikace, absolventů skol bez praxe, zdravotně postižených, žen s malými dětmi, romských občanů či dlouhodobě nezaměstnaných.
- Nadále budeme proti živelnému a ilegálnímu dovozu levných pracovních sil.
- Budeme motivovat občany k odpovědnosti za sebe, svou rodinu a obec
Neumožníme nikomu kořistit z finančních zdrojů, jež náležejí skutečně potřebným lidem.
- Budeme prosazovat právo každého občana na důstojné životní minimum, na takovou životní úroveň, jež by jemu a jeho rodině zajistila základní podmínky pro existenci a zdravotní péči
Toto právo občané mají a musejí mít i při ztrátě výdělečných možností v důsledku okolností nezávislých na jejich vůli, jako jsou nezaměstnanost, nemoc (invalidita) apod.
- Dostupnost práce je pro nás základní podmínkou pro důstojný život každého občana
Naším cílem je dosáhnout plné zaměstnanosti
Vstup České republiky do Evropské unie tomu muže významně napomoci.
Strýc Karel, 52 let, zemědělec:
„Chci dobré ceny za zdravé potraviny.“
Karel posledních deset let pracuje v zemědělském družstvu
Na svou práci občas s kamarády nadává, ale ve skutečnosti si už ani neumí představit, že by dělal něco jiného
Říká, že každý správný rolník či sedlák musí vonět půdou
Rád chodí rybařit, po práci se občas věnuje myslivosti.
Co si Karel přeje:
Nejvíce to, aby zemědělci nebyli bezmocní vůči obchodním řetězcům a jimi stanovovaným výkupním cenám
Pak také, aby skot a vepři nepodlehli nějaké nákaze
A pokud se to přece stane či nastane třeba ekologická katastrofa, jako byly např
povodně, aby stát dokázal zemědělcům pružně a účinně pomoci
Dále si přeje, aby se lidé nechovali k přírodě macešsky
Jako náruživý rybář také chce, aby v řekách a potocích zase byli pstruzi.
Co v tomto směru chceme dělat my:
- Rozvoj zemědělství a lesnictví pro nás je a zůstane základem prosperity venkova.
- Systémem podpor chceme umožnit spravedlivou soutěž se zemědělci z EU
Podpoříme rozvoj potravinářského průmyslu
Při vyjednávání o vstupu do EU Zajistíme zachování rozsahu výroby (produkční kvóty pro jednotlivé komodity) v rámci kvotace EU.
- Podpoříme prvovýrobu v zemědělství včetně sdružování prvovýrobců do obchodních organizací, které jim pomohou v konkurenčním boji s prodejními řetězci.
- Nadále se soustředíme na zajištění potravinové bezpečnosti.
- zemědělství chceme zachovat funkční na cele plose zemědělské půdy.
- V oblastech s nevýhodnými přírodními podmínkami vypomůžeme zemědělcům systémem dotací (s možností využit diferencovanou platbu za údržby krajiny, zlepšeni její kvality a životního prostředí)
- Budeme podporovat formy ekologicky únosné výroby bez ohledu na to, zda jde o družstva, společnosti nebo soukromé hospodařící rolníky.
- Chceme umožnit zemědělcům nabývat státní půdu za výhodných podmínek.
- uděláme vše pro čisté životní prostředí
Stát musí přísně dohlížet na dodržování ekologických norem a zákonu.
- K přírodě budeme nadále přistupovat jako k celospolečenskému bohatství – tedy vždy ve vztahu k veřejnému zájmu.
- Budeme intenzivně podporovat organizace myslivců, rybářů, záhradkářů, včelařů, chovatelů drobného domácího zvířectva apod
Tato občanská sdružení mají trvale velký význam pro rozvoj venkova.
Sestřenice Veronika, 17 let, studentka učiliště:
„Chci poznat svět.“
Veronika, přezdívaná Veverka, bude letos na Medarda plnoletá
Je od narození rebelka
Dělá vždy jen to, co ji zrovna „popadne“
O jarních prázdninách cestovala stopen do Rakouska
Loni v létě zničehonic odjela na Šumavu, kde s partou lesáků vysazovala stromky
Sní o cestě do Afriky
Rodiče mají problém ji zvládat, na druhou stranu ale vědí, že Veverka na dobré srdce.
Co chce Veronika do života?
Cestovat, poznat život, žit naplno
Poslouchat rapovou hudbu, protože ji má ráda
Jezdit na koncerty
Navštívit s kamarády safari… Tím, čím se bude po maturitě na učilišti živit si zatím hlavu příliš neláme
Chce nejdříve zkusit vysokou
Umí celkem dobře anglicky, a pokud někdy získá stipendium, ráda by cokoli studovala v zahraničí
Když to nevyjde, chtěla by nějakou dobu třeba v Anglii pracovat jako vychovatelka děti (au pair).
Čím můžeme pomoci:
- Budeme nadále věnovat pozornost rozvoji učňovského školství
Chceme mu vrátit prestiž, kterou se s ohledem na potřeby společnosti zaslouží.
- Podpoříme veškeré pomaturitní vzdělávaní
Důraz však nebude kladen jen na zvýšení počtu studentů, ale zejména na udržení a další zvyšování kvality studia.
- Vyšší odborné školství i vysoké školy ještě více otevřeme zájemcům
Povazujeme to za jednu ze základních otázek budoucnosti České republiky
Je nezbytné umožnit každému, kdo k tomu má předpoklady, pokračovat ve studiu na vyšším stupni
A to jak bezprostředně, tak i v rámci celoživotního vzdělávání.
- Těm, kdo chtějí zkusit štěstí v zahraničí, otevíráme naší zahraniční politikou svět, zejména Evropskou unii
Evropa již není „tam“, Evropa je tady.
- Usilujeme o co největší množství stipendií a zahraničních výměnných stáží, zvláště v zemích EU, pro studenty a mladé lidi.
- Budeme dále podporovat rozvoj českého jazyka, kultury a sportu na všech úrovních jako součásti národní hrdosti.
- Ještě výrazněji než dosud Podpoříme organizace, které se zabývají naplňováním volného casu dětí a mladých lidí, rozvíjením jejich osobnosti a zájmů
Bratranec Tomáš, 25 let, podnikatel:
„Chci, aby se mé firmě dařilo.“
Tomáš si po škole s kamarádem založil firmu a docela se jim daří
Mají pět zaměstnanců
Počítají s tím, že ČR jako země orientovaná na vývoz bude využívat všech výhod plynoucích z jednotného vnitrního trhu EU
Tomáš se dosud neoženil
Se svou přítelkyní rád jezdi v létě k moři
V zimě se „zbláznili“ do snowboardu.
Co Tomáš potřebuje?
Aby jeho firma fungovala a mohla prosperovat
Aby mela šanci v konkurenci s velkými firmami
Aby dlužník neměl více práv než věřitel
Aby ho při cestách po Evropě nebrali jako chudého turistu odněkud z Východu, ale jako rovnoprávného člověka, který dokáže poctivě vydělat peníze a Umí si je i užit.
Aby tomu tak mohlo být, prosazujeme a budeme prosazovat:
- Hospodářsky růst, proexportní politiku a ochranu hospodářské soutěže,
- Programy podporující drobné a střední podnikání – s maximálním zaměřením na hospodářsky slabé regiony – včetně poradenství.
- Vstup ČR do EU, aby občané i firmy mohli využívat všech výhod začlenění do nejvýznamnějšího světového hospodářského seskupení
(Jen čistá nenávratná pomoc EU má podle odhadů činit 60 až 80 mld
Kč ročně, zatímco výše členského příspěvku ČR do EU se odhaduje na 20 až 25 mld
Kč ročně
Předpokládá se, že ČR bude nejméně 10 let příjemcem pomoci z fondu EU.)
- Rozumnou a sociálně spravedlivou daňovou politiku
Nehodláme zajišťovat rozpočtové příjmy celkovým zvyšováním daňových sazeb
Tyto sazby vsak nechceme ani předčasně snižovat
Základním kriteriem pro rozhodování o změně struktury daní je jejich přínos pro ekonomický a sociální rozvoj
Nepřipustíme žádné daňové experimenty.
- Chceme více zprůhlednit daňový systém a zněmit strukturu ve prospěch posílení váhy přímých daní (z příjmu) oproti daním nepřímým (DPH)
U samostatně výdělečných osob hodláme zavést další daňové paušály a paušály na pojistné sociálního zabezpečení
Počítáme s možnosti společného zdanění příjmu manželů či daňového zohlednění rodičovství.
- Tvrdý boj proti daňovým únikům.
- Plné respektování rovnosti práv, jakož i postavení, v rámci vztahu stát – zaměstnavatel – odbory/zaměstnanec.
- Racionalizaci státní správy v zájmu jejího zlevnění a boje s byrokracií.
- Rozvoj elektronické komunikace státu a občana – většinu „papírování“ bude možně vyřídit prostřednictvím internetu a elektronického podpisu.
Prababička Růžena, 85 let, v důchodu:
„Chci, aby u nás vládla slušnost a spravedlnost.“
Prababička žije v domě s pečovatelskou službou
Těší se na léto, protože vždy o dovolených tráví alespoň týden s mladými
Nejvíce se nemůže dočkat setkání s pravnoučaty
Říká, že o ni už tolik nejde
Chce, aby mladí měli lepší život, než mela ona.
Co leží prababičce Růženě na srdci?
Lidskost, která bojuje se sobectvím
Možnost uplatnění pro každého
Vzájemná tolerance a pomoc
Spravedlnost a slušnost
Důležitost toho všeho zažila prababička Růžena na vlastní kůži
Jako malá se naučila desatero a celý život se jím snažila řídit
Mladým vždy vysvětlovala, že lhát a krást se nemá
Ví, že slušnost není prázdné slovo a že přichází ruku v ruce s odpovědností vůči sobě i okolí.
Co budeme v zájmu slušnosti dělat my:
- Jde nám o to, aby se všem občanům žilo lépe a aby se např
starým lidem dostalo pomoci a úcty, jez jim náleží
Naším cílem je všestranně bohatá, vyspělá evropská společnost, přátelská vůči všem slušným a poctivým lidem
Společnost solidární s těmi, kdo pomoc potřebují a nemohou si ji sami zjistit.
- Budeme se řídit principy svobody, rovnosti, solidarity, odpovědnosti a demokracie.
- Budeme podporovat ty, jejichž práva jsou porušována, proti těm, kdo práva a zákony porušují.
- Udeřme vše pro zajištění pořádku a bezpečnosti
Nedopustíme omezování nezávislosti justice.
- Budeme udržovat a vytvářet nezávislé kontrolní mechanismy jako ochranu před arogancí a autoritářstvím.
- Budeme respektovat a podporovat nezávislosti sdělovacích prostředků jako záruku demokracie.
- Budeme bránit všem projevům násilí a zvůle.
- Budeme ochraňovat dědictví našich předků, uchovávat a rozvíjet všechny zdroje národního bohatství naší země.
- Prosadíme, aby se česká republika začlenila do hlavního proudu evropského myšlení a stala se plnohodnotným a rovnoprávným členem EU.
- Nikdy se nesmiřme s korupcí věřených činitelů
Budeme proti ní bojovat zákony a institucemi, včetně zákonu proti praní špinavých peněz
Jde skutečně o hodně
Právě Váš přístup k volbám rozhodne, zda bude v naší zemi vládnout ČSSD, která myslí na lidi jako jste Vy
Pokud uspěje pravice, zvítězí názor, že každý se má spolehnout jen sám na sebe
Namísto rostoucí životní úrovně budou nabízeny experimenty a na první pohled lákavé „jistoty“ desetinásobku, které nakonec většině lidí přinesou jen utahování opasku.
Jde o Vás
Víme jak pokračovat dál, aby Česká republika na tom byla ještě lépe a Vám se dobře žilo
Abyste měli dobrou práci
Aby Vaše dcera mohla studovat a nebála se založit rodinu
Aby se Váš syn mohl oženit a měl kde bydlet
Aby Vaše babička mela na živobytí a aby děda měl léky, které potřebuje
Aby se celá Vaše rodina nemusela bát o své zdraví a majetek.
Přijďte k volbám
Máte podobný život jako výše popsaná rodina? Jste taková prababička, máma, táta, dcera, syn, babička, děda, teta, strýc či třeba sestřenice nebo bratranec – zkrátka normální poctivý člověk? Pak se zúčastněte letošních voleb a dejte hlas svým zájmům a potřebám.
Jsme lidé na Vaši straně
Nenecháme Vás na holičkách
 
