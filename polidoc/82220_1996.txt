VOLEBNÍ PROGRAM KOMUNISTICKÉ STRANY ČECH A MORAVY
1996 - 2000
SOCIALISMUS - ŠANCE PRO BUDOUCNOST


Vážená občanko, vážený občane,
vzpomínáte si na heslo OF: „Víme, chceme, dokážeme?"

SLIBOVALI NÁM:
- Svobodu a demokracii
- Hospodářskou prosperitu, podporu a rozvoj drobného podnikání * Plné pulty v obchodech
- Růst životní úrovně obyvatelstva
- Rozkvět národa a jeho kultury
- Rozvoj vědy a vzdělání
- Nezávislost státu
- Odsun cizích vojenských jednotek

A JAKÁ JE SKUTEČNOST?
- Svoboda a demokracie jen pro bohaté, byrokracie pro všechny, růst zločinnosti, korupce a prostituce, omezování občanských a sociálních práv
- Likvidace celých odvětví a drobných podnikatelů, vytlačování špičkových českých výrobků ze světových i domácích trhů - zelenou má jen hrstka zbohatlíků, spekulantů a zahraniční kapitál
- Plné pulty v obchodech jen pro ty, kteří na to mají
- Znehodnocení a levný výprodej národního majetku a výrazný pokles hrubého domácího produktu a průmyslové výroby oproti roku 1989
- Ohrožení základních životních jistot občanů, zaměstnáním a bydlením počínaje a právem na péči o zdraví a vzdělání konče. Neustálé omezování výdajů státu na školství, zdravotnictví a bytovou výstavbu. Zhoršování zdravotní a vzdělanostní úrovně celého národa
- Živoření české kultury a příval slaboduchých komerčních filmů a televizních seriálů. Poklonkování špatným cizím vzorům a neúcta k domácím tradicím místo podpory domácích talentů
- Podřizování všech vědních oborů krátkodobému zisku a účelové službě moci. Odliv vědeckých pracovníků do zahraničí
- Prohlubování závislosti ČR na nadnárodním kapitálu a západních velmocích, ústupnost českých vládnoucích kruhů vůči snahám Německa o nové ovládnutí naší země a o revizi výsledků druhé světové války
- Rozhodování o nás - bez nás, po nedemokratickém rozbití společného státu Čechů a Slováků stejně nedemokratické rozhodování o vstupu do NATO a EU. Vytváření nového prostoru pro jaderné zbraně a cizí jednotky na území ČR - ohrožení míru a bezpečnosti našich občanů

TO JSTE CHTĚLI? 

Co si vyberete?
Mlčet a podporovat úpadek společnosti?
nebo
Bránit se a společně dosáhnout změny?


DŮSLEDNÝMI ZASTÁNCI NÁPRAVY BUDOU POSLANCI KSČM KTERÉ ZVOLÍTE!
Komunistická strana Čech a Moravy vám předkládá svůj volební program jako východisko k řešení současných problémů české společnosti.
Nechceme se vracet do minulosti a opakovat staré chyby! Uvažujeme reálně a opíráme se o vlastní minulé i současné zkušenosti. Cítíme odpovědnost vůči voličům. Společně s vámi chceme zastavit pokračující rozklad společnosti a vytvořit prostor pro řešení konkrétních životních problémů lidí.
KSČM nebude nečinně přihlížet, jak se stále více našich spoluobčanů blíží k hranici chudoby. Staví se proti omezování ústavních práv a svobod i proti zaprodávání národních zájmu. Nabízíme občanům jinou cestu vývoje — cestu k moderní socialistické společnosti
Socialismus chápeme jako systém, v němž jsou nerozlučně spojeny svoboda, rovnost a solidarita, demokracie a lidská práva, sociální spravedlnost, uchování přírody i míru. Je to společnost, která se opírá o hospodářský rozvoj, plnění funkcí státu, stálé prohlubování samosprávy občanů ve všech oblastech života a poskytuje záruky pevných životních a sociálních jistot. Odmítáme vykořisťování člověka člověkem!

Lepší zítřek pracujícím v naší zemi!
POSLANCI ZVOLENI ZA KSČM BUDOU PROSAZOVAT:

Demokracii, lidská a občanská práva pro všechny

- Doplnění Ústavy České republiky o:
- Ústavní odpovědnost vlády, jejích členů a ostatních ústavních činitelů ČR za rozmnožování národního bohatství, za dodržování principů demokratického právního státu a vytváření podmínek pro svobodný rozvoj osobnosti 
- Výhradní státní vlastnictví nerostného bohatství, přírodních zásob vod, vodních toků, přírodních léčivých zdrojů, základního lesního i půdního fondu a energetických zařízení využívajících jadernou energii včetně paliva a použitých jaderných komponentů
- Právo na práci a bydlení
- Možnost zániku mandátu poslance nebo senátora, který z nečestných důvodů přestal být členem politické strany, z jejíž kandidátní listiny byl zvolen. Rozhodování v této věci svěřit Ústavnímu soudu na návrh příslušné politické strany
- Nepřípustnost nabytí státního občanství ČR cizincem při zachovaní jeho původního občanství
- Stanovení českého jazyka jako státního jazyka ČR.
- Zrušení diskriminačních vládních opatření a zákonů., které potlačují lidská a občanská práva
- Vznik nezávislých kontrolních a odvolacích institucí na ochranu lidských práv, institucí veřejného dozoru nad dodržováním zákonů a dostupnost právních služeb pro občany
- Kvalitní, levnou a účinnou práci úřadů i samosprávných orgánů
Informační demokracii, konec stranického a byrokratického ovládání veřejnoprávních sdělovacích prostředků á jejich širokou veřejnou kontrolu.
- Zákony proti ovládnutí sdělovacích prostředků cizím kapitálem, legislativní podmínky pro práci novinářů i proti zneužívání sdělovacích prostředků k neoprávněnému nebo lživému osočování a skandalizaci občanů


Lidový stát a skutečnou územní samosprávu

- Rozvoj organizátorských a koordinačních funkcí lidového státu a veřejné správy při uplatňování státní hospodářské, zdravotní, školské, bytové, kulturní a bezpečnostní politiky
- Spojení zastupitelské demokracie s demokracií přímou, zvýšení bezprostředního podílu občanů na rozhodování Využití referenda od místní až po celostátní úroveň k zásadním otázkám, které jsou rozhodující pro život lidí a jejich budoucnost
- Racionalizaci státní správy s cílem omezit nadbytečnou byrokracii. Rozvoj veřejné samosprávy občanů na všech úrovních. Rozšiřování samosprávy jako základní formy rozvoje demokracie a záruky proti snahám o vytváření autoritativního režimu. Široké uplatnění veřejné kontroly
- Legislativní i praktické podmínky pro přiblížení výkonu státní správy reálným problémům občanů. Pravomoci obecním zastupitelstvům ke zřizování občanských sdružení, která jim budou pomáhat při uspokojování potřeb a zájmů obyvatel obce
- Vytvoření vyšších územních samosprávných celků v rozsahu vycházejícím z historických zkušeností a stále aktuální tradice Cech, Moravy a Slezska, spolupůsobení územní samosprávy tam, kde působí státní správa
- Podporu rozvoje obcí zvýšením podílu územní samosprávy na daňových příjmech a příspěvcích ze státního rozpočtu

Rozvoj hospodářství

- Všestrannou podporu rozvoje ekonomiky, zejména průmyslu, zemědělství, stavebnictví a dopravy
- Obnovu perspektivního plánování rozvoje národního hospodářství a obchodních zastupitelství v oblasti zájmu zahraničního obchodu ČR
- Ekonomiku založenou na promyšlené regulaci tržních vztahu a na pluralitě vlastnictví, včetně vlastnictví nebo pronájmu podniků kolektivy zaměstnanců, družstevního vlastnictví, vlastnictví malých a středních podnikatelů a státního vlastnictví Prosazování klíčové úlohy takových forem společenského vlastnictví, které zaručí aktivní vlastnickou úlohu pracujících a efektivní, celospolečensky koordinované hospodaření pracovních kolektivů
- Přeměnu Fondu národního majetku na dlouhodobého správce, který místo likvidace národního majetku podporuje jeho rozvoj a prosperitu ekonomiky
- Novou koncepci rozvoje bankovního sektoru v zájmu reálné ekonomiky a nikoliv finanční oligarchie, se záměrem upevnit nezbytný vliv státu v bankovnictví
- Státní proexportní politiku spojenou s přiměřenou ochranou domácích výrobců 
- Státem garantované bankovní úvěry na klíčové úseky investiční činnosti, perspektivní programy rozvoje a modernizace výroby i pro střední a malé podnikatele, omezení podílu spekulativního kapitálu u krátkodobých finančních operací
- Úpravy daňového systému s cílem nepřipustit zvyšování přímého i nepřímého zdanění řadového občana a zabezpečit dostatečné příjmy státního rozpočtu
- Revizi privatizace, restitucí a celého průběhu tzv. transformace. Povinné přiznání způsobu nabytí majetků a účinné řešení střetu zájmů. Nechceme plošné „znárodňování" a protiprávní zasahování do vlastnických vztahů, jistoty zaručíme těm, kteří nabyli svého majetku poctivě
- Zvýšení daňové zátěže majetných, podporu drobných a středních podnikatelů pomocí různých úlev a odpočtů, legislativní opatření proti masovým daňovým únikům
- Ponechání klíčových podniků v českých rukou, zachování českého většinového podílu v podnicích se zahraniční účastí
- Omezení účasti cizího kapitálu na těžbě a prvotním zpracování domácích surovin s cílem chránit naše přírodní bohatství a zdroje
- Rozvoj spoluúčasti zaměstnanců na majetku, řízení a zisku podniků s využitím kladných zkušeností z hospodaření družstev i z různých zahraničních forem spoluúčasti pracujících na řízení
- Právo na spravedlivou mzdu a moderní pracovní zákonodárství, zlepšení ochrany zdraví na pracovištích a rozšíření seznamu uznaných nemocí z povolání.
- Obnovení a podporu činnosti odborů v plném rozsahu práv v souladu s mezinárodními úmluvami. Vytvoření zaměstnaneckých rad a přijetí zákona zaručujícího jejich pravomoci


Rozkvět českého venkova a zemědělství

- Plánovité budování potřebné sítě služeb, obchodu i dopravy, obnovení bytové výstavby a zdravotnických zařízení v obcích, s cílem zlepšovat životní podmínky na venkově
- Podporu dobrovolného a rovnoprávného sdružování vlastníků i pracujících a rozvoj moderní družstevní velkovýroby jako záruky prosperujícího zemědělství a zázemí pro rozvoj samosprávy obyvatel venkova
- Státní podporu zemědělské a potravinářské výroby na úrovni vyspělých evropských zemí, systém garantovaných cen hlavních zemědělských výrobků, státní objednávky, ochranu domácího trhu
- Posílení úlohy zemědelsko-potravinářské komory jako samosprávné instituce zemědělců působící v celorepublikovém i regionálním měřítku a spolurozhodující při poskytování státních dotací, kvotaci zemědělských produktů apod. Vyloučení neodborných nebo zištných zásahů byrokratického státního aparátu do zemědělství
- Oživení zemědělské i jiné výroby, zejména v problémových oblastech např. příhraničních, podhorských a horských), a její podporu ze státního rozpočtu. Plánovité vytváření pracovních příležitostí v těchto místech

Zdravé životní prostředí

- Zpracování dlouhodobé koncepce ochrany a rozvoje životního prostředí a její realizaci pod širokou veřejnou kontrolou podle zásady: vzduch a voda se nesmí stát výsadou majetných
- Šetrné a hospodárné využívání všech přírodních zdrojů a stálou a komplexní péči o naše životní prostředí
- Snižování energetické náročnosti výroby a omezování škodlivých technologií jako základ ekologické hospodářské politiky státu, postupný přechod na alternativní zdroje a recyklaci odpadu
- Racionální spravování půdy a ochranu půdního i lesního fondu. Chceme zabránit restituentům, privatizátorům a kšeftařům v drancování surovinového bohatství, přírodních zdrojů a dalších hodnot
- Obnovu a rozvoj hromadně -dopravy osob, zejména ekologicky méně náročné, její zvýhodnění před individuální automobilovou dopravou
- Radikální omezení dálkové silniční přepravy zboží, její vyloučení z center měst. Podporu železniční a lodní dopravy
- Veřejnou kontrolu stavu životního prostředí a ekologické politiky státu, regionů i obcí. Zejména budeme bránit tomu, aby se česká země stala mezinárodní skládkou odpadu
- Ochranu spotřebitele před šířením nekvalitních a zdravotně závadných potravinářských výrobků z domácí i zahraniční produkce. Chceme zachovat náročné normy pro kvalitu výrobků a zajistit dostatečnou kontrolu
- Nahrazení živelné tržní regulace progresivními eko-daněmi a postih znečišťovatelů životního prostředí následnými ekologickými náklady
- Vytvoření Národní ekologické banky - samosprávné instituce, která bude s podporou státu financovat ekologický výzkum, projekty a technologie
- Podporu činnosti zájmových organizací, které pomáhají chránit přírodu (zahrádkářů, myslivců, včelařů, rybářů atd.) i dalších hnutí a iniciativ přispívajících k ochraně životního prostředí
- Zajištění kontrolního a námitkového práva pro ochránce životního prostředí, spotřebitelské organizace a odbory

Životní a sociální jistoty 

- Vytvoření nového sociálního systému se státní garancí, zaručujícího důstojný život a sociální jistoty všem občanům
- Nepřípustnost jakéhokoliv snižování dosaženého standardu životních a sociálních jistot a úsilí o postupné zvyšování jejich úrovně
- Právo na práci, na sociální zabezpečení rám s dětmi a starších občanu. Chudinská péče je krokem zpět a je pro občany nedůstojná. Práva občanů, stanovená v Evropské sociální chartě a dalších mezinárodních dokumentech, musí platit i v ČR


- Účinná opatření proti rostoucí drahotě a nezaměstnanosti včetně tvorby pracovních míst, pomoc při hledání zaměstnání a rekvalifikaci
- Zrušení ponižujícího systému žádostí o sociální dávky a podpory, omezení zbytečných a nákladných byrokratických postupů,
- Pomoc státu i obcí mladým lidem zakládajícím rodinu a rodinám s dětmi s cílem zastavit pokles porodnosti a vymírání národa. Umožnit mladým lidem zakládajícím rodinu získat odpovídající bydlení. Rodinné přídavky vyplácet všem rodinám bez rozdílu, rodiny s vysokými příjmy zatížit vyšší daní z příjmu.
- Poskytování novomanželských půjček s nízkým úrokem
- Podporu zdravotně a tělesně postižených občanů, zajištění jejich široké účasti na společenském životě včetně nároku na zaměstnání a zákonem garantovanou výpovědní
Lhůtu
- Užití prostředků určených na zdravotní a sociální oblast výhradně pro tento účel
- Zpracování dlouhodobých vládních sociálních programů zaměřených na pomoc jednotlivým ohroženým a sociálně slabým skupinám

Život a zdraví - nejcennější hodnoty 

- Bezplatnou a teritoriálně dostupnou zdravotní péči na základě všeobecného zdravotního pojištění pro všechny občany, s garancí státu. Zdravotnictví nesmí podléhat slepému diktátu trhu - se zdravím občanů nelze kšeftovat
- Revizi a rozbor účelnosti dosavadního způsobu transformace a privatizace zdravotnictví. Zastavení privatizace veřejných zdravotnických zařízení, jejich bezúplatný převod obcím se zachováním garance státu
- Vytvoření celostátní sítě veřejných zdravotnických zařízení s ohledem na dostupnost zdravotní péče pro všechny občany. Soukromou zdravotnickou péči orientovat především na oblast zvláštních a nadstandardních služeb 
- Podporu ekonomického sdružování soukromých lékařů poskytujících služby široké veřejnosti!
- Vícezdrojové financování zdravotnictví při určující roli a garanci státu
- Omezení diktátu pojišťoven nad zdravotnictvím. Systém zdravotního pojištění propojený se systémem státního a obecního financování, podřízený veřejné kontrole a budovaný na principu samosprávy pojištěnců Snížení výdajů na činnost institucí zdravotního pojištění
- Náležité společenské a finanční ohodnocení lékařů a středního zdravotnického personálu a ostatních vysoce kvalifikovaných profesí na základě praxe a odborných atestací. Zrušení bodového výkonnostního hodnocení práce zdravotníků
- Vytvoření legislativních předpokladů pro důslednou, kvalifikovanou a víceúrovňovou kontrolu kvality poskytované léčebné péče
- Systém státem garantované politiky v hospodaření s léky, důslednou kontrolu cen a distribuce léků s cílem maximální ochrany spotřebitelů. Podstatné snížení rabatu distributorů léků
- Omezení a postupnou likvidaci systému přímých plateb pacienta za poskytnutou zdravotní péči
- Nezbytnou lázeňskou péči jako součást léčení pacienta poskytovanou bezplatně
- Zabezpečení průběžného, státem podporovaného postgraduálního vzdělávání lékařů a středního zdravotnického personálu
- Podmínky pro státem garantovanou realizaci společensky nejvýznamnějších zdravotnických výzkumných projektů

Právo na bydlení pro všechny

- Bytovou politiku, která bude vstřícná k řešení problémů mladých manželství, samostatných živitelů rodin, starších lidí a lidí tělesně a zdravotně postižených 
- Obnovu státní, komunální a družstevní výstavby nájemních bytů včetně sociálních bytů, postupné v rozsahu nejméně 30 000 bytů ročně. Státem garantované úvěry pro výstavbu a rekonstrukci bytového fondu. Podporu všem vlastnickým formám v bytové výstavbě
- Regulaci nájemného a cen bytových služeb s ohledem na reálné příjmy občanů
- Legislativní opatření, která umožní v případě zájmu nájemníků převod obecních bytů do rukou družstev nájemníků za symbolickou cenu, využití prostředků získaných prodejem obecních bytů výhradně na výstavbu a rekonstrukci bytového fondu
- Konec násilné privatizace bytů - byty jsou na bydlení a ne pro nekalé zisky 
-Dostatečné legislativní záruky pro ochranu práv nájemníků a proti spekulaci s byty


Právo na bezpečný život 

- Odstraňování sociálních příčin kriminality jako základ prevence trestné činnosti. Účinný systém výchovy, osvěty a podporu širokého výběru zájmových činností, zejména na pro mládež s cílem zabránit vzniku a rozšiřování drogové nebo jiné závislosti
- Odpovídající legislativu i fungující soudnictví, zajišťující včasně a účinné řešení problémů postižených občanů. Důsledné dodržování zákonů a spravedlivý postih všech, kteří je porušují. Pracovní příležitosti pro odsouzené a uplatňování jejich pracovní povinnosti
- Kvalitní legislativní opatření v otázce střetu zájmů a prokazování původu majetku 
- Rozhodný boj proti kriminalitě, zejména proti organizovanému zločinu
- Nekompromisní odhalování a zákonný postih nelegálního nabývání majetku a peněz, nelegálních daňových úniků, zneužívání obchodních, bankovních a jiných operací k praní špinavých peněz získaných z nezákonné výroby a nakládání s narkotiky a psychotropními látkami, organizované prostituce, mezinárodního terorismu a z obdobné trestné činnosti
- Energický postup při odhalování a postihu korupce, bez ohledu na zájmy mocných a majetných
- Vytvoření dostatečných podmínek pro práci policie a dalších bezpečnostních složek, Nutná reorganizace činnosti ministerstva vnitra s ohledem na potřebu vysoce profesionálního přístupu k boji proti zločinnosti I
- Demokratickou kontrolu práce všech bezpečnostních složek a orgánů včetně tajných služeb‚ Vysoké morální a odborné nároky na jejich pracovníky a nepřípustnost politické diskriminace v této oblasti

Vzdělanost a kultura národa – bohatství společnosti a podmínka rozvoje osobnosti. 

- Vzdělávací systém zaměřený na komplexní a celoživotní rozvoj osobnosti v rozumové, citové, tělesné, mravní a profesní oblasti, s důrazem na občanskou a vlasteneckou výchovu, oproštění vzdělávacího systému od neodborných byrokratických zásahů
- Rovný přístup ke vzdělání pro všechny s povinností státu zajistit dostatečnou síť škol a bezplatné vyučování, včetně hmotné pomoci žákům, kteří ji potřebují. Rovná práva a postavení středoškolské a učňovské mládeže
- Právo na bezplatné vzdělání. Odmítáme školné na všech stupních státních škol
- Zastavení růstu poplatků za ubytování a stravování studentů ve vysokoškolských zařízeních, jejich přizpůsobení reálným možnostem studentů
- Posílení akademických svobod, zavedení skutečné samosprávy vysokých škol
- Stabilizaci a kvalitu učitelů, zachování jejich vysokoškolské kvalifikace, zabezpečení podmínek pro rozvoj vědecké a umělecké činnosti vysokoškolských učitelů
- Platové ohodnocení učitelů a pedagogických pracovníků srovnatelné s platy v jiných povoláních vyžadujících obdobnou nebo rovnocennou kvalifikac(
- Důslednou odluku církve od státu a školy. Žádáme, aby se potřeby věřících hradily pouze z prostředků církví a dobrovolných příspěvků věřících
- Odpovědnost státu za svobodný rozvoj kultury a dostupnost kulturních hodnot všem občanům, ochranu národního kulturního dědictví a kulturně historických památek, zejména před výprodejem, rozkrádáním a neoprávněnými restitučními nároky
- Důstojné podmínky tvůrcům kulturních hodnot, nepřípustnost jakékoli diskriminace v této oblasti
- Podporu vlastní kulturní zájmové činnosti občanů a existujících kulturních zařízení, estetické výchovy i uměleckého školství, vyvážený kulturní rozvoj regionů, měst i venkova
- Rozvoj charakteru a tradičních hodnot národní kultury obohacených o pozitivní hodnoty světové kultury, aktivní působení proti průniku domácího i zahraničního kýče a braku do života občanů, proti masové kultuře propagující násilí a sobecký individualismus. Jsme proti amerikanizaci našeho života


- Svobodný přístup ke sdělovacím prostředkům, odstranění manipulace s lidmi prostřednictvím zkreslených informací, reklamy a konzumní zábavy
- Státem garantované plánovité vytváření podmínek pro rozvoj a využití vědy a technické zabezpečení státního Financování zejména základního badatelského výzkumu. Bez vědy a výzkumu nemáme šanci

Rovnoprávné postavení ženy, péčeo děti a mládež

- Rovnoprávné postavení žen a mužů v účasti na všech společenských aktivitách
- Stejnou šanci postupu v povolání a stejnou odměnu za rovnocennou práci, nepřípustnost jakékoliv diskriminace žen a boj proti skrytě nezaměstnanosti žen, možnost zvláštních pracovních režimů umožňujících uplatnění žen s malými dětmi 
- Rovnost v přístupu mužů a žen k politice, vědě a kultuře
- Rozšíření nabídky možností rekvalifikace pro ženy a přístupu k nim
- Ochranu práv žen-matek a dětí. Prodloužení výpovědní lhůty a rozšíření závazků zaměstnavatele k zaměstnancům, kteří pečují o děti nebo nevýdělečně činné osoby, zvláště ve vztahu k samoživitelům
- Pružnější zálohování nezaplaceného výživného ze státních prostředků a přenesení povinnosti vymáhat tyto částky na stát
- Podporu služeb pro ženy a rodinu (poradenství, pomoc v tísni, útulky pro ženy apod.)
- Právo žen na vlastní rozhodování o mateřství
- Nárok každého dítěte na bezplatné a dostupné místo v jeslích, mateřských školkách, školních družinách, školních klubech, domovech a obdobných zařízeních,
- Účinná opatření proti rozšiřování pornografie, růstu prostituce, drogové závislosti a kriminality ohrožující ženy, děti a mládež
- Právní záruky pro všechny děti na všestrannou ochranu a péči
- Vytvoření státem garantovaného komplexního systému zaručujícího svobodný rozvoj mladých lidí a jejich uplatnění ve společnosti bez ohledu na jejich sociální postavení, rovný přístup ke vzdělání i zájmovým činnostem
- Vytvoření co nejširší nabídky finančně dostupných příležitostí pro mládež k zájmové, vzdělávací, tělovýchovné, turistické a umělecké činnosti ve volném čase. Poskytování podpory mladým talentům, stipendií na zahraniční studijní pobyty
- Podporu činnosti dětských a mládežnických organizací, Domů dětí a mládeže, center volného času a zájmové činnosti dětí a mládeže Důstojně ocenění těch, kteří s mládeží pracují

Parlament do poctivých rukou 


Důstojný život ve stáří

- Zajištění politických, sociálních, etických a právních podmínek pro spokojený život ve stáří a aktivní účast důchodců na společenském dění. Přijetí nového zákona o důchodech a důchodovém pojištění
- Zvýšení reálné hodnoty starobních důchodů a ostatních sociálních dávek na její úroveň z roku 1989, a to do konce roku 1997
- Automatickou a včasnou valorizaci důchodů nejen v návaznosti na inflaci, ale také v souladu s růstem mezd. Návrat k hranici pro odchod do důchodu z r. 1995.
- Odstranění mzdové diskriminace pracujících důchodců, zachování zasloužených výhod důchodců včetně slev v hromadné dopravě
- Zákonnou úpravu podmínek pro osoby, které potřebují zvláštní sociální nebo zdravotní zaopatření, pomoc a péči
- Odstranění tendence snižovat zákonné dávky sociálního a zdravotního pojištění 
- Ochranu proti zneužívání fondů důchodového pojištění pro jiné účely

Tělovýchovu a sport pro všechny

- Program rozvoje tělesné výchovy, který bude obsahovat širokou nabídku tělovýchovných, sportovních, turistických a zájmových činností finančně přístupných pro jednotlivé věkové a sociální skupiny občanu
- Takové materiální a společenské podmínky, aby se každý mohl od předškolního věku až po aktivní stáří věnovat přiměřené tělovýchovné a sportovní činnosti,
- Veřejná sportoviště pro děti a mládež zdarma
- Systém rozvoje výkonnostního sportu s vyústěním do důstojné státní reprezentace ČR, bez výhradně komerčního zaměření

Mír a spolupráci 

- Posílení základů naší státní suverenity a národní existence proti stále větší závislosti na Německu a USA. Vyváženou zahraniční politiku zajištující tyto cíle. Upevnění spolupráce ČR s nejbližšími sousedy ve střední a východní Evrop
- Jednoznačné odmítnutí požadavků Sudetoněmeckého landsmanšaftu i obdobného nátlaku vlády Spolkové republiky Německo, včetně všech pokusů o revizi dekretů prezidenta Beneše, Postupimské dohody i dalších výsledků a hodnocení druhé světové války
- Požadavek odškodnění českých obětí nacistické perzekuce vládou SRN
- Rovnoprávnou a demokratickou evropskou integraci. Odmítnutí takových forem integrace, které by znamenaly podřízení zájmům nadnárodního kapitálu a velmocí, ztrátu národní suverenity a sociální oběti občanů
- Odmítnutí vstupu do NATO, a podporu požadavku na rozpuštění NATO a jeho nahrazení celoevropským systémem kolektivní bezpečnosti na základě helsinského procesu, který je zárukou bezpečnosti našeho státu
- Rozhodování o nejdůležitějších zahraničně politických otázkách, jako je vstup České republiky do NATO a Evropské unie, na základě referenda
- Budování moderní bojeschopné Armády ČR jako záruky bezpečnosti státu na základě všeobecné branné povinnosti. Zajištění kvalitní branné přípravy občanů, výcviku záloh a funkční civilní obrany
- Politiku aktivní neutrality České republiky, neúčasti v blocích a vojenských dobrodružstvích
- Sbližování České a Slovenské republiky na principech dobrovolnosti, rovnoprávnosti a vzájemné výhodnosti, bez umělých hranic
