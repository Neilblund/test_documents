VALIMISLIIT "KINDEL KODU"
VALIMISPLATVORM

Eesti rahvas on asunud taastama oma KODU, oma riiki, mille tegelik ülesehitamine seisab alles ees. "Kindel Kodu" ühendabki TEOINIMESI, kes tahavad anda oma parima Eesti ees seisvate raskuste ületamisel SEADUSLIKKUSE, KODURAHU ja STABIILSE ARENGU tagamisel.

Oleme veendunud, et PEREKOND ja KODU on Eesti omariikluse kõige kindlam alus. Turvalisus, meelepärane töö, kodusoojus, kaetud
toidulaud, laste tulevik, rahulik vanaduspõli - kõige selle peale peab
Eesti rahvas olema KINDEL - neid lihtsaid inimlikke väärtusi on rahva
Edasikestmiseks kõigepealt vaja.
TERVE MAJANDUSE POOLE
Eesti kodu rajamiseks tuleb luua kindel alus. Kriisi ületamine ja toimiva majanduse loomine nõuab aega ning arukat poliitikat.
Peame vajalikuks:
- vastu võtta majanduse arenguks vajalik seadustik ja tagada selle range täitmine;
- et igal varal oleks peremees;
- leida mõistlik tasakaal majandusliku otstarbekuse ja ajaloolise õigluse vahel;
- tagada Eesti Panga poolt vajalik kontroll raharingluse ning pankade
tegevuse üle! tõstmaks ettevõtete ja inimeste usaldust Eesti raha
vastu;
- suurendada majanduse käivet, vahendada kulutusi ja alandada makse;
- et maksusüsteem oleks paindlik, soodustaks ettevõtlust ja investeeringuid, tagaks vahendid sotsiaal- ja kultuurisfääri esmasteks
vajadusteks;
- luua meie ettevõtjatele Eestis välisettevõtjatega võrdselt soodsad
tingimused;
- luua riiklikud eeldused Eesti toodangu jõudmiseks maailmaturule;
- soodustada konkurentsi ja piirata monopole.
TOIDULAUD OLGU KAETUD
Eesti rahvas on suutnud end ise ära toita. Meie kindel tulevik on
mõeldamatu ilma tugeva maakodu ja arenenud põllumajanduseta: Maatöö peab pakkuma rõõmu ja maaelu hingerahu.
Meie esmaülesandeks on peatada põllumajanduse allakäik anda
maainimesele võimalus ise otsustada oma tuleviku üle.
Selleks tuleb:
- riiklikult toetada maal vaba algatust ja eraettevõtlust, lõpetada vägivaldne ja võhiklik sekkumine omandisuhetesse ning elukorraldusse maal;
- luua eeldused erinevate omandivormid, suurte ja väikeste ettevõtete, eelkõige talude arenguks, tagada nende vaba konkurents;
- soodustada pikaajalistele traditsioonidele tugineva ühistegevuse
arengut;
- igati toetada eratootmise arengut, osalemist rahvusvahelistes
programmides;
- taastada kindel maakodu ja tugevad vallad kui omavalitsuse ja
iseotsustamise tagatised.
ARUKA RIIGIKORRALDUSE POOLE
Riik on Eesti kodudele toestikuks, mille olemuse määrab põhiseadus.
Meie arvates tuleb tööd vabariigi põhiseadusega jätkata.
Oleme seisukohal, et:
- rahvas peab ise valima presidendi;
- võimude lahusus ja tööjaotus peab olema kõikidel tasanditel selgelt ja tegelikul! tagatud;
- meie riigi valitsemine peab olema avalik.
Eesti on meie kodu ja Eesti on tervik.
Meie kodu seinad - piirid - peavad olema kindlalt kaitstud. Iga mees
peab saama ja oskama kaitsta oma kodu.
Suhted kodanike ja mittekodanike vahel olgu rajatud seadustele ning
Arukusele. Kodanikuõigusi ei tohi segi ajada inimõigustega. Eestimaal peab valitsema kodurahu. Meie kodumaal pole kohta võõra riigi vägedel.
KODULE JA PERELE
Oleme teoinimeste valimisliit. Me arvame, et enamik korralikke inimesi tahavad elada omas kodus. Me toetame neid inimesi, kes soovivad rajada ja hoida oma kodu.
See toetus tähendab:
- kodu ja korra kindlat kaitset;
- soodsat pere- ja kodulaenu;
- pereema koduse töö väärtustamist;
- perekeskuste 100m ist laste kasvatamise toetamiseks.
Me taotleme, et Eesti kodus valitseks ausus, õiglus, vaimsus, ligimesearmastus ja lugupidamine oma vanemate vastu. Iga inimene
peab saama vanaduspäevil pensioni tehtud töö eest. Võlg on võõra
oma. Seepärast taotleme, et valitav Riigikogu kehtestab seaduse,
mille alusel makstakse 1992. aastal saamatajäänud seadusliku pensioni ja saadud elatusraha vahe välja riigi väärtpaberitena.

Vaimsus Eestis saab alguse kodust. Me toetame igati hariduse väärtustamist. Riik peab tagama Eestile omase rahvahariduse arengu ning toetama kultuuri ja teadust.

Pööre vabasse ühiskonda ei oie mitte lammutamise ja lõhkumise, vaid evolutsiooni tee. Sellel teel tuleb toetuda eelkõige meie endi arukusele Ja oskusele. Riigikogus peavad töötama sellised inimesed, kes selgelt teavad, kuidas taasluua Eesti riik ja kindel Eesti kodu.
