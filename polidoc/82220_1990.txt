
Volební program Komunistické strany Československa 

Ve vznikající demokratické společnosti se ucházíme o právo účinné a konstruktivně se podílet na dalším rozvoji naší země.
Naším cílem je demokratický, humanistický, materiálně i duchovné produktivní socialismus. Jsme pro zásadní reformy ve všech oblastech života společnosti, které odstraní to, co se neosvědčilo. Jsme proti tomu, aby chyby, omyly a nespravedlnosti, kterých se dopustila naše strana, a za něž jsme se na mimořádném sjezdu strany společnosti upřímné omluvili, byly vystřídány nespravedlnostmi druhých. Chceme šťastný život ve šťastném a prosperujícím Československu. Proto budeme usilovat o to. aby svoboda a demokracie platily skutečné pro všechny, kteří svobodu a demokracii respektuji a podporují, a ne jen pro někoho.
Vycházíme z toho, že bez vzájemné tolerance v duchu národního porozumění a konstruktivní spolupráce, které se v minulých měsících osvědčily, nelze řešit žádnou ze závažných otázek našeho hospodářského, společenského a politického života.
Budeme usilovat o důstojné postavení svobodného, demokratického a mírumilovného Československa v Evropě i ve světě. Vynaložíme veškeré úsilí v boji za mír, bezpečnost a zachováni života na Zemi.
Volební program Komunistické strany Československa soustřeďuje naše názory, postoje, návrhy a požadavky. Otevřené říkáme, co si přejeme, i to, co si nepřejeme. Tato PRO a PROTI budou naši poslanci, kteří dostanou důvěru voličů, ve své každodenní práci pod kontrolou veřejnosti obhajovat a prosazovat. Tento program se stává součástí každodenní činnost naší strany, jejích členů. Na jeho naplňování budeme poctivě a ze všech sil pracovat. Za demokracii a národní suverenitu
JSME PRO Československo suverénní, demokratické, humanistické a sociálně spravedlivé, o jehož dnešku a zítřku nebude rozhodovat nikdo jiný, než jeho svrchovaný lid, reprezentovaný právoplatnými zástupci. TRVÁME na tom, aby takové Československo bylo politicky a ekonomicky jednotným státem.
JSME PRO stát, v němž budou společně žít Češi, Slováci i příslušníci maďarské, polské, německé, ukrajinské a dalších

národností i etnických menšin, v němž bude garantován rovnost jejich národní svébytnosti, budou poskytnuty zákonné záruky pro jejich skutečnou politickou, hospodářskou i kulturní rovnoprávnost.
JSME PRO to, aby v rámci České republiky byla spravedlivě řešena otázka Moravy a Slezska. Postavení Moravy a Slezska a jejich významný podíl na veřejném, ekonomickém i kulturním život, země, DOPORUČUJEME zvýraznit také přesunutím některých ústředních republikových orgánů a institucí do významných středisek Moravy a Slezska. Za nezbytné POKLÁDÁME, aby se k těmto otázkám vyjádřili obyvatelé těchto územních celků ve veřejné diskusi.
ZA NEZBYTNÉ považujeme vypracovat účinný celospolečenský program, který bude respektovat rómskou kulturu a který Rómům umožní aktivně, a účinné se podílet na řešení všech jejích problémů.
JSME PRO to, aby vrcholným orgánem v zemi byl silný, skutečné reprezentativní, demokraticky zvolený parlament. Takovémuto parlamentu NESMI BÝT nadřazen ani úřad prezidenta, jemuž je však třeba navrátit plnou úctu a vážnost, ani vláda.
JSME PRO širokou účast lidu na řízení a správě veřejných věcí, pro rozšiřování reálné, ekonomicky podložené samosprávy v obcích a územních celcích. JSME PRO vypracování takového systému, který zabrání možnému zneužívání centrální moci při rozhodování ve věcí místních a regionálních samospráv o otázkách, které se bezprostředně dotýkají lidí v konkrétních obcích, místech i územních celcích.
NAVRHUJEME, aby se o zásadních otázkách života společnosti rozhodovalo formou referenda n veřejných diskusí.
JSME PRO to, aby politická rozhodnutí na všech úrovních byla vždy přijímána před zraky veřejnosti, aby veřejné kontrole podléhaly i politické a ekonomické reformy v ČSFR.
JSME PRO nezávislé soudnictví, včetně ústavního a správního, pro účinné fungující prokuraturu, pro vysoce kvalifikované bezpečnostní složky pracující tak, aby nikdy nemohly být zneužity proti lidu.
Svobodní lidé ve svobodné zemi
JSME PRO právní stát v němž platí svrchovanost Ústavy a zákon, státní moc se uplatňuje na základě zákona a v jeho mezích,


JSME PRO plné respektování mezinárodních dohod o lidských a občanských právech. POŽADUJEME jejich respektování v zákonech i praxi, každému občanu ať je dovoleno vše, co mu zákon nezakazuje.
JSME PRO, aby v Ústavě byly zakotveny principy demokracie a široká osobní, politická, sociálně ekonomická a kulturní práva občanů.
JSME PRO, aby každý občan měl stejná práva jako kterýkoli jiný. OBHAJUJEME právo každého na svobodu názorů, politického přesvědčení a náboženské víry.
JSME PRO svobodné šíření a výměnu idejí a informací v naší zemi i přes její hranice. JSME PROTI jakékoliv formě informačního monopolu. 

JSME PRO důslednou rovnoprávnost žen ve všech oblastech života, PRO plné využití schopností a kvalifikace žen, PRO spravedlivé ocenění jejich práce. TRVÁME na společenském ocenění mateřství. JSME PRO to, aby každá žena mohla nadále svobodně rozhodovat o svém mateřství. DOPORUČUJEME zvýšení mateřského příspěvku, prodloužení mateřské dovolené. JSME PRO zvýšení podpory osamělým matkám, PRO možnost zkrácení pracovní doby ženám, které pečují o malé děti.
JSME PRO to, aby se každému mladému člověku dostalo zdarma základního vzdělání a kvalifikace, aby mohl co nejvíce cestovat a poznávat svět.
DOPORUČUJME, aby se urychlené a za účinného přispění společnosti řešily tíživé sociální problémy mladých lidí, zejména bytové. NAVRHUJEME, aby se stejným způsobem řešil vstup mladých lidí do samostatného života, a to zejména u mladých rodin.
JSME PROTI hrozícímu znevýhodnění mladých lidí na trhu pracovních sil, které se může týkat i budoucích absolventů středních a vysokých škol.
JSME PRO urychlenou nápravu současné nevyjasněně situace v učňovském školství, za NEPŘÍPUSTNÉ pokládáme, aby byla ohrožena výchova a příprava příštích dělnických generací.
JSME PROTI jakékoli diskriminaci při přijímání ke studiu na středních a vysokých školách. MUSÍ rozhodovat jedině talent, schopnosti a vědomosti uchazeče. Možnost získat vzdělání NESMÍ být pro nikoho omezena sociálním původem ani sociálním postavením jeho rodiny, stejně jako politickým přesvědčením či vyznáním.


JSME PRO silné a politicky nezávislé odbory důsledné obhajující práva a zájmy pracujících, PRO odbory, podílející se na zákonodárných a rozhodovacích procesech.
Za moderní hospodářství a sociální jistoty
JSME PRO promyšlený, rovnovážný a efektivní rozvoj naši ekonomiky cestou zásadních reforem při využití metod státem regulovaného tržního hospodářství.
JSME PROTI tomu, aby tyto reformy citelné ohrožovaly sociální jistoty všech, kteří chtějí poctivě pracovat nebo minulosti poctivě pracovali. JSME PRO to, aby nutné sociální dopady reforem byly rovnoměrně a spravedlivé rozloženy.
Za zvlášť významné nadále POKLÁDÁME důsledné respektováni práva na práci.
JSME PROTI nekontrolovatelné nezaměstnanosti. Požadujeme, aby každý občan, kterého se dotknou strukturální změny národního hospodářství, měl plnou možnost rekvalifikace za podnikové nebo státní prostředky. DOMNÍVÁME SE, že stát by měl průběžně vytvářet dostatek nových pracovních příležitostí.
ZA NEZBYTNÉ považujeme dodržování zásady spravedlivého odměňování podle množství, kvality a společenské prospěšnosti práce, ale také podle získané kvalifikace. JSME PROTI nezaslouženým a bezpracným příjmům.
JSME PRO rovnoprávnost různých forem vlastnictví a různých typů podnikání. JSME PRO soutěž podniků a typů vlastnictví v tržní ekonomice. JSME PRO pružné formy pracovních úvazků.
JSME PRO to, aby pracujícím zůstal zachován jejich podíl na řízení podniků, které hospodaří s národním majetkem.
JSME ZÁSADNĚ PROTI rozprodeji národního bohatství a přírodních zdrojů i návratu rozhodujících odvětví, bank a pojišťovnictví do soukromých rukou domácích či zahraničních. ZA POTŘEBNÉ, v zájmu zachování ekonomické síly republiky, pokládáme zachování a rozvoj státního vlastnictví.
JSME PROTI zadlužování republiky, PROTI její nadměrné závislosti na zahraničním kapitálu.
JSME PRO další rozvoj družstevního hnutí a pro uplatnění soukromého podnikání ve službách. maloobchodu o řemeslné výrobě:
JSME PROTI likvidaci zemědělského družstevnictví a hromadnému návratu k zemědělské malovýrobě. Drobné a střední zemědělské podnikání BUDEME. PODPOROVAT tam, kde je výhodné pro společnost a zemědělci se pro mé dobrovolně rozhodnou.


DOPORUČUJEME, aby se stát ve zvýšené míře věnoval komplexnímu ekonomickému, sociálnímu, kulturnímu a ekologickému rozvoji příhraničních oblastí.
JSME PRO takový daňový systém, který podpoří rozvoj a prosperitu podniků, podnikavost jednotlivců a zohlední požadavek sociální spravedlnosti, především u rodin s malými dětmi, u zdravotně postižených a důchodců.
PODPORUJEME progresivní zdaňování vysokých příjmů, pokud nebudou investovány do dalšího rozvoje výroby nebo účelově využity k uspokojování důležitých celospolečenských zájmů, k rozvoji vědy, kultury, umění, tělovýchovy a sportu, anebo k realizaci sociálních či ekologických projektů.
JSME PRO vytvoření nezávislého daňového úřadu.
CHÁPEME potřebu postupné racionalizace maloobchodních cen, JSME VSAK PROTI jejich živelnému růstu zejména u základních životních potřeb. JSME PROTI snižování celkové životní úrovně.
JSME PRO to, aby občané v důchodovém věku měli možnost plnohodnotně se zapojit v rámci svých. sil a schopností do života společnosti.
JSME PRO to, aby společnost rozšiřovala síť domovů důchodců, penziónů s pečovatelskou službou, potřebných rekreačních a rehabilitačních zařízení, včetně lázeňské péče.
JSME PRO to, aby se i nadále rozšiřovala možnost poskytování bezplatných i zlevněných služeb pro důchodce, stejně jako cenové úlevy v kulturních, rekreačních a dalších zařízeních.
JSME PRO, aby dávky důchodového zabezpečení, nemocenského pojištění a ostatní sociální dávky byly průběžné přizpůsobovány skutečnému růstu životních nákladů. JSME PRO stanovení nového sociálního minima jako východiska pro poskytování sociálních dávek.
Za zdravě životní prostředí a zdraví lidu
JSME PRO urychlené zastavení devastace životního prostředí v naší zemí. PODPOŘÍME vše, co bude směrovat ke komplexní, cílevědomé péči o vodu, ovzduší, půdu a ostatní složky životního prostředí, a co podstatné sníží jeho zdravotní rizikovost. JSME PROTI růstu národního důchodu na úkor životního prostředí. Svou prací všestranně PŘISPĚJEME k ochraně a zlepšování životního prostředí.


NAVRHUJEME vytvoření komplexu chráněných krajinných území zejména v pohraničních oblastech republiky, které mohou vytvořit základ budoucího ekologického modelu celé republiky.
PODPORUJEME rozvoj a uplatňování bezodpadových a zdravotně nezávadných technologií, takový rozvoj energetiky, který nepovede k ekologickým škodám. JSME PRO investice do energeticky úsporných projektů a projektů využívajících netradičních zdrojů energie.
JSME PRO všechna opatření v zemědělské a potravinářské výrobě, která občanům zajistí dostatečnou a zdravou výživu a zabrání nebezpečí hromadění škodlivin v potravinách.
JSME PROTI tříštění lesních porostů, PROTI prodeji půdních, lesních pozemků, vodních ploch zahraničním podnikatelům, PROTI neodůvodněnému výprodeji dřeva z našich lesů. NESOUHLASÍME se snahami bývalých majitelů o navrácení honiteb do soukromého vlastnictví. PODPORUJEME lidovou myslivost otevřenou pro každého občana našeho státu, který má zájem o přírodu a její ochranu.
PLNĔ SE STAVÍME za všechna práva á BUDEME PODPOROVAT společensky prospěšnou činnost rybářů, zahrádkářů, chovatelů, včelařů, všech zájmových svazů a organizací jejichž členové se starají o naši přírodu a krajinu.
JSME PRO podstatně zvýšení prostředků na zdravotnictví, pro zaručení práva občanů na kvalitní bezplatnou lékařskou péči.
JSME PROTI komercializaci zdravotnictví a lékárenství.
JSME PRO rozšiřování sítě tělovýchovných, rekreačních, rehabilitačních a lázeňských zařízení dostupných každému. PODPORUJEME další rozvoj rekreační tělovýchovy a sportu a jeho všestranné materiální zabezpečení.
POVAŽUJEME za nepřípustné, aby zdravotně postiženi občané byli jakýmkoli způsobem znevýhodňováni v občanském životě a v zaměstnání.
Za vzdělanou, kulturně vyspělou společnost
Rozvoj vzdělanosti a všeobecné kulturnosti lidí POVAŽUJEME za hlavní tvůrčí potenciál naší země. V souladu se světovým vývojem BUDEME PODPOROVAT intelektualizaci práce.
JSME PRO svobodnou soutěž myšlenek ve vĕdě, pro akademické svobody, pro urychlené převádění výsledků vĕdy do praxe.


ODMÍTÁME krácení státních a jiných dotací na rozvoj védy, zejména těch oblastí, které přispívají zdraví lidu, růstu prosperity země, její konkurenceschopnosti i všestrannému duchovnímu rozvoji obyvatelstva.
JSME PROTI jakémukoli monopolu v kultuře a umění. Budeme se zasazovat o udržení, pokud možno i o zvýšení státní podpory, na, rozvoj kultury a uměni, na péči o historické památky. Za nutné POVAŽUJEME čelit nezdravé komercializaci. TRVÁME na tom, aby kultura a umění byly dostupné všem, aby byly zajištěny potřebné podmínky tvorby autorů osvědčených i začínajících. JSME PROTI tomu, aby se v naší společnosti šířil brak a kýč, aby se kulturní poklady našich národů rozprodávaly do zahraničí.
JSME PRO to, aby byly zajištěny podmínky dalšího rozvoje lidové umělecké tvořivosti, uměleckých škol a dalších institucí sloužících aktivnímu kulturnímu životu občanů, aby se udržovaly lidové tradice a zvyky.
Československo, Evropa a svět
CHCEME svět bez jaderných, chemických a dalších zbrani hromadného ničení, klidný domov velké lidské rodiny, uskutečňující radikální kroky k odzbrojení.
JSME PRO přátelské a rovnoprávné vztahy se všemi zeměmi, pro nový politický, ekonomický i právní řád ve světe.
PODPORUJEME všechny návrhy směřující k posílení mezinárodního míru a bezpečnosti. Za NEPŘIJATELNÉ však POKLÁDÁME takové kroky, které by ohrozily dostatečnou obranyschopnost našeho státu.
JSME PRO to, aby se naše země otevřela světu, NIKOLI však na úkor své svrchovanosti, bezpečnosti a politické nebo hospodářské nezávislosti.
JSME PRO to, aby již nikdy žádný cizí stát nemohl vojensky či jinak zasahovat do vnitřních záležitostí suverénního Československa.
JSME PROTI zpochybňování mezinárodních dohod z roku 1945 o odsunu Němců z pohraničních oblastí a odmítáme zjevné i skryté snahy o revizi dnešních národnostních a majetkových poměrů v pohraničí.
JSME PRO to, aby všechny otázky spojeně s odchodem sovětských vojsk z území Československa byly řešeny s plným respektováním oprávněných pořady ryků našeho státu. JSME VSAK PROTI tomu, aby se tak déle v atmosféře antisovětismu a způsobem, který by narušil budoucí vztahy mezi oběma zeměmi.


JSME PRO rozpuštění vojenských seskupení Varšavské smlouvy a NATO, NIKOLI však na úkor porušení rovnováhy sil v Evropě a ve světě.
STOJÍME a budeme i nadále pevné, stát na straně těch, kteří bojují za mír, svobodu, demokracii, národní a státní nezávislost a sociální spravedlnost, JSME PROTI tomu, aby konfrontace Západ Východ byla nahrazena konfrontací Sever - Jih.
S ohledem na globální problémy lidstva POVAŽUJEME za nejnaléhavější úkol vypracování demokratické alternativy procesu modernizace světové ekonomiky, a to na základě široce otevřeného dialogu všech levicových sil ve světě.
JSME TOHO NÁZORU, že silná československá levice je nezbytným předpokladem silného Československa i jeho postavení v Evropě.
Předkládáme tento volební program a plnĕ si přitom uvědomujeme, že se objeví námitky: Proč se něco takového nesnažila uskutečnit Komunistická strana Československa po celou dobu, kdy byla vedoucí silou v naší společnosti.
Chceme podotknout, že toto je volební program nové Komunistické strany Československa, strany práce a demokratického socialismu, která hledá svoji novou podobu, postavení ve společnosti. To si chceme zasloužit jen a jen poctivou každodenní prací, otevřenou a konstruktivní politikou. Tento volební program považujeme za další krok definitivního rozchodu s minulostí naší strany.
