PROGRAM LSU - PROGRAM PRO TŘI GENERACE

Motto: Udržet se, to znamená pořád růst, pořád získávat. Každý rok má být, jako by člověk vystoupil o příčku na žebříku výše. (T G. Masaryk)

Naše současná situace
Odstranění komunistické totality v listopadu 1989 otevřelo pro občany Československa opět prostor naděje. Slíbili jsme si, že
- již nikdy nepřipustíme nekontrolovatelnou moc jediné politické strany a vládu neschopných
- zavedeme v zemi pluralitní politický systém
- vybudujeme právní stát
- vybudujeme sociálně a ekologicky orientovanou tržní ekonomiku s cílem vrátit se mezi vyspělé evropské země
- odstraníme nespravedlnost a ponižování jedněch druhými
Dnes, po více než dvou letech, musíme konstatovat, že nebyla dodržena podstatná část slibů, jimiž byli získáváni voliči.
Jaký je současný stav:
- průmyslová produkce klesla o třetinu, aniž došlo k jakémukoli ozdravení výrobní struktury
- klesá dále produktivita práce
- do kritické situace se dostalo i zemědělství, doprava a stavebnictví
- stát neplní své povinnosti při zabezpečováni rozvoje vzdělání, zdravotnictví, kultury a sociální péče
- ještě výrazněji je zanedbáváno už minulým režimem devastované životní prostředí
- o čtvrtinu se snížila průměrná životní úroveň při růstu inflace o více než 60%
- zvoleným způsobem privatizace se nepodporuje malý a střední podnikatelský stav, pouze se nabízejí možnosti spekulativního zbohatnutí pro domácí a zahraniční mafie
- zvyšuje se nezaměstnanost
- výrazně roste kriminalita
- Stojíme před bezprostředním rizikem rozpadu našeho státu
Liberálně sociální unie pokládá v této situaci za svou povinnost předložit konkrétní a realistický protikrizový program a nabídnout šanci všem. Náš program je jasně kontrolovatelný, aby si každý mohl kdykoli ověřit, že je plněn. Měl by přispět k odstranění narůstající lhostejnosti k věcem veřejným a získávat občany k trvalé účasti na správě svých obcí a podniků.
Jsme si vědomi toho, že další pokračování v nezodpovědné, fanatické a naivní politice může u části naší veřejnosti vyvolávat touhu po návratu ke komunistickým pořádkům, nebo jiné formy vlády »silné ruky«. Apelujeme na tradiční českou a moravskou umírněnost, schopnost myslet vlastní hlavou, opíráme se o masarykovský realismus. Naším nejcennějším kapitálem, který si nemůžeme dovolit prohospodařit, je důvěra svobodných občanů žijících ve svobodné zemi.


Program pro mladou generaci - plný přístup ke vzdělání
Spasí nás mravnost a vzdělanost (TGM).

Politická demokracie i tržní ekonomika nejsou pro nás cílem, ale prostředkem pro to, abychom se vrátili zpět mezi vyspělé země. Tržní systém je v mnoha zaostalých státech, ale vyspělost země neurčuje způsob hospodaření nebo bohatství přírodních zdrojů, ale zvyšování:vzdělanosti a schopnosti jejich obyvatel. Proto na první místo našeho progranu stavíme růst vzdělanosti zejména mladé generace.
Zavazujeme se, že v případě našeho volebního úspěchu umožníme plný přístup ke vzdělání pro zájemce o studium na jednotlivých typech škol. Tento závazek chceme naplnit podstatným rozšířením školských kapacit a zlepšením vybavenosti těchto zařízení a zvýšením kvality pedagogického procesu. Výrazně posílíme podíl prostředků věnovaných ze státních rozpočtů na školství a vybudujeme soustavu stipendií umožňujících studovat i těm, u nichž by to jinak ekonomické podmínky jejich rodiny nedovolovaly. Naopak se nezavazujeme k tomu, že každý ze zájemců bude mít možnost studia dokončit, protože to závisí i na jeho schopnostech a píli. Jestliže však dřívější režim často znemožňoval studium z politických důvodů, neměli bychom opakovat tutéž chybu z důvodů ekonomických. Vytvořili bychom tím pouze situaci, kdy naše země nebude připravena na nástup budoucí informační společnosti, nebude se moci účastnit na produkci špičkových technologií, vyžadujících vysoce kvalifikované pracovníky a sklouzne do polohy dodavatelů málo vzdělané a proto levné pracovní síly.
Proto budeme podporovat rozvoj systémů celoživotního vzdělávání, obměňujících poznatky, které rychle zastarávají. Budeme usilovat o vysokou profesionální vyspělost i celkovou kultivovanost našich občanu. Jedině tak budou tito občané dostatečně odolní vůči pokušením zkratkovitých nedostatečně promyšlených řešení, s nimiž tak často přicházejí političtí demagogové. Jedině tak, navazujíce na hluboké kořeny vzdělanosti v dosavadní historii našich národů, zabráníme tomu, abychom se nestali hospodářskou kolonií vyspělejších zemí a neocitli se v roli námezdních: pracovníků ve vlastní zemi.

Program pro dospělé - práci a spoluvlastnictví
Buď budeme vyvážet výrobky nebo lidi (TGM)

Určující pro postavení Československa ve světě je úroveň a konkurenceschopnost naší výroby. Proto volíme rozvojovou strategii, zaměřenou na rychlý, trvalý a dlouhodobý hospodářský růst. Jsme rozhodnuti jít cestou vyspělých států světa, proto podpoříme rozvoj progresivních zpracovatelských odvětví a nových technologií.
Nejprve uplatníme protikrizový program na zastavení a zvrácení negativního vývoje vyvolaného šokovou terapií, tj. poklesem výroby, snižováním produktivity, růstem nezaměstnanosti a prohlubováním finanční krize podniků i státu. V našem rozvojovém transformačním programu harmonicky spojujeme moderní průmyslovou výrobu s výkonným zemědělstvím, rozvojem infrastruktury a služeb.


Zvýšit výkon naší ekonomiky a dosáhnout prosperity nutně předpokládá i změny ve formách vlastnictví, zejména odstraněn í státního vlastnictví ziskově orientovaných podniků. Proto považujeme za nezbytný program rychlé privatizace. Za cíl privatizace přitom nepokládáme pouze změnu vlastnických vztahů, ale i dosažení co nejúčinnější motivace nových vlastníků a získání prostředků, jež by mohly být věnovány na rozvoj školství, zdravotnictví, ochrany životního prostředí a dalších neziskových oblastí.
Dosavadní postup privatizace těchto cílů nedosáhl. V procesu malé privatizace, prováděného formou aukčního prodeje za hotové, docházelo především k praní domácích í zahraničních špinavých peněz. Nemohli se uplatnit ti občané s podnikatelským talentem, kteří neměli dostatek počátečního kapitálu. V procesu velké privatizace, prováděném především naivní kupónovou metodou, nebyla dořešena základní myšlenka, t j. spojení uživatele a vlastníka a tím rozvoj podnikání. Naopak, lze předpokládat, že velká část kupónových akcionářů využije po roce nabídek IPF a prodá své akcie, alespoň částečně nahradila pokles životní úrovně.
Zavazujeme se, že v případě svého volebního úspěchu dodržíme všechny závazky, které na sebe stát převzal v oblasti kupónové privatizace. Současně se však zavazujeme, že další privatizační postup budeme orientovat na vytváření výhodných podmínek pro růst zaměstnaneckého spoluvlastnictví a to jak předkupním právem, tak stanovením dlouhodobých a tedy nízkých splátek pro zaměstnance, přející si koupit akcie podniku, v němž pracují.
Vycházíme z toho, že nejúčinněji může ovlivňovat chod podniku ten, kdo vněm sám pracuje a kdo je jako spoluvlastník motivován na zvyšování jeho prosperity. Dlouhodobé splátky by měly být nahrazeny z části dividend, soustřeďovány ve fondu národního majetku a používány pro financování rozvojových programů v oblasti školství, zdravotnictví, nekomerční kultury i ochrany životního prostředí. Tyto programy by vytvářely í nové odbytové možnosti pro ziskově orientované soukromé podniky. Stát se však nesmí zbavovat odpovědnosti za rozvoj veřejně prospěšného neziskového sektoru. Škola ani nemocnice nejsou podniky, které by si na sebe měly vydělávat. Splátkový prodej akcií bývalých státních podniků umožníme i pro další občany, aby byl co největší počet občanů aktivně zapojen do řízení podniků, obcí zemí i celého státu. V této oblasti chceme využít jak ověřených amerických metod zaměstnaneckého spoluvlastnictví, tak navázat na obdobné tradice Tomáše Bati.
V oblasti individuálního soukromého podnikání budeme podporovat vznik nových malých a středních podniků, a to jednak vytvářením výhodných daňových a úvěrových podmínek, jednak možností odkoupení dosavadních státních podniků formou dlouhodobých splátek (leasing). Současně budeme vyžadovat prokázání původu peněz, vstupujících do rozsáhlejších majetkových transakcí. Budeme rovněž podporovat svobodné sdružování spoluvlastníků, a to zejména v oblasti zemědělských družstev.


Naopak se nezavazujeme k tomu, že splátky budou vráceny neúspěšným podnikatelům, protože každý musí nést podnikatelské riziko a podílet se jak na zisku, tak na ztrátě. Hospodářskou politiku však budeme opírat o promyšlenou rozvojovou strategii, vytvářející čas a prostor pro adaptaci našich podniků.
Rozsáhlou nezaměstnanost považujeme za nejen ekonomické, ale i sociální zlo, zbavující občana jeho důstojnosti a vedoucí k nevyužívání našeho základního potenciálu. Očekáváme, že navržený program privatizace na základě postupně se rozšiřujícího zaměstnaneckého spoluvlastnictví povede jak ke zvyšování pracovních příležitostí, tak ke stabilizaci zaměstnanců v podnicích. Zavazujeme se však, že pro zbývající část nezaměstnaných vedle rekvalifikačních programů připravíme i program veřejných prací, zaměřený především na zlepšení životního prostředí v obcích.
Čs. ekonomiku budeme do světového hospodářství začleňovat programově, na rovnocenné, partnerské bázi. Budeme usilovat o zachování tradičních čs. značek, vytvářejících obraz Československa na průmyslové mapě světa, a výhodné podmínky pro uplatnění ostatních výrobků. Vstup zahraničního kapitálu budeme regulovat, při upřednostňování dlouhodobých rozvojových hledisek, budeme jej vítat v případě rozšíření dosavadních výrobních možností, zavádění moderních technologií a rekonstrukce existujících a výstavby nových podniků. Budeme však účinně čelit levnému výprodeji našeho majetku do zahraničí.
Budeme rovněž bránit jakýmkoli snahám o ekonomickou kolonizaci naší země, budeme dbát i o vyváženost zahraničních investic u nás s našimi investicemi v zahraničí. Odmítáme »řešení« mimořádně vážných současných problému, vyvolaných předlistopadovou i polistopadovou hospodářskou politikou, prostým rozprodejem podniků zahraničním zájemcům. Tím se odsuzují celé další generace do role druhořadých lidí. •

Program pro starší generaci — odírána životní úrovně
Láska k bližnímu se uskuteční sociálními zákony. Usilujeme, aby mezi námi žebráka nebylo (TGM).

Jakákoli společenská reforma nemůže být prováděna na úkor lidí, kteří se již nemohou bránit, ani reagovat zvýšením pracovním výkonem. Rozsáhlá sociální skupina našich starších spoluobčanů je postihována tím, že jejich důchody se zvyšují opožděně a nepřiměřeně vůči růstu cenové hladiny. Je to zahanbující pro nás všechny. Jde o jeden z četných příkladů sociální a ekologické necitlivosti dosavadní ekonomické politiky.
Proto se zavazujeme, že v případě svého volebního úspěchu zajistíme důslednou ochranu důchodu před inflací jejich pravidelným přizpůsobováním pohybu cen tak, aby nadále nerostly reálné životní náklady důchodců. Podle ekonomických možnosti budeme tato opatření doplňovat zhodnocováním důchodů, aby rostla jejich kupní síla. Zvláštní pozornost přitom věnujeme našim zdravotně postiženým spoluobčanům.


Naopak se nezavazujeme k tomu, že dokážeme okamžitě zastavit inflaci, protože takový závazek je nerealistický a nesplnitelný. Po dlouhém období komunistické devastace a následujících dvou letech naivních a fanatických experimentů je inflace zde a lze ji postupně tlumit tak, aby v průběhu budoucích let dosáhla úrovně, obvyklé ve vyspělých ekonomikách. Budeme prosazovat liberalizaci mezd tak, aby jejich růst nebyl svázán dnešními administrativními předpisy. Odmítáme názor, že růst mezd nutně vede k inflaci; je tomu tak jen tehdy, není-li doprovázen růstem produktivity práce. A právě tento tlak na růst výkonu chceme vyvolat.
Růst mezd, spojený s růstem výkonu, povede k oživení domácí poptávky a k ukončení odbytové krize. Nevyznáváme teorii blíže neurčeného dna, na němž se můžeme utopit. Domníváme se, že v situaci, kdy nemusíme vynakládat neúměrné prostředky na armádu a tajnou policii či lidové milice, kdy již nefinancujeme bankrotující rozvojové země, a kdy můžeme podstatně ušetřit oproti plýtvavé komunistické ekonomice, nic objektivně nebrání tomu, abychom začali stoupat vzhůru. Podmínkou tohoto vzestupu však je zájem občanů na své vlastní prosperitě. Autorům vládní reformy vyčítáme:právě to, že o tomto zájmu sice hodně mluví, ale nedělají téměř nic, aby mu otevřeli cestu.
Tím vyjadřujeme stanovisko LSU k problému sociálních jistot. Zavazujeme se vytvořit tyto jistoty pro mládež, nemocné, důchodce a nezaviněné nezaměstnané. Považujeme však za sociální demagogii slibovat každému růst jeho pracovních příjmů bez ohledu na jeho vlastní pracovní výkon. Naopak, chceme vytvořit náročné ekonomické prostředí, v němž schopní budou odděleni od neschopných. Nechceme a ani nemůžeme vytvářet iluze poskytování majetku zadarmo. Vedlo by to jen k dalšímu růstu daňového zatížení občanů. Současně však chceme zdroje, získané privatizací, investovat i do sociální péče, aby každý náš občan mohl prožít své stáří lidsky důstojným způsobem.

Program pro všechny — bezpečné prostředí
Demokratický ideál rovnosti vyžaduje potlačení všeho škodlivého. Mohu, ba musím milovat svůj národ skutečně, ale nemusím ještě proto nenávidět národy jiné (TGM).

Zavazujeme se, že v případě našeho volebního úspěchu
- nasadíme všechny prostředky k boji proti dnešní, neúměrně vysoké kriminalitě. Za tím účelem především zvýšíme prostředky na policii, a to i na úkor výdajů na armádu. Budeme prosazovat zpřísnění postihu zejména recidivistů. Humanizaci vězeňství nebudeme zaměňovat s lhostejností vůči obětem zločinu. Navrhneme zákony, postihující i nové formy hospodářské kriminality a bránící tak činnosti domácích i zahraničních ekonomických mafií.
- přebudujeme daňový systém takovým způsobem, aby rozhodující část daňového výnosu zůstávala v obcích a aby bylo zamezeno daňovým únikům. Nechceme, aby obec byla odkázána na milodary, které jsou přidělovány z centra, ale chceme ji učinit přirozeným prostředím občanské aktivity vtáhnout co nejvíce obyvatel do spolurozhodování nejen o osudu svého podniku ale i místa, kde žijí.
- nebudeme pouze mluvit o nutnosti zlepšení životního prostředí, ale ze zdrojů, získávaných i privatizací, financovat konkrétní ekologické investice tak, aby bylo možné jasně dokumentovat postupný pokles znečištění vody' a ovzduší. Vedle přírodního prostředí soustředíme pozornost i na prostředí umělé, zejména na obnovu historických památek. Budeme čelit i.krátkozrace motivovanému vývozu těchto památek z Československa, které je jen jednou z četných forem rozkrádání republiky. Systémem pokut upraví ekonomická pravidla tak, aby se ekologicky škodlivá výroba nevyplácela.
- vytvoříme podmínky pro okamžité vyhlášení samosprávy Moravy a Slezska, a to - po dohodě se slovenským partnerem - nejlépe formou trojčlenné federace, tj. spolkovým uspořádáním státu, nebo přechodně: zemským uspořádáním v rámci České republiky Přihlašujeme se k myšlence budování společného státu zdola, delegováním těch kompetenci, které společný stát může vykonávat lépe a levněji, než jeho části. Budeme prosazovat, abys výjimkou prostředků, vyčleněných pro společné účely, zůstávaly všechny ostatní prostředky v té zemi, kde byly vytvořeny. Na těchto zásadách chceme budovat klidné, nekonfrontační politické prostředí, jež by urychlovalo proces včlenění naší země do stále integrovanějších evropských společenství.
- budeme dbát o rozdělení a kontrolu moci. Výkonná administrativa musí být i personálně oddělena od legislativy a soudnictví. Budeme posilovat prestiž státní správy a zároveň budeme důsledně čelit a postihovat korupci.
- budeme provádět neokázalou a nenákladnou zahraniční politiku, směřující k vytváření přátelských vztahů zejména s nejbližšími sousedy a vytvářející podmínky pro naše plné členství v evropských společenstvích. Proto budeme postupně přizpůsobovat naše zákony zákonným normám platících v těchto společenstvích, rozšiřovat vzájemně výhodný zahraniční obchod a usilovat o odstranění bariér, bránících volnému toku lidí, zboží a kapitálu. Současně však odmítáme jakékoli pokusy učinit z nás ekonomickou polokolonii kterékoli vyspělé země. Těmto pokusům můžeme nejlépe vzdorovat právě zvyšováním kulturní a ekonomické úrovně Československa. Jedině tak bude pro nás evropské prostředí bezpečnou zárukou našeho dalšího vývoje, jedině tak zůstaneme pány a nikoli sluhy ve své vlastní zemi.
- v ekologické oblasti se nemůžeme omezovat jen na ochranu přírody, ale musíme chránit i člověka všech generací. Našim ctem je stálé obnovování; dynamické rovnováhy mezi člověkem, společností a životním prostředím. Filozofií našeho možného rozvoje je strategie trvale udržitelného žití. Bez zdravého životního prostředí nemají naše národy jistou budoucnost.
