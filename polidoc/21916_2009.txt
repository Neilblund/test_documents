BRUSSEL 
Brussel is een internationale grootstad met enerzijds typische grootstedelijke problemen die 
uitvergroot worden door de bestuurlijke inefficiëntie van de Brusselse instellingen. Anderzijds heeft 
Brussel tal van troeven die echter onvoldoende worden uitgespeeld.  
Brussel is geen hopeloos geval. Maar Brussel kan ook veel beter. Brussel is vooral een stad die de 
uitstraling van Vlaanderen mee kan bepalen. Daarom loont het de moeite te investeren in de stad en 
ze niet koudweg te laten vallen. Het komt er op aan dat Vlaanderen die verantwoordelijkheid 
opneemt en dat ook duidelijk maakt!  
Brussel is en blijft onze hoofdstad. Als stadsgewest staat het echter niet op gelijke voet met 
Vlaanderen en Wallonië. Nu al vertoont het Brussels model alle kenmerken van een waterhoofd : een 
gewest met parlement en eigen regering, VGC, GGC en COCOF, 19 gemeenten met Burgemeesters, 
schepenen en raadsleden, 19 OCMW structuren, intercommunales,….  
Belangrijk is dat die structuren worden afgeslankt met de nadruk op een efficiënt Brussels 
stadsgwest enerzijds, en een ambitieuze Vlaamse en Franse Gemeenschappen anderzijds. Voor de 
Brusselse Vlamingen moeten de initiatieven van Vlaanderen toegankelijk zijn via de 
gemeenschapskeuze. Intussen moet Vlaanderen moet zelfbewust optreden en de correcte naleving 
afdwingen van de taalwetten. 
Hierbij vindt u enkele van onze belangrijkste programmapunten, die in Brussel meer dan prioritair 
zijn! Voor een aantal andere gemeenschapsbevoegdheden verwijzen we u graag naar ons Vlaams 
programma. 
Krachtlijnen: Vlaanderen zet in op Brussel 
 Vlaanderen omarmt zijn hoofdstad en weet haar troeven als venster op de wereld optimaal 
uit te spelen in het belang van de inwoners van Brussel zelf. 
 Vlaanderen moet dan ook de Vlaamse aanwezigheid in Brussel via zijn instellingen, die een 
goede reputatie hebben, verder uitbouwen. Vlaanderen kan op die manier – dankzij o.m. zijn 
onderwijs, zorginstellingen en  diensten, theater – symbool staan voor ‘kwaliteit’ en ‘goed 
bestuur’, in plaats van voor ‘bekrompenheid’. 
 We focussen daarbij op onderwijs, maar ook – en daaraan gekoppeld – op inburgering. Onze 
Vlaamse succesverhalen zijn ook waardevol in Brussel! 
 We zoeken alle mogelijke creatieve wegen op om sterk te investeren in de 
capaciteitsuitbreiding van het Nederlandstalig onderwijs, maar evengoed in het algemene 
woon en leefklimaat van de stad. Huisvesting, mobiliteit, kinderopvang en gezondheidszorg 
bepalen immers mee het imago van onze hoofdstad. 
 Tenslotte willen we de band tussen Brussel en zijn Vlaamse Rand niet verzwakken maar 
integendeel versterken. 
 

I. ONDERWIJS 
Voor het Nederlandstalig onderwijs in Brussel is een bijzondere rol weggelegd. Het marktaandeel 
daarvan ging de jongste jaren al in sterk stijgende lijn. De mogelijkheden op vlak van infrastructuur 
en personeel moeten bijgevolg prioritair worden uitgebreid. De N-VAwil daarom een 
capaciteitsuitbreiding van het Nederlandstalig onderwijs in Brussel met 10% tegen 2015 tot ca. 
40.500 plaatsen. De genoemde capaciteitsuitbreiding moet dan ook gepaard gaan met flankerende 
maatregelen voor het succesvol begeleiden van grote aantallen anderstalige leerlingen. 
 Kinderen van anderstalige ouders zijn meer dan welkom, maar het kan niet dat kinderen van 
Nederlandstalige ouders daardoor in de kou staan. Daarom moet het GOK decreet in Brussel een 
specifieke invulling krijgen, met een absolute voorrangsregeling voor kinderen met minstens één 
Nederlandstalige ouder (Nederlandstalig diploma secundair onderwijs  en/of een 
inburgeringstraject volgen of gevolgd hebben en/of de taalkennis kunnen bewijzen door middel 
van een taaltest). 
 Ten aanzien van anderstalige kinderen en ouders moet elke Brusselse Nederlandstalige school 
een taalbeleid uitwerken waar het Nederlands uitdrukkelijk centraal staat. Middels de 
engagementsverklaring verbinden de ouders er zich toe  het contact met het Nederlands te 
stimuleren. Ook taalvaardigheidstoetsen die op systematische wijze worden afgenomen op 
belangrijke overgangsmomenten in de schoolloopbaan, vormen belangrijke instrumenten in dit 
taalbeleid. Bij het niet slagen van deze taalvaardigheidstoetsen moet de betrokken leerling een 
bijkomend taalpakket volgen. Indien er onvoldoende medewerking is van de leerling en de 
ouders, wordt de leerling doorgestuurd naar het Franstalig onderwijs te Brussel. 
 Naast deze eerder ‘streng begeleidende’ maatregelen dient Vlaanderen ook positief stimulerend 
te werk te gaan, door Nederlands bij ouders en kind te associëren met aangename dingen, 
bijvoorbeeld door het uitlenen van muziek, DVD’s, strips, boeken, spelletjes… te stimuleren. 
 Om de ‘brain drain’ en constante vervanging van jonge leerkrachten tegen te gaan pleit de N-VA
voor de invoering van een substantiële premie voor leerkrachten die in Brussel lesgeven 
(‘Brussel premie’). Dit moet de kwaliteit van het Vlaams Brussels onderwijs op peil houden. 
 Daarnaast wordt elke leerkracht stagiair ertoe aangemoedigd om een deel van zijn/haar stage 
door te brengen binnen een grootstedelijke context. Zo kan een stagiair die binnen een straal van 
40 km van Brussel woont, een deel van zijn/haar stage lopen in Brussel. 
 Waar nodig (in functie van spijbelbeleid,…) wordt door de Vlaamse overheid samengewerkt en 
overlegd met de Franse Gemeenschap, de Brusselse gemeenten en/of de politiediensten. 
 In de Brusselse context pleit de N-VApleit voor de invoering van de schoolkaart. De schoolkaart 
is een soort identiteitskaart met uurrooster, zodat agenten kunnen nagaan of de leerling spijbelt 
of niet. 
Algemeen kan gesteld worden dat onderwijs in Vlaanderen een breed en boeiend werkterrein is. Van 
het instapklasje voor peuters tot de doctorandus aan de universiteit, van basiseducatie tot de 
lerarenopleiding. Er valt veel over te zeggen, bijvoorbeeld dat we over een bijzonder kwaliteitsvol 
onderwijs beschikken. Vlaanderen doet het goed wanneer het bevoegd is. 
 

Dat wil de N-VAondersteunen en belonen. Door te investeren in leraren, in schooldirecties en 
infrastructuur. Dat wil de N-VAverbeteren. Niet door een drastische onderwijshervorming, maar 
door zachte bijsturingen: 
 Tegen 2015 heeft minstens één student op twee tijdens zijn hogere onderwijsstudies een 
buitenlandse studie ervaring opgedaan. Internationale studentenmobiliteit wordt een recht voor 
alle studenten. 
 De N-VApleit voor het invoeren, in alle richtingen, van een vak ‘maatschappelijke oriëntatie’, 
congruent met het vak ‘MO’ dat nieuwkomers in het kader van hun primair inburgeringstraject 
krijgen. Binnen dat vak passen thema’s als sociale zekerheid, verkeerseducatie, duurzaam 
vervoer en energie, kennis van de economische en financiële wereld … Ook sensibilisatie inzake 
SOA’s, veilig vrijen, holebi’s komt er aan bod. 
 De N-VAblijft zich fors verzetten tegen een eenzijdige en drempelverhogende verengelsing van 
ons hoger onderwijs. Het Nederlands moet een volwaardige onderwijs  en wetenschapstaal 
blijven. 
- De N-VAwil voor elke leerling een persoonlijk rugzakje waarin 'zijn' of 'haar' ondersteuning zit. 
Men neemt deze mee naar de onderwijsinstelling waar men studeert. Afhankelijk van het profiel 
wordt per leerling een budget toegekend . Deze budgetten moet de school dan vertalen in extra 
ondersteuning (GOn, extra ondersteuning, tolken VGT, hulpmiddelen zoals brailleregels, ...). 
- De directies van het basisonderwijs moeten zich ten volle op hun veelzijdige taak kunnen 
toeleggen. Ze moeten ontheven worden van de taak ‘lesgeven’, ze moeten dringend meer 
administratief omkaderd worden en hun loon moet omhoog getrokken worden. Een 
noodzakelijke eerste stap is de gelijkschakeling van de wedde van alle directeurs basisonderwijs, 
ongeacht de schoolgrootte (barema 464). 
II. INBURGERING 
De N-VAwas de drijvende kracht achter het inburgeringsbeleid van de Vlaamse regering. Twee derde 
van de bijna 30.000 nieuwkomers die vorig jaar in Vlaanderen aankwamen, meldde zich aan bij een 
onthaalbureau en een kleine helft sloot daar ook een inburgeringscontract af. Een kwart doorliep het 
hele traject en behaalde uiteindelijk een inburgeringsattest. 
De N-VAwil dat nieuwkomers het burgerschap kunnen verwerven door een verplicht, maar helpend 
en rechtvaardig Vlaams inburgeringsbeleid: dé sleutel tot participatie en werk, ook in Brussel op 
basis van de gemeenschapskeuze. 
 De middelen voor het Brussels Onthaalbureau vzw (Bon vzw) dienen daarom stelselmatig te 
groeien. De Vlaamse Gemeenschap tracht in functie van deze Brusselse onthaalbureaus samen te 
werken met de Brusselse gemeenten, zoals dat reeds gebeurt in Vlaanderen. 
 De N-VApleit voor een brede, maatschappelijke publiciteits  en sensibiliseringscampagne ten 
voordele van het Brussels Onthaalbureau en over het het belang van het Nederlands in Brussel. 
Om het inburgeringsverhaal uit de sfeer van de vrijblijvendheid te halen wil de N-VAin Brussel 
werken op 3 sporen: 
 

I. Ten aanzien van anderstalige kinderen en ouders moet elke Brusselse Nederlandstalige school, 
zoals hierboven aangegeven, een taalbeleid uitwerken waar het Nederlands uitdrukkelijk 
centraal staat. De engagementsverklaring dient zo maximaal mogelijk opgevolgd te worden. 
II. Ouders die een inburgeringstraject volgen of gevolgd hebben genieten – zoals hierboven 
aangehaald – van de absolute voorrangsregeling voor hun kinderen in de Nederlandstalige 
scholen. Daarom moet het GOK decreet in Brussel een specifieke invulling krijgen. 
III. Op termijn wil de N-VAde gemeenschapskeuze introduceren. De lasten (verplichte inburgering) 
worden ruimschoots gecompenseerd door de lusten: een jaarlijkse aanvullende Vlaamse 
kinderbijslag,  de Vlaamse jobkorting, voorrang tot het Nederlandstalige onderwijs en een 
Vlaamse zorgverzekering die de extra medische kosten dekt. 
III. TAALWETGEVING 
De N-VAhoudt uiteraard vast aan de tweetaligheid van Brussel én aan de gegarandeerde 
vertegenwoordiging van de Vlamingen in het Brussels Parlement. Een alternatief om der 
(taal)rechten van de Brusselse Vlamingen te verdedigen is er immers niet. 
De toepassing van de taalwetgeving moet op ieder Brussels bestuursniveau doeltreffend 
gecontroleerd worden. 
 De N-VAhoudt uiteraard vast aan de toepassing van de taalwetgeving, uitgaande van 
tweetaligheid van ambtenaren en niet de tweetaligheid van de dienst. Deze tweetaligheid van 
ambtenaren geldt daarbij ook voor de brandweer, waar nu reeds een tweetaligheid van de 
diensten geldt. 
 Als het afhangt van de N-VAworden strafsancties ingevoerd in de taalwet zodat overtredingen, 
zoals het uitmaken van een pv in het Frans, echt bestraft worden. 
Daarnaast wordt de vernietigingsbevoegdheid van de Brusselse hoofdstedelijke regering 
omgekeerd tot een goedkeuringsbevoegdheid: een aanwerving (bv. door een gemeente) kan pas 
definitief worden na goedkeuring binnen de Brusselse regering. 
 De schorsingsbevoegdheid inzake taalaangelegenheden van de vice gouverneur van Brussel 
wordt uitgebreid tot een vernietigingsbevoegdheid. Het toezicht van de vice gouverneur wordt 
uitgebreid tot de Brusselse ziekenhuizen. 
 Spoeddiensten, ook van privéziekenhuizen en universitaire ziekenhuizen, vallen momenteel 
reeds onder de taalwet (in tegenstelling tot de andere diensten). Toch wordt deze wetgeving 
vaak niet nageleefd. Daarom pleit de N-VAvoor een betere afdwingbaarheid: bij blijvende 
nalatigheid kan gedacht worden aan het intrekken van de vergunning als spoeddienst en de 
toewijzing aan een ander ziekenhuis. 
 Een van de voorwaarden voor de uitoefening van een medisch en paramedisch beroep in Brussel 
moet de taalkennis worden. Hierdoor kunnen in Brussel artsen, verplegers, kinesisten,... hun 
beroep enkel uitoefenen wanneer ze bewijzen dat zij zowel Frans als Nederlands kennen. De 
taalcursus en het taalexamen kunnen in Brussel in de medische opleiding opgenomen worden 
zodat wie afstudeert als arts of verpleger tweetalig is.  Zo krijgen we echt tweetalige 
ziekenhuizen, zowel in de openbare als in de private sector. Hieraan kan een taalpremie worden 
gekoppeld. 
 

 De N-VAwil meer openbaarheid. Dit geldt voor het jaarlijkse taalrapport, dat onmiddellijk en 
zonder aarzeling ter beschikking moet staan van de burger en van de andere politieke niveaus en 
parlementen. Dit geldt ook voor de Iris ziekenhuizen, die momenteel weigeren informatie te 
verschaffen over het aantal persooneelsleden dat tweetalig is. 
 De Taalwetwijzer moet vragen om informatie of advies actiever kan opvolgen, zodat zijn advies 
verlenende functie wordt uitgebreid tot een vorm van juridische ondersteuning. 
IV. WERK 
Het hebben van een job is nog steeds de beste garantie om weg te raken én te blijven uit de 
armoede. De creatie van duurzame werkgelegenheid (sociale werkplaatsen inbegrepen!) en een 
intensieve activering en begeleiding naar werk zijn essentieel en moeten Brussel in staat stellen 
tegen 2014 de doelstelling van de Lissabonstrategie inzake werkzaamheidsgraad (70%) te halen. 
Armoede bannen doe je met jobs. 
 Volgens de N-VAis jeugdwerkloosheid niet enkel terug te brengen tot een klein aanbod van 
arbeid.  Jeugdwerkloosheid heeft ook te maken met een gebrekkige vorming en een mank 
lopend activeringsbeleid. Gezien de uitdagingen die de toekomst ons brengt, is het noodzakelijk 
ter zake een daadkrachtig beleid te voeren. 
 Een fundamenteel probleem voor Brussel blijft dat onderwijs/opleiding er een 
gemeenschapsbevoegdheid is terwijl arbeidsbemiddeling een bevoegdheid van het Brussels 
Gewest is. Een mogelijke oplossing – zoals voorgesteld door meerdere specialisten –, is de 
arbeidsbemiddeling over te hevelen naar de gemeenschappen. Dat zou VDAB en Forem 
speelruimte geven in Brussel en zou het probleem van te weinig beschikbare middelen voor de 
integratie van Brusselse werkzoekenden minstens gedeeltelijk oplossen. Het voorstel zou in 
Brussel de splitsing tussen bemiddeling en opleiding ongedaan maken. 
 Het zou het probleem kunnen oplossen van de gewestgrenzen die nu barrières zijn: de Brusselse 
werkzoekenden zouden kunnen profiteren van grotere schaalvoordelen en meer uitgebreide 
dienstverlening. N-VAvindt het belangrijk de nodige maatregelen te nemen om de interregionale 
arbeidsmobiliteit te versterken. Daarom moeten de bestaande hindernissen inzake mobiliteit en 
taalkennis efficiënter worden aangepakt. 
 Het is noodzakelijk voor de N-VAdat een versterkt taalbeleid wordt gevoerd en daartoe wordt 
voorzien in een aanbod van het Nederlands voor werkzoekenden en werknemers, zowel in 
taalvoorbereiding als in taalondersteuning.  
 

V. MOBILITEIT,VERKEERSVEILIGHEID EN OPENBARE WERKEN 
Als het over personenvervoer gaat, vertrekt de N-VAvan het STOP principe. Eerst voetgangers, 
fietsers en openbaar vervoer, daarna privé vervoer. Een belangrijk sturend principe in mobiliteit is 
dat de juiste prijs wordt aangerekend, voor privé vervoer en voor openbaar vervoer. Samen met 
andere slimme maatregelen moet dat ervoor zorgen dat onze wegen beter benut worden. 
Logistiek: geen containerbegrip 
 Als het over goederenvervoer gaat, blijft de N-VAhameren op het versterken van andere 
vervoermodi dan de vrachtwagen. Kiezen voor slimme logistiek is kiezen om opnieuw voeling te 
krijgen met de binnenvaart, het spoor en die andere vaak vergeten vervoermodus: pijpleidingen. 
Daarom: weg van de weg. 
 Vlaanderen en Brussel moeten meer zijn dan een overslagpunt naar de rest van Europa en 
moeten hun logistieke troeven uitspelen door haar kennis en werkkracht toe te voegen aan 
inkomende goederen. Dan pas creëren we jobs. 
In concreto: de N-VAsteunt de aanleg van het distributiecentrum BILC (Brussels International 
Logistics Center), dat een 400 tal nieuwe arbeidsplaatsen kan creëren, waarvan heel wat voor 
laaggeschoolden. Schaarbeek Vorming is geen alternatief want geen eigendom van de haven, 
Carcoke is gericht op distributie op ruimere schaal. Er is een uitgebreid milieueffectenrapport 
gemaakt, en verdere studies zorgen enkel voor vertraging. 
Kiezen voor sturende autofiscaliteit 
 We willen weg van de forfaitaire autobelastingen in de richting van een meer groene 
autofiscaliteit die milieukenmerken in rekening neemt en het gebruik belast i.p.v. het bezit. De 
belasting op inverkeerstelling (BIV) schaffen we af. We vervangen ze door een sturende 
kilometerheffing die ervoor zorgt dat onze wegen optimaal worden gebruikt. Door écht publiek 
privaat samen te werken leveren we de technologie voor de mobiliteitsoplossingen van morgen. 
Dit gebeurt (in eerste instantie) logischerwijs in samenwerking met Vlaanderen, Wallonië, 
Nederland en Luxemburg. 
Andere actiepunten 
 De N-VApleit voor een technologische revolutie in het verkeersbeleid: 
verkeerslichtenbeïnvloeding en groene golf, trajectcontrole … deze instrumenten verhogen de 
capaciteit op onze wegen zonder dat infrastructuurwerken nodig zijn. Investeringen verdienen 
zichzelf als het ware terug. Nederland – maar ook andere landen – kan hier als voorbeeld gelden. 
 De N-VApleit voor overheidsuitgaven inzake openbaar vervoer, op voorwaarde dat deze de 
externe kosten van het privé vervoer over de weg verminderen. 
 Niet enkel de metro kan de concurrentie met de wagen aan, ook de tram kan dat indien 
bijkomende voorrangsmaatregelen gecreëerd worden (prioriteitstelling van het openbaar 
vervoer). De tram kost bovendien slechts ¼ van het aanleggen van een metrolijn. We denken 
hierbij aan aparte beddingen, busbanen, verkeerslichtenbeïnvloeding en andere 
doorstromingsmaatregelen. Dit om de snelheid van het openbaar vervoer ten opzichte van de 


auto drastisch te verhogen en de stiptheid te verbeteren. Daarom pleit de N-VAvoor de 
overheveling van het globale mobiliteitsbeleid naar het Gewest. 
 Eerder dan megalomane plannen te ontwikkelen voor de metro wil de N-VAook enkele details in 
het nieuwe beheerscontract van 2012: een snelle evaluatie van de proefprojecten en een snelle 
invoering van ‘toegangspoortjes’ in zoveel mogelijk metrohaltes, duidelijker aanduiding van 
stappen en staan op de roltrappen, duidelijkere tijdssignalisatie van een specifieke (pre)metrolijn 
in geheel het metrostation, …  
 De N-VApleit voor een snelle realisatie van het GEN (Gewestelijk Express Net). Complementair 
daaraan moeten NMBS, MIVB en De Lijn samenzitten om het een globale visie te ontwikkelen op 
duurzaam pendelgedrag van en naar Brussel. Het Brussel Brabant Net, de Mobiliteitsvisie 2020 
van De Lijn, het nieuwe Beheerscontract tussen het Brussels Hoofdstedelijk Gewest en de MIVB, 
… moeten gebaseerd worden op dezelfde behoeftenstudies en waar nodig uitgaan van 
gelijklopende plantermijnen. De MIVB – infrastructuur (tram en metro) kan gerust worden 
uitgebreid tot het Vlaams Gewest. 
 De N-VAis sterk voorstander van een volledige tariefintegratie waardoor één vervoersbewijs 
volstaat voor alle openbare vervoersmodi (De Lijn, MIVB, TEC, NMBS). 
 Brussel moet fietsvriendelijker gemaakt worden, zonder evenwel naïef te werk te gaan: een 
fietsstrook in elke straat of laan is niet mogelijk, niet veilig en dus ook niet wenselijk. De N-VA
pleit ook voor een Brussels voorstadsnet voor de fiets. Dat wil zeggen: een doordachte, globale 
visie op het fietspadenbeleid. 
 De N-VAwil een maximaal toegankelijk openbaar vervoer. Zo moet de persoon met een 
handicap niet rekenen op speciale en soms minder flexibele alternatieven. Totdat die optimale 
toegankelijkheid gerealiseerd is moet maximaal en flexibel aan het mobiliteitsrecht van personen 
met een handicap worden tegemoet gekomen. Er moet snel uitsluitsel komen over de toekomst 
van de Diensten Aangepast Vervoer. 
 De N-VAziet geen heil in het rondmaken van de Brusselse Ring in het Zuiden: dit blijkt geen 
enkele of een te verwaarlozen impact te hebben heeft op de mobiliteit rond Brussel. 
 Het klopt uiteraard dat de regio tussen Brussel (een stad met internationale uitstraling door de 
Europese en internationale instellingen en multinationals) en Zaventem uiteraard geschikt is voor 
economische bedrijvigheid. Dat geldt in ruimere zin uiteraard voor het verstedelijkte gebied in de 
Vlaamse Ruit (Gent Leuven Antwerpen Brussel). Het feit dat de economische activiteiten steeds 
meer verschuiven naar de Rand en dat de as Brussel Antwerpen verder wordt ontwikkeld, maakt 
de verwevenheid van Brussel met de Vlaamse Rand en de Vlaamse Ruit steeds groter en dus ook 
zijn afhankelijkheid ervan.  Overleg hierover kan door middel van samenwerkingsakkoorden of 
door middel van een apart overleg  of beslissingsorgaan. De N-VAvindt dat democratische 
inspraak en controle hierover dan wel essentieel is, niet enkel voor Regering, maar ook voor 
Parlement. Helaas stellen we vast dat dergelijke intergewestelijke en andere overlegorganen 
totnogtoe niet steeds brachten wat men er kan van verwachten (IMMC, de GEN organen, 
overleg tussen de NMBS en De Lijn,…). 
 
 De N-VApleit verder voor een Verkeerscentrum voor het verkeer in en rond Brussel. N-VAis 
voorstander van een scheiding van doorgaand en lokaal bestemmingsverkeer (Brussel enerzijds, 
luchthavengerelateerd verkeer anderzijds). 


Verder wil de N-VAeerst een globaal onderzoek naar de mogelijkheden en gevolgen van een 
eventuele verbreding van de ring. Zo moet er een maatschappelijke kosten batenanalyse 
gemaakt worden. De hele discussie moet dan ook verder gaan dan enkel de discussie over de 
verdubbeling van het aantal rijvakken. In dit onderzoek moet ook aandacht besteden aan 
eventuele plaatselijke verbreding op knelpunten (bv een bypass om het viaduct van Vilvoorde te 
ontlasten).   Tegelijkertijd moet ook nagegaan worden op welke wijze het GEN een invloed zal 
hebben op de discussie over de verbreding van de Brusselse ring. Zo bestaan er immers 
akkoorden in het kader van het GEN om ontradingsparkings te bouwen in de buurt van 
treinstations in het Vlaams Gewest. 
VI. MILIEU EN ENERGIE 
Een stabiele en betaalbare energiebevoorrading is een cruciale factor voor een moderne economie. 
De N-VAstreeft naar een evenwichtige energiemix die maximaal rekening houdt met het milieu, 
zekerheid biedt inzake bevoorrading, ons minder afhankelijk maakt van buitenlandse leveranciers en 
betaalbaar is voor gezinnen en bedrijven. De N-VAmeent dat het energiebeleid best naar de 
gewesten gaat om de keuzes te maken die op Belgisch niveau niet meer mogelijk zijn. 
 Fossiele brandstoffen zullen verdwijnen als energiebron, we investeren massaal in hernieuwbare 
energie, in afwachting moeten we noodzakelijkerwijze verder een beroep doen op kernenergie, 
willen we de klimaatopwarming efficiënt tegengaan. 
 De milieuprestaties van voertuigen bepalen steeds meer de impact van onze mobiliteit op de 
levenskwaliteit. De impact van smog, fijn stof en andere polluenten zijn daarbij gekende 
problemen. Voor de N-VAis de voertuigenfiscaliteit één van de belangrijke instrumenten om tot 
een groener wagenpark te komen. Om die reden is de omvorming van de huidige 
verkeersbelasting naar een belasting waarbij de EcoScore of milieuprestatie van voertuigen een 
belangrijke rol speelt, op korte termijn noodzakelijk. 
 Technologische vooruitgang geeft tevens kansen aan het beleid om op kostenefficiënte wijze een 
aanzienlijke besparing aan energie en CO2 te realiseren. De zogenaamde E box, die bestaande 
armaturen en lampen voor openbare verlichting tot 25 % energiezuiniger maakt voor een 
minimale kostprijs, is hier een zeer goed voorbeeld van. De N-VApleit dan ook voor het inzetten 
van deze technologie om zowel energie te besparen als uitgaven voor energie door de overheid 
te beperken. 
 De N-VAsteunt volop de strijd van de Europese Gemeenschap tegen de opwarming van de aarde 
en wil daarom meer doen dan wat de verdeling van de inspanningen door de Europese 
Commissie oplegt: 20% hernieuwbare energie, 20% verhoging energie efficiëntie en 20% 
uitstootvermindering tegen 2020. 
 Inzake sociale maatregelen meent de N-VAdat: 
- de verschillende energiefondsen samengevoegd moeten worden: het sociaal 
verwarmingsfonds (stookoliefonds), het sociaal fonds voor gas en het sociaal fonds voor 
elektriciteit en het Fonds ter reductie van de globale energiekost: N-VAis voorstander 
van het integreren van deze 2 prijsregulerende fondsen, waarbij de rol van de OCMW’s 
wordt versterkt. 
- de OCMW’s de middelen moeten krijgen om geval per geval de meest effectieve 
oplossingen voor te stellen en te laten uitvoeren. De middelen die op dit moment 
verdeeld zitten over de verschillende fondsen moeten dit mogelijk maken. 

 
VII. WONEN EN STEDENBELEID  
De N-VAwil verder inzetten op een beleid dat drempels voor eigendomsverwerving verlaagt. Voor de 
N-VAis betaalbaar wonen een recht voor iedereen. De noodzaak om bijkomend te investeren in 
sociale huisvesting is en blijft een belangrijke prioriteit. Naast de betaalbaarheid blijft de kwaliteit 
van huisvesting nog te vaak een probleem. Vooral sociaal economisch zwakkere groepen worden 
geconfronteerd met penibele leef en woonsituaties. 
Ook de steeds grotere groep ouderen willen we niet uit het oog verliezen. In het kader van onze 
ambitieuze energiedoelstellingen moet Vlaanderen voor iedereen bereikbare stimuli creëren die de 
algemene woonkwaliteit kan verbeteren. Om een coherent beleid te voeren, willen we een snelle 
overheveling van de huurwetgeving. 
Wonen en stedenbeleid gaan hand in hand. De stadsvlucht is de voorbije vijf jaar wel gedaald maar 
nog niet definitief gekeerd. Bovendien herkennen vele Vlaamse gezinnen Brussel nog altijd niet als 
een biotoop waarbinnen ze hun kinderen groot willen brengen.  
 We gaan de stadsvlucht tegen en trekken gezinnen en tweeverdieners aan naar Brussel. Daartoe 
maken we het wonen in de stad fiscaal aantrekkelijker door lagere registratierechten en een 
lagere onroerende voorheffing.  Noodzakelijke en sociale voorzieningen als scholen, 
kinderopvang, buurtwinkels en groene ruimte maken de stedelijke context opnieuw aantrekkelijk 
voor (jonge) gezinnen. 
 De Brusselse overheid levert bijkomende inspanningen zowel op het vlak van sociale 
koopwoningen als wat sociale huurwoningen betreft. 
 Misbruiken, wanbeleid bij de huisvestingsmaatschappijen en politieke bevoordeling bij de 
toekenning van sociale woningen moeten absoluut vermeden worden.  Prestatiemeting, 
opvolging en beoordeling van de SHM’s garanderen een efficiënte werking en zorgen voor sterke 
sociale huisvestingsmaatschappijen. 
 Het Brusselse woon  en huisvestingsbeleid streeft naar een voldoende aanwezigheid van 
handelszaken, buurtwinkels en sociale voorzieningen in of in de nabijheid van sociale 
woonprojecten.  Dit kan bijvoorbeeld door de gelijkvloerse verdiepingen van sociale 
huisvestingsprojecten te verhuren als buurtwinkel of een zogenaamde nabijheidsdienst.  Het 
principe van de huisbewaarders verdient in dit kader aanbeveling. 
 De Brusselse overheid en de betrokken actoren zoeken permanent naar nieuwe mogelijkheden 
om sociale huisvesting te realiseren en bekijken de mogelijkheden om oude schoolgebouwen, 
fabriekspanden en kerkelijk patrimonium aan te wenden voor de uitbreiding van de sociale 
woningbouw.  
 De keuzevrijheid van senioren wordt ook inzake wonen gerespecteerd. De overheid stimuleert 
het concept van de "meegroeihuizen" en richt zich ter niet alleen op ouderen maar ook op jonge 
bouwers. De Vlaamse overheid creëert de mogelijkheid om haalbare verbouwingen te realiseren, 
nieuwe woonvormen te promoten, o.a. het kangoeroewonen, duplexwoningen, individueel 
wonen in groep, enz. 
 

 De overheid maakt werk van een doorgedreven bestrijding van huisjesmelkerij en maakt een 
prioriteit van de strijd tegen leegstand en verkrotting door een heffing op leegstand consequent 
toe te passen. 
 Bij de bouw en ontwikkeling van nieuwe huisvestingsprojecten moet de Brusselse overheid durf 
tonen. Stadskankers, verouderde gebouwen en wijken worden verwijderd en ruimen plaats voor 
vernieuwende en stadsversterkende projecten.  Indien een functiewijziging van de locatie zich 
opdringt, gebeurt dit met oog voor leefkwaliteit en duurzaamheid. 
 Het stedenbeleid zet resoluut in op een betere woonomgeving.   Brussel investeert in de 
openbare ruimte van hoge kwaliteit.  
De realisatie van meer groene ruimte, sociale ontmoetingsplaatsen, verkeersvrije zones, 
recreatievoorzieningen en nette straten en wijken maken van de stad opnieuw een 
aantrekkelijke plek om te wonen en te leven. 
 Aandachtswijken worden nauwgezet opgevolgd zodat zij aantrekkelijk blijven en de concurrentie 
met nieuwere wijken zonder probleem aankunnen.  Verkrotting wordt actief bestreden. Een 
detectiesysteem spoort stads , wijk  en woonproblemen vroegtijdig op en voorkomt zo een 
mogelijke achteruitgang of vroegtijdig afglijden. 
 Een stimulerende aanpak maakt het wonen boven winkels aantrekkelijker en versterkt zo de 
leefbaarheid van de stedelijke centra, de sociale controle en gaat verkrotting en verwaarlozing 
tegen.  
 Brussel pakt de oorzaken van de sociale spanningen en grote leefbaarheids  en 
veiligheidsproblemen in de achterstandwijken aan en tracht elke vorm van feitelijke segregatie 
van de stedelijke bevolking te vermijden en te  bestrijden.  Bestaande tegenstellingen tussen 
wijken en buurten worden weggewerkt.  
VIII. VEILIGHEID 
Het recht op veiligheid is een mensenrecht.  Aan onveiligheid mag nooit worden toegegeven. 
Voortdurend moet gezocht worden om de veiligheid te blijven garanderen en efficiënter te maken. 
In bepaalde Brusselse wijken leeft echter een gevoel van onveiligheid.  De prioriteiten van de 
Brusselse N-VAzijn de volgende: 
 de fusie van de zes politiezones in Brussel (Brussel West, Brussel Noord, Brussel Hoofstad 
Elsene, zone Ukkel, zone Brussel Zuid en zone Montgomery) tot één Brusselse zone om een 
beleid te krijgen dat is afgestemd op het volledige stadsgewest en een verbetering van de aanpak 
van onveiligheid. De Brusselse politiezone moet utieraard werken met verschillende 
gedecentraliseerde diensten en met voldoende commissariaten die open en beschikbaar zijn.  Zo 
is het ook logisch dat agenten van de zone Montgomery niet ingezet worden in randgemeenten 
(met FDF burgemeesters) maar zich vooral richten op Brusselse problemen. 
 Deze fusie moet samengaan met een versterking van de “nabijheidspolitie” in alle wijken, zeker 
in probleemwijken.   Een verdere uitbouw van de wijkwerking met een herwaardering van de 
wijkagent waarop inwoners een beroep kunnen doen bij overlast en die in eerste instantie een 
bemiddelend rol kan spelen.  
 

 Overlast door nachtlawaai, druggebruik, rondhanggedrag,…en lichte vormen van 
jeugdcriminaliteit kunnen aangepakt worden met éénvoudige administratieve sancties, die niet 
via gerechtelijke weg worden ingevorderd maar op administratieve wijze.  Wie overlast 
veroorzaakt, wordt geverbaliseerd en uiteindelijk gesanctioneerd met een geldboete.  
 De N-VApleit voor echte en doorleefde tweetaligheid bij alle politiediensten.  Wie in  Brussel 
niet kan instaan voor tweetalige dienstverlening (opstellen processen verbaal, verhoren, 
vaststellen van misdrijven…) hoort niet thuis bij de Brusselse politie. In de politieopleiding moet 
dan ook meer aandacht worden besteed aan de talenkennis.  
 Spijbelgedrag bij leerlingen is daadwerkelijk een probleem, en is soms het ‘begin van het einde’ 
voor Brusselse jongeren. De N-VAis voorstander van de invoering van een ‘schoolkaart’. 
Deze schoolkaart is een soort identiteitskaart met uurrooster zodat agenten kunnen nagaan of 
een leerling al dan niet spijbelt. 
IX. BINNENLANDS BESTUUR 
Een Brussels gevoel (identiteit) wordt graag aangehaald om Brussel tegenover Vlaanderen en 
Wallonië te positioneren, maar wordt graag vergeten wanneer het erover gaat de 19 gemeenten te 
rationaliseren en/of te fuseren. Brussel bestaat nog steeds uit 19 verschillende gemeenten, elk met 
hun eigen structuren en ambtenarijen. 
Uiteraard is Brussel niet te vergelijken met een modale Vlaamse gemeente of centrumstad. Het is 
een stad met meer dan een miljoen inwoners, en verschillende gemeenten hebben meer inwoners 
dan de gemiddelde Vlaamse centrumstad. Anderzijds zijn deze gemeenten in de praktijk verstrengeld 
en loopt men van de ene in de andere gemeente zonder dat men dit merkt. Coherent en sturend 
beleid wordt zo heel moeilijk. 
 De N-VApleit daarom voor een interne Brusselse staatshervorming: de veelheid en het 
ondoorzichtig kluwen van structuren vereist een fusie van de gemeenten tot 4 of 6 grote 
gemeenten. Men kan zich daarbij baseren op de zes huidige politiezones. 
 Deze zes gemeenten behouden hun strikt lokale bevoegdheden en hebben een administratieve 
loketfunctie. Andere gemeentelijke bevoegdheden worden overgeheveld naar het (stads)gewest. 
Zij blijven uiteraard bestuurd door een lokale gemeenteraad en een College van Burgemeester en 
Schepenen. Ook het OCMW behoudt zijn taak om een lokaal sociaal beleid per gemeente te 
voeren, maar dit in samenwerking met de betrokken gemeenschappen. 
 Deze fusionering gaat gepaard met een functionele decentralisatie via de invoering van 
bestuurlijke districten, zoals reeds het geval is in Antwerpen. Deze districten komen overeen met 
wijken en zullen echt dicht bij zijn bewoners staan. 
 De hervorming van de politiezones kan worden verder gezet, tot men tot één politiezone komt 
(met een decentralisatie in districten). 


10. EN VERDER 
 Vlaanderen heeft er alle belang bij om tegen het 'Wallobrux' van Franstalig België een 'Brussel 
Vlaanderen strategie' uit te stippelen door een tijdelijke (parlementaire) commissie op te richten 
die met deze onderzoeksvraag gelast wordt. 
 De aanwezigheid van de Vlaamse administratie in Brussel zorgt voor een en stimuleert de 
tweetaligheid bij de horeca. In functie van het institutionele debat moet de Vlaamse Overheid 
laten berekenen wat de meerwaarde is voor Brussel van de Vlaamse aanwezigheid. 
 De N-VAwil dat in het kader van haar voorstel voor een uitwisselingsbeleid tussen regionale 
televisiezenders (Ring TV, Rob TV, ATV,…) extra aandacht wordt besteed aan de samenwerking 
met TV Brussel. TV Brussel moet ook kunnen ontvangen worden door (digitale) antenne kijkers. 
De N-VAzal Brussel nooit opgeven en wil verder durven denken dan de (weliswaar broodnodige) 
investeringen in onderwijs of cultuur. Daarom wil de N-VAdat de Vlaamse overheid zich ook 
uitdrukkelijk manifesteert op domeinen zoals huisvesting, gezondheidszorg, kinderopvang… 
 Daarom moet de Vlaamse overheid zelf zorgen voor afdoende Nederlandstalige kinderopvang, 
ook op het kleinschaligere niveau van onthaalouders. 
 Zoals de Vlaamse Ouderenraad eist, moet de volgende Vlaamse regering kordaat optreden tegen 
elke vorm van discriminatie waarvan de Nederlandstalige Brusselaars vaak het slachtoffer zijn in 
de bicommunautaire verzorgingssector. In Brussel hebben ouderen het recht om in het 
Nederlands gebruik te kunnen maken van zorgorganisaties. 
 Wat betreft gezondheidszorg verdient het initiatief Zorgnet meer ondersteuning. Eveneens dient 
men te zoeken naar mogelijkheden om het aantal Nederlandstalige artsen te vergroten, 
bijvoorbeeld door de stagemogelijkheden hier uit te breiden en sensibiliseringscampagnes 
opzetten. N-VApleit ook voor een tweede Nederlandstalig ziekenhuis in Brussel, minstens een 
poliklinische antenne van het UZ Brussel. 
 N-VAwil dat de goede reputatie van de Vlaamse gezondheidszorg via de aanwezige expertise van 
het universitair ziekenhuis in Brussel verder gepromoot wordt. Dit kan door een grootscheepse 
promotiecampagne bij de in Brussel aanwezige expats en voor het aantrekken van buitenlandse 
patiënten, zonder verdringingseffect voor binnenlandse patiënten. 
 De Vlaamse Overheid kan een huisvestingspolitiek voeren en moet daarom, zoals ook 
verschillende Brusselse gemeenten doen, als privaatrechtelijk persoon resoluut investeren in 
onroerend goed en dit verhuren aan sociale tarieven en naar eigen inzichten (taalbereidheid, 
sociale mix en Vlaamse aanwezigheid). 
 De goedbedoelde Vlaamse jobkorting van de laatste legislatuur is een doorn in het oog van vele 
Brusselse Vlamingen. Daarom vindt de N-VAdat de Vlaamse Regering alle (juridische) 
mogelijkheden moet onderzoeken en uitputten om ook de Brusselse Vlamingen te laten mee 
genieten van deze jobkorting. 
 Voor de N-VAmaakt Brussel integraal deel uit van het Vlaams Kunststedenactieplan. 




