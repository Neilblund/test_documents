INLEIDING 

Spirit heeft een grote wens: van Brussel een echte, solidaire HOOFDSTAD te 
maken, zowel van de Nederlands-en Franstalige Brusselaars als van de 
Brusselaars van vreemde oorsprong, de Vlaamse en Franse Gemeenschap en van 
Europa. 
1. 
Brussel is de hoofdstad van alle Brusselaars. 
Ongeacht hun taal, culturele of filosofische achtergrond moeten ze evenwaardig aan 
de bak komen. Alle Brusselaars hebben dezelfde zorgen. Ze dragen dezelfde 
verantwoordelijkheid. Ze moeten elke dag samen bouwen aan een harmonieuze 
samenleving, waarin ieder dezelfde rechten en plichten heeft. 
2. 
Brussel is de hoofdstad van de Gemeenschappen van het confederale 
België. 
Ook zij hebben er rechten, o.m. op respect voor hun taal en cultuur. Zowel vanwege 
de overheidsinstanties als de privé-instellingen. Maar zij dragen er ook 
verantwoordelijkheden. Zij moeten in hun hoofdstad investeren op het vlak van 
cultuur, onderwijs, welzijn, gezondheidszorg, en eveneens op het vlak van ruimtelijke 
ordening, stadsvernieuwing, veiligheid en vrijwaring van het historisch patrimonium. 
3. 
Brussel is de hoofdstad van Europa. 
Wie zich vanuit Europa en de wereld in Brussel wil vestigen, is welkom. Zij kunnen er 
hun mensenrechten ten volle laten gelden. Zij hebben er ook plichten en 
verantwoordelijkheden. De instanties van de Europese Unie dienen in ruime mate bij 
te dragen aan de financiering van de sociale ontwikkeling, renovatie en verfraaiing 
van straten en pleinen, verzorging van het cultureel erfgoed, met eerbied voor het 
stedelijk weefsel en alle gewestelijke en gemeentelijke bepalingen inzake de 
ordening van de stad. 
4. 
Brussel is een stad van minderheden. 
De Brusselse samenleving omvat vele culturen. Voor ieder van hen gelden de 
grondwettelijke en wettelijke rechten. Dit internationale karakter vereist ook een 
voortdurende individuele inspanning om de interculturele en intermenselijke relaties 
op een hoog peil te tillen en te houden. Een aantal basisbeginselen staat voorop: 
pluralisme, gelijkwaardigheid, gelijke kansen, solidariteit, sociale rechtvaardigheid, 
actieve en positieve verdraagzaamheid. 


KRACHTLIJNEN 
Het programma van spirit-Brussel is opgebouwd rond speerpunten. Telkens wordt 
het accent gelegd op kwaliteit, openheid en samen-verantwoordelijkheid. 
De spirit-speerpunten worden afgebakend door vier krachtlijnen. 
SAMEN BESTUREN: de partnerdemocratie. 
Politici en burgers moeten samenwerken, dus ook de bestuursverantwoordelijkheid 
delen. Voor spirit-Brussel gaat het recht op inspraak en betrokkenheid samen met 
de plicht tot het nemen van verantwoordelijkheid. 
Het pluralistische verenigingsleven - van het wijkcomite tot de Vlaamse 
gemeenschapscentra en de senioren- of jeugdclubs -is een waardevolle 
gesprekspartner van de gemeentelijke instanties. 

GOED BESTUREN: open en eerlijk. 
Spirit bepleit een ethisch bestuur, met een toegankelijke en snel werkende 
administratie. Democratie is de absolute norm. Openheid en transparantie zijn de 
consequenties ervan. 
De administratieve procedures moeten vereenvoudigd worden. Wie vragen heeft 
over om het even welke overheid kan terecht bij een loket per gemeente. Ook buiten 
de kantooruren. 
Een gewestelijke ombudsdienst moet onafhankelijk alle bezwaren en klachten 
beantwoorden. 
De Brusselse Hoofdstedelijke Regering moet de grootste zorg besteden aan haar 
volstrekt tweetalige communicatie met de bevolking. 
Politieke benoemingen en vriendjespolitiek zijn zonder meer taboe. Bekwaamheid en 
geschiktheid primeren bij aanwervingen, bevorderingen en aanbestedingen. 
MUNDIAAL BESTUREN: een Brussels antwoord op de wereldwijde uitdagingen. 
Het Brussels Hoofdstedelijk Gewest geeft kleur en karakter aan zijn internationale 
samenleving. 
“Oude” en “nieuwe” Brusselaars - autochtonen en allochtonen - moeten elkaar 
vinden in een gemeenschappelijk samenlevingsproject. 
Nieuwe Brusselaars hebben recht op een correct onthaal. Recht op behoud van en 
respect voor hun cultuur. Het zijn burgers en hoofdstedelijke inwoners met dezelfde 
rechten maar ook plichten als de autochtone inwoners. De wetten en decreten zijn 
gelijk voor alle inwoners. 


De communicatie tussen de overheid en de burgers en tussen de burgers onderling 
is een belangrijke pijler in een coherente samenleving. De kennis van de taal van de 
twee grote gemeenschappen, waarop het land en zijn hoofdstad gebouwd zijn, is 
bijgevolg een elementaire noodzaak. Het aanleren van onze taal is bijgevolg, ook 
voor de nieuwe Brusselaars, een plicht. 
Het Brussels Hoofdstedelijk Gewest wordt vandaag geconfronteerd met uitdagingen 
die zijn grenzen ver overschrijden. Brussel moet als hoofdstad het venster op de 
wereld openhouden. 
Brussel is een herkenbare plek in de wereld. Een plek waar de Nederlandse taal en 
cultuur thuis zijn. Een plek met een Vlaamse identiteit. Naast vele andere 
identiteiten. 
MET VISIE BESTUREN: coherent en integraal. 
Zowel de hoofdstedelijke en gemeentelijke overheden als de private promotoren en 
eigenaars hebben de jongste jaren geïnvesteerd in de heraanleg, verfraaiing en 
uitbouw van verscheidene buurten en pleinen. Deze politiek van stadsrenovatie is 
toe te juichen. Ze heeft, vooral in het centrum van de hoofdstad, een terug-naar-destad-
beweging op gang gebracht. Ook vele Vlamingen hebben de weg naar hun 
hoofdstad gevonden. 
Deze politiek moet verder gezet worden. Sociologische studies wijzen er immers op 
dat Brussel nog altijd kampt met een negatief imago. 
De gewone man of vrouw heeft het nog altijd moeilijk een betaalbare kwalitatiefmenswaardige 
woning te vinden, de stad geraakt steeds meer verstikt door een 
buitensporige verkeersdrukte en het samenlevingsproces van vele culturen verloopt 
niet altijd op een harmonieuze wijze. 
De grootstedelijke problemen vormen een complex en vaak onoverzichtelijk 
gegeven. De ruimtelijke ordening, de restauratie van het historisch erfgoed, de 
vrijwaring van het leefmilieu, de aanpak van het verstikkende verkeer, de 
bevordering van het sociaal-economisch leven en de tewerkstelling, de strijd tegen 
(kans)armoede en onveiligheid, de zorg voor gezondheid, de verwachtingen van jong 
en oud, het sociale welzijn, de culturele opwaardering en noem maar op, kunnen 
noch mogen als afzonderlijke gegevens van het beleid beschouwd worden. 
Het inwerken op al deze fenomenen dient dan ook te gebeuren vanuit diverse 
bevoegdheden tegelijkertijd en op een maximaal gecoördineerde wijze. 
Spirit trekt daarom vastberaden de kaart van het coherente en integrale beleid. 


STRUCTUUR 
Brussel is en blijft voor spirit een uitermate belangrijk onderdeel van onze Vlaamse 
en Europese identiteit. 
De structuur van deze complexe grootstad is in grote mate bepalend voor het 
maatschappelijk wel en wee van de samenleving. 
Van 19 naar 0 over 6 
De politieke kaart van Brussel moet er voor spirit helemaal anders gaan uit zien. 
Met 19 gemeenten ziet die kaart er nog 19eeeuws uit. De 19 baronieën vormen nog 
te veel de werkelijke basis van de politieke macht in onze hoofdstad. Ze zijn 
nochtans gedoemd om kleinschalig en versnipperd te werken. Hun grenzen zijn 
kunstmatig geworden. De ene kant van de straat kan arm zijn, de andere rijk. 
Kortom, we hebben een structuur die een hoofdstad van de 21e eeuw onwaardig is. 
Hoe de kaart hertekenen in Brussel om te komen tot een degelijk bestuur? 
1. Om Brussel als één stad te besturen moet het zwaartepunt van het beleid bij de 
nieuwe instellingen liggen: het gewest, de gemeenschappen en de 
gemeenschapscommissies. Zij moeten voortaan de eerste viool kunnen spelen. Zij 
moeten dus taken overnemen van de gemeenten. De gemeenten kunnen ook 
kortweg ophouden te bestaan en overgaan in het gewest. Dit is dus de fusie van de 
19 gemeenten. 
Maar als democraten vinden we dat waar het kan, het beleid zo dicht mogelijk bij de 
burger moet blijven. Dat zou kunnen door de oprichting van een 40-tal wijk-districten 
met beperkte politieke en administratieve bevoegdheden. 
2. Als tussenstap kunnen de Brusselse gemeenten fusioneren tot zes gemeenten, 
zoals er ook al zes politiezones zijn. 
Deze zes gemeenten zouden nog vaste taken van lokale dienstverlening behouden, 
zoals bevolkingsdienst, burgerlijke stand, maar ook het onderhoud van plaatselijk 
groen en openbare ruimten. Zij moeten samenvallen met de politiezones die alzo 
ook beter bestuurd en gecontroleerd zouden worden. Daarnaast moeten de zes de 
hogere instanties kunnen adviseren over al wat de plaatselijke burger ter harte gaat. 
En die hogere instanties zouden hen voor een beperkt aantal zaken kunnen blijven 
betrekken in hun beleid : we draaien dus de rollen om. Geen zes nieuwe 
baronieën. 
In deze zes gemeenten moeten de Vlamingen hun rol kunnen opnemen die hen nu 
nog te veel wordt ontzegd in de 19. En de zes moeten voldoende financiële middelen 
krijgen om hun rol waar te maken, ook in de stadsdelen waar dat nu niet zo is. 
Vandaag zijn er nog altijd achtergestelde wijken. Hun bewoners zijn versmacht in het 
web van de 19. Deze buurten moeten voor sin de nieuwe structuur van zes 
hedendaagse gemeenten van de 21e eeuw eindelijk de kans krijgen om op te leven. 


3. Het Brussels Hoofdstedelijk Gewest is omgeven door Vlaamse gemeenten. De 
hoofdstad is de facto nauw verbonden deels met Wallonië, vooral met Vlaanderen, 
inzake mobiliteit, leefmilieu, ruimtelijke ordening, economie, werkgelegenheid, 
cultuur, onderwijs, welzijns-en gezondheidszorg. 
Daarom is spirit voorstander van een permanente samenwerking: een Gemengde 
Hoofdstedelijke Commissie Vlaanderen-Brussel (eventueel met Wallonië). Deze 
heeft een adviserende opdracht in alle gemeenschappelijke aangelegenheden en 
kan zelfs een beslissende rol vervullen. Steeds met respect voor de territoriale 
grenzen tussen beide gewesten. 


DE 13 SPEERPUNTEN VAN HET SPIRIT-PROGRAMMA 
1. 
DIRECTE DEMOCRATIE 
Spirit is een open, verdraagzame, democratische partij, die de burgers dicht bij 
het beleid wil betrekken. 
2. 
SOCIAAL WELZIJN 
Spirit is een sociale partij. Ze wil de OCMW’s opwaarderen tot sociale huizen, 
waar iedereen terechtkan, met speciale aandacht voor thuislozen, jongeren uit 
achtergestelde gezinnen en senioren. 
3. GEZONDHEIDSZORG ZONDER DREMPELS 
Spirit wil een kwaliteitsvolle en betaalbare gezondheidszorg die toegankelijk is 
voor iedereen, met respect voor ieders taal, cultuur en godsdienst. 
4. 
ACTIEF WOONBELEID 
Spirit wil een actief woonbeleid met speciale aandacht voor de 
kindvriendelijkheid van de huisvesting en voor de sociale woningen. 
5. 
RESOLUUT VLAAMS 
Spirit is een Vlaamse, vrije en ongebonden partij, die altijd en overal opkomt 
voor de Vlaamse belangen. 
6. CULTUUR EN INTERCULTUREEL 
Spirit wil een cultuurbeleid dat mensen en culturen verbindt tot een 
samenleving. Ze wil met nieuwkomers uit andere landen een 
inburgeringscontract sluiten. 
7. 
JEUGD 
In deze pluriculturele context wil spirit aan de jongeren maximale kansen 
geven. Elke beleidsbeslissing moet een jeugdparagraaf bevatten. 
8. ONDERWIJS = SAMENLEVINGSOPBOUW 
Spirit wil in de hoofdstad Brussel een Nederlandstalig onderwijs, dat zijn 
kwaliteitskenmerken van meertaligheid en interculturele ontmoeting uitbouwt, 
zonder het Nederlandstalig karakter te verliezen. 
9. 
VEILIGE MOBILITEIT 
Spirit wil een radicaal mobiliteitsplan met bescherming van de zwakke 
weggebruikers, ontmoediging van het autoverkeer en aanmoediging van het 
openbaar vervoer en de fiets. 
10. 
MILIEUBEWUST-GROEN 
Spirit is een groene, milieubewuste partij, die elk nieuw initiatief op zijn 
milieu-effect wil toetsen. Zij wil tevens een offensieve strategie ten bate 
van de leefkwaliteit ontwikkelen. 
11. INTER-NATIONALE SOLIDARITEIT 
Spirit wil dat de hoofdstad Brussel haar signaalfunctie voor internationale 
solidariteit en verbondenheid uitbouwt. Ze wil dat 0,7% van het 
overheidsbudget aan ontwikkelingssamenwerking wordt besteed. 


12. 
VEILIGHEID 
Spirit wil een veiligheidsplan voor Brussel-19 met een zichtbare politie en 
vooral de strijd tegen de kansarmoede en de achterstelling. 
13. 
WERK! 
Spirit wil een alert en permanent werkgelegenheidsbeleid voor de Brusselaars 
voeren. Via toeleiding, opleiding en vorming: in samenwerking met VDAB en 
onderwijs. Via afspraken met de economische actoren in Brussel en 
Vlaanderen. Via de ontwikkeling van de sociale economie. 


PRIORITEITEN 
We willen vier speerpunten meer in het bijzonder toelichten: 
a. Mobiliteit 
b. Onderwijs 
c. Gezondheidszorg 
d. Huisvesting 


MOBILITEIT EN VERKEERSVEILIGHEID: “Er is nog leven na de auto” 
INLEIDING 
- Wanneer men spreekt over onveiligheid in de stad, wordt nogal eenzijdig aan 
criminaliteit gedacht. Het drukke, agressieve en egoistische autoverkeer is een even 
belangrijke oorzaak van de stadsonveiligheid. Zeker voor voetgangers, fietsers, 
ouderen en minder-mobielen. 
- In elke gemeente dient er een schepen exclusief voor het mobiliteitsbeleid bevoegd 
te zijn. Een gemeentelijk mobiliteitsplan wordt opgesteld in overleg met onder meer 
de Vlaamse Gemeenschapscentra. 
- Een globaal gewestelijk plan brengt de verkeersknelpunten in kaart en omvat een 
meerjarenprogramma, dat jaarlijks geëvalueerd en eventueel bijgestuurd wordt. 
Een gewestelijk verkeersveiligheidsbeleid moet deel uitmaken van het globaal 
mobiliteitsplan. 
MOBILITEITSBEHEERSING IS ESSENTIEEL 
Die beheersing gaat uit van de volgende onderdelen: 
1. Bevoegdheden op het juiste niveau 
2. Bescherming van de zwakke weggebruiker 
3. Toegankelijk en efficiënt Openbaar Vervoer 
4. Ontmoedigen van het autoverkeer 
5. Fietsen in de stad wordt een volwaardig alternatief 
6. Intermobiliteit als rode draad in alle projecten. 
1. Mobiliteit = gewestelijke bevoegdheid 
Mobiliteit gaat over mensen die zich verplaatsen, over infrastructuur en duurzame, 
globale oplossingen (politieke keuzes). 
Per definitie gaan de oplossingen dus ook over de grenzen van de gemeenten en 
zelfs van de regio’s. 
De gemeenten (en de bevoegde schepenen) zijn partners in het debat, net als de 
andere gewesten en het federale niveau. 
1.1Infrastructuur. 
Spirit wil dat de volledige wegeninfrastructuur onder gewestelijke bevoegdheid komt. 
Door de schaalvergroting in de aanbestedingen verlaagt de kost. 
Er zal een grotere gelijkvormigheid ontstaan en er kunnen kleinere voorraden 
aangelegd worden. 
De onderhoudsploegen kunnen beter ingezet worden. 
In een globale ploeg kunnen hoger gekwalificeerde mensen aangetrokken worden 
dan in iedere gemeente afzonderlijk. 


Bij grotere projecten kan overleg tussen de gewesten beter georganiseerd worden 
dan tussen het gewest en een gemeente. 
1.2Duurzame en globale oplossingen 
Voor duurzame en globale oplossingen in verband met 
-het Gewestelijk Expres Net 
-het Openbaar Vervoer in het algemeen en de prijs van dat vervoer 
-intermobiliteit (intermodaliteit) 
moeten politieke keuzes gemaakt worden die een politiek, financieel en operationeel 
draagvlak nodig hebben die de gemeenten ver overschrijdt. 
Spirit stelt dat MOBILITEIT een GEWESTELIJKE bevoegdheid moet worden. 
2. Bescherming van de zwakke weggebruiker 
2.1De voetpaden terug naar de voetganger. 
De voetpaden moeten zo zijn aangelegd dat zowel de voetganger als de andere 
weggebruikers aan de straathoeken een volledig overzicht over het verkeer hebben.. 
Spirit wil dat voetpaden voorrang hebben op de andere delen van de straat. 
Voetpaden dienen daarbij altijd breed te zijn. 
Zo kunnen bv. ook de uitstalrekken van plaatselijke winkels er hun plaats vinden. 
Voetpaden moeten overal zo worden aangepast dat rolstoelen en kinderwagens er 
makkelijk op en af kunnen rijden aan de straathoeken en aan oversteekplaatsen. 
Stadsmeubilair, bushokjes, betaalautomaten voor parkeerplaatsen en vuilnisbakken 
moeten zo zijn ingeplant dat de wettelijke minimum breedte gerespecteerd wordt. 
De overheden (gemeente, gewest...) moeten werken onder de voetpaden 
coördineren met alle mogelijke geïnteresseerden. (gas, water, telefoon, kabel, 
elektriciteit,...). 
Indien een voetpad wordt open gebroken moet de verantwoordelijke overheid ervoor 
zorgen dat het voetpad na de werken volledig wordt hersteld. 
Op het niveau van het gewest moet een coördinatiedienst op zeer regelmatige basis 
alle geïnteresseerde bedrijven bijeenbrengen om de werken te plannen. 
2.2Fietsen in de stad moet een volwaardig alternatief zijn. 
Spirit wil het gebruik van fietspaden toelaten en verplichten voor verkeer met een 
gemiddelde snelheid van 15 km per uur (fietsen, steps, elektrische rolstoelen,.......). 


De fietspaden moeten aangelegd worden in functie van de globale verkeerssituatie. 
De fietspaden moeten zo zijn aangelegd dat er overzicht ontstaat aan de 
straathoeken, voor de fietser, de voetganger en voor de andere weggebruikers. 
Fietspaden mogen niet bruusk ophouden en moeten breed genoeg zijn. 
Op heel wat plaatsen in onze stad zijn er grote hoogteverschillen. Op die plaatsen 
moeten openbare fietsliften voorzien worden (vb. de lift aan het Justitiepaleis). 
2.3De snelheid van het verkeer moet in functie staan van de verkeerssituatie. 
Er moet met alle middelen toegezien worden op het respecteren van de maximum 
snelheid. 
Op de gevaarlijkste plaatsen worden permanente flitspalen geplaatst. 
Toepasbare snelheden moeten berekend worden in functie van het 
verkeersvolume. 
Spirit wil op de kleine ring, en daar waar mogelijk op de grote assen, het systeem 
van variabele en aangekondigde richtsnelheden invoeren en organiseren (“groene 
golf”). 
De snelheid in de Brusselse tunnels kan dan aan de verkeerssituatie aangepast 
worden. Maar de maximumsnelheid mag nooit meer dan 70 km per uur bedragen. 
2.4 Voor alles, veiligheid aan de schoolpoort! 
Spirit wil de omgeving van alle scholen als zone 30 inrichten. 
Voor elke school moet een bereikbaarheidsplan worden opgesteld. 
Waar mogelijk wordt de kiss-and-drive voor de schoolpoort georganiseerd wegens 
het afremmende effect. 
Elke school organiseert de aankomst en het vertrek van de leerlingen volgens de 
verschillende vervoersmogelijkheden: te voet, met de fiets, met het openbaar 
vervoer, met de auto. 
De opleiding en de inschakeling van stewards aan de scholen wordt algemeen 
ingevoerd. 
2.5De rol van de verkeerslichten 
Spirit heeft als uitgangspunt dat de zwakste weggebruiker het best moet beschermd 
worden. Welnu, verkeerslichten moeten de zwakke weggebruiker helpen! 
Daarom willen we alle verkeerslichten uitrusten met geluidssignalen zodat ook 
blinden en slechtzienden veilig kunnen deelnemen aan het verkeer. 


De sequentie van de verkeerslichten moet met de hulp van aangepaste software 
voor ELK kruispunt apart en voor groepen van kruispunten samen gesimuleerd 
worden. 
Een optimale sequentie kan verschillen in functie van de verkeerssituatie en de uren 
van de dag. 
Als minimum basistijd voor de simulaties moet de minimale tijd dienen die een 
oudere persoon nodig heeft om gewoon stappend de overkant te bereiken. 
Groen voor de voetganger moet lang genoeg groen zijn. 
2.6Onafgebroken opleiding, responsabilisering en motivatie van alle weggebruikers 
Spirit wil ervoor zorgen dat de overheid elke weggebruiker voldoende informatie 
over het verkeer bezorgt. 
Initiatieven van de lokale politie om creatief aan verkeersopvoeding te doen, moeten 
aangemoedigd en ondersteund worden. Scholen die meewerken aan deze 
initiatieven moeten beloond worden. 
2.7Zebrapaden 
Aan elke busstop, aan ieder kruispunt en aan elke “natuurlijke” oversteekplaats 
moeten zebrapaden komen die aangepast uitgerust worden met verlichting, 
knipperlichten, wegversmallingen... 
2.8Kinderen moeten op straat kunnen spelen 
In ieder lokaal mobiliteitsplan moet opgenomen worden welke straten tijdens de 
schoolvakanties speelstraten worden. 
2.9Rol van de lokale verkeerspolitie 
Spirit vindt de aanwezigheid op straat en de rol van de verkeerspolitie van 
essentieel belang. 
Overtredingen (fout en dubbel parkeren, rijden op de eigen bedding van het 
openbaar vervoer, overdreven snelheid, onbetaald parkeren, door het rode licht 
rijden, enz.) dienen zwaar en meteen beboet te worden. 
3. “Bevorderen van het openbaar vervoer” 
3.1 Het voorstadsnet 
Spirit wil dat het voorstadsnet zo vlug mogelijk gerealiseerd wordt en dat daarvoor 
bijgevolg elk jaar voldoende budgetten voorzien worden. 
Specifiek overleg met de Vlaamse regering is nodig omdat het Vlaamse gewest ons 
omringt en . van het voorstadsnet vanuit het Vlaamse grondgebied komt. 


Bij de realisatie van het GEN ziet Spirit de volgende aandachtspunten: 
- Stiptheid, snelheid, comfort en frequentie van het transport is bepalend voor het 
succes. 
- Het gebruik van het GEN moet betaalbaar zijn. 
- Het netwerk moet goed bereikbaar zijn en naadloos aansluiten op de bestaande 
infrastructuur. 
- Er zijn bestaande lijnen die bruikbaar zijn, en integreerbaar met lage kosten. 
- Het netwerk moet beschikken over grote parkings aan de buitenrand. 
Op die parkings moet Carpooling signalisatie aanwezig zijn. 
- Prijs, abonnementen en tickets moeten combineerbaar zijn op het GEN en op het 
stadsnet. 
- Op het GEN moet het zonder enig probleem mogelijk zijn de fiets mee te nemen. 
3.2 Het openbaar vervoer 
Het openbaar vervoer moet goedkoop zijn. 

Naast de prijs zijn er andere elementen die minstens even belangrijk zijn om het 
publiek aan te zetten het openbaar vervoer meer te gebruiken. 
Die elementen zijn: efficiëntie, bereikbaarheid, comfort, veiligheid in de installaties en 
op de rijtuigen. 
Spirit stelt een financiering voor met een verdeelsleutel op de volgende elementen: 
- bijkomende regionale belasting (type ‘kijk-en-luistergeld”) = spreiden over iedereen; 
- hogere federale tussenkomst omwille van de hoofdstedelijke functie. 
- tussenkomst van de werkgever. 
Opgelet: gratis openbaar vervoer voor 65+, studenten en jongeren blijft behouden. 
Het openbaar vervoer moet efficiënt zijn 
Efficiëntie van het netwerk moet verhoogd worden door nog meer bussen en trams 
op een eigen bedding te laten rijden. 
Een cirkelverbinding aan de rand van het gewest moet vermijden dat randbewoners 
eerst naar de stad moeten wanneer ze aan dezelfde buitenzijde van de stad moeten 
zijn. 
Sneltram AZ Jette 
Vanuit dezelfde bezorgdheid pleit spirit voor een sneltram naar het AZ te Jette. 
Openbaar vervoer moet toegankelijk zijn. 
De toegang tot de rijtuigen moet voor iedereen mogelijk worden. 
-Voertuigen met lage drempel (bussen en trams). 
-Liften in de metrostations. 

 
-Toegankelijkheid van de perrons. 
-Perrons die de toegankelijkheid van de trein vergemakkelijken. 
Taxicheques of belbus? 
Spirit wil onderzoeken hoe efficiënt het systeem van de gemeentelijke taxicheques 
is. 
De bedragen die daarvoor worden uitgetrokken kunnen misschien beter in een 
Belbus systeem gestoken worden. 
Sociaal vervoer 
Zowel de VGC als een aantal VZW’s zijn bezig met sociaal vervoer van zieken van 
en naar ziekenhuizen. 
De regeling van de vergoedingen die daarvoor worden uitgereikt moeten herbekeken 
worden. 
Het vrijwilligerswerk moet gewaardeerd worden. 
MIVB / De Lijn / NMBS 
-Verhoogde samenwerking 
Spirit wenst een grotere samenwerking tussen de drie organisaties, zodat de dienst 
beter kan georganiseerd worden waardoor meer mensen het openbaar vervoer 
zullen gebruiken. 
Zo dienen de overstapmogelijkheden beter uitgebouwd te worden.en moeten de 
abonnementen combineerbaar zijn. 
- Gebruik bevorderen 
Elk mobiliteitsplan omvat een aantal maatregelen die het gebruik van het openbaar 
vervoer bevorderen: 
-eigen bedding voor bus en tram; 
-properheid in de omgeving van de haltes; 
-verkeerslichten en zebrapaden bij tram- en bushaltes. 
In de metro wordt versneld verder gewerkt aan de bereikbaarheid ook voor minder 
mobiele mensen. 
Elk metrostation moet een lift hebben. 
Spirit wil dat er actief gewerkt wordt aan de fysieke veiligheid in de metro en op de 
trams en bussen. 
De opgedreven controles tegen zwartrijden moeten blijven. 
- Wendbare stadsbussen met alternatieve brandstoffen 
Lijnen die de Vijfhoek bedienen, worden uitgerust met kleinere, wendbare 
stadsbussen, en een hogere frequentie (zie kleine bussen Brugge). 


Meer stadsbussen dienen met alternatieve energiebronnen (elektriciteit / waterstof) 
uitgerust te worden. 
3.3 Gebruik van het kanaal 
Spirit ziet in een betere exploitatie van het kanaal een bijkomend 
VERKEERSpotentieel. 
Het kanaal is onder meer een mogelijk alternatief voor aanvoer van afgewerkte 
producten naar de stad. 
1 binnenschip betekent 30 vrachtwagens minder in de stad. 
De randvoorwaarden moeten door de overheid gecreëerd worden bv. goed 
uitgeruste kaaien en goede aansluitingsmogelijkheden van de overslag naar het 
centrum. 
Het kanaal zou bovendien een extra invalsweg naar de stad kunnen betekenen voor 
het personenvervoer. 
Randvoorwaarden moeten ook in dit geval door de overheden gecreëerd worden: zo 
zijn, net als voor het tram/bus/metroverkeer efficiëntie, snelheid, en frequentie 
sleutelwoorden, er dienen voldoende aanlegplaatsen te zijn die aansluiting geven op 
het stadsnet, er moet goedkope (gratis) parking voorzien worden aan de 
opstapplaats en de bereikbaarheid van de opstapplaats moet uitstekend zijn. 
4. Autoverkeer ontmoedigen 
4.1Parkeerbeleid 
4.1.1 Parking met aansluiting op het Openbaar Vervoer 
Rondom de stad moet goedkope en veilige parkeergelegenheid aangeboden worden 
die naadloos aansluit op het openbaar vervoer, zowel op metro, tram als bussen. 
Vervolgens kan de opdracht van de MIVB uitgebreid worden en de exploitatie van 
deze parkeerterreinen opgenomen worden in de beheerscontracten. 
4.1.2 Prijs van de parking. 
Hier geldt het principe: hoe dichter bij het centrum, hoe duurder de parking. 
Spirit verdedigt de volgende formule: 
Spirit stelt dat een geïntegreerd parkeerbeleid slechts op het gewestelijk niveau kan 
gerealiseerd worden. 
4.1.3 Parkeren in de stad 
Voor niet-Brusselse chauffeurs is het parkeren op straat duur (parkeermeters) en in 


tijd beperkt (maximaal twee uur). 
Stadsbewoners moeten beschikken over een gratis bewonersparkeerkaart, beperkt 
tot een kaart per gezin. 
Tussen 19 uur ‘s avonds en 7 uur ’s ochtends is parkeren in de bestaande 
parkeergarages goedkoop maximum 0,25 €/uur. 
Elektronische verkeersborden verwijzen naar de parkeergarages, met vermelding 
van het aantal vrije plaatsen. 
Dubbel of foutief parkeren (bv. op zebrapaden) wordt zwaar beboet. 
4.2Verkeersvrije zones en zones 30 
Spirit is voorstander van grote verkeersvrije zones in de kernen van de 19 
gemeenten. 
Bovendien is er een uitbreiding van de zones 30 nodig binnen de Vijfhoek en andere 
gemeentelijke centra en in de omgeving van speelplaatsen, 
gemeenschapscentra, begraafplaatsen, markten, busstations, zwembaden, ... 
4.3Bestemmingsverkeer en doorgaand verkeer 
Er moet een duidelijk onderscheid gemaakt worden tussen doorgaand en 
bestemmingsverkeer. 
“Natuurlijke” schort-cuts (zoals bv. de Anspachlaan) moeten heraangelegd worden 
met 1 rijstrook in elke richting en fietspaden en bomen. 
Met een lussensysteem zoals in Brugge en Gent wordt het doorgaand verkeer op 
bestemmingsverkeersaders terug naar de ring gevoerd. 
4.4Vrijgekomen ruimte 
De ruimte die vrijkomt door het terugdringen van de auto in de stad moet met 
voorrang ingenomen worden door 
-Fietspaden 
-Extra verlichting 
-Bredere voetpaden 
-Extra groenvoorziening 
-Lokale parking voor de bewoner. 
4.5Carpooling en Taxi-Stop 
Spirit wil een beter gebruik van bestaande capaciteit stimuleren door gratis 
carpooling parking gelegenheden aan de rand van de stad. 


Verder dienen nieuwe initiatieven van Taxi-Stop ruim onder de aandacht te worden 
gebracht. 
5. Fietsen in de stad moet een volwaardig alternatief worden 
Er zijn in Brussel te weinig fietspaden. Ze moeten er overal komen. Daarom moet het 
huidige fietsrouteplan verder afgewerkt worden. 
De nodige middelen moeten dringend vrijgemaakt worden. 
Op strategische plaatsen moeten beveiligde en overdekte fietsparkings aangelegd 
worden, nl. bij treinstations, metrostations, universiteiten, hogescholen en 
shoppingcentra... 
6. Intermobiliteit 
Intermobiliteit (of intermodaliteit) is vlot kunnen wisselen van een vervoermiddel op 
een ander. 
-Bus op Metro 
-Metro op trein 
-Auto op metro 
-Fiets op bus 
Spirit pleit voor een infrastructuur die dat mogelijk maakt. 
Overstapcentra moeten aantrekkelijk zijn en kunnen bv. onder of in de buurt van 
shoppingcentra liggen. 
Een aantal elementen zijn samen nodig voor de uitbouw: 
-aanwezigheid van een metrostation of treinstation, buslijnen; 
-al of niet uitgebate parking voor auto en fiets; 
-regionaal fietsen(verhuur), afgifte/pick-up plaats. 
Aansluitingen op gelijk welk net moeten duidelijk aangegeven worden op iedere halte 
van elk net. Niet alleen aan de betrokken halte, maar ook aan de haltes van 
vervoermiddelen in de omgeving. 
Alternatieve vormen van fietsenverhuur of –uitleen moeten geïmplementeerd 
worden. 
Spirit verheugt zich over het besluit van de MIVB om de fiets onder bepaalde 
voorwaarden op de metro toe te laten. 
Er moet gezorgd worden voor draadloze internetverbinding op metro en treinen. 
Werkgevers moeten gestimuleerd worden om werknemers via internet thuis te laten 
werken. 


ONDERWIJS = SAMENLEVINGSOPBOUW 
De missie van het Nederlandstalig onderwijs in Brussel (NOB) wil spirit als volgt 
omschrijven: 
“Het NOB verzekert dat zijn oud-leerlingen uitstekend Nederlands spreken, meerdere 
talen kennen en goed voorbereid zijn op de mondiale en interculturele samenleving 
van morgen.” 
Het Nederlandstalig karakter van het NOB is een troef die we niet kwijt mogen 
spelen. 
Het NOB moet evenwel open staan voor alle kinderen, die het pedagogisch project 
van de school aanvaarden, ongeacht hun etnische, culturele of sociale achtergrond. 
De Brusselse Nederlandstalige scholen willen de waarde van de verdraagzaamheid 
en gelijkwaardigheid als pedagogische boodschap uitdragen. 
De openbare Nederlandstalige scholen zijn pluralistisch van geest en structuur. 
Spirit wil de initiatieven met betrekking tot een meertalig en modulair 
onderwijssysteem ondersteunen en veralgemenen. 
Voor spirit zijn de meertaligheid en de interculturele ontmoeting 
kwaliteitskenmerken, die het NOB aantrekkelijk maken. 
De leerkrachten, die bereid zijn bijscholing inzake de omgang met interculturaliteit en 
armoede te volgen, hebben recht op een bijkomende verloning. 
Spirit staat volledig achter het decreet met het oog op gelijke kansen op onderwijs 
voor kinderen van vreemde oorsprong of uit arme gezinnen. Spirit verheugt zich 
over het specifieke Brussel-luik, dat de aanwezigheid van 30% Nederlandstalige 
kinderen in het Basisonderwijs waarborgt. 
Het NOB dient de culturele en sociale kloof tussen ouders en school te dichten, 
zodat participatie en inspraak worden bevorderd. Met dit doel zullen de anderstalige 
ouders aangemoedigd worden Nederlandse taallessen te volgen. 
Spirit vindt onderwijs een belangrijk instrument in de strijd tegen sociale 
ongelijkheid, maatschappelijke uitsluiting en armoede. 


GEZONDHEIDSZORG ZONDER DREMPELS: “Een grondwettelijk recht” 
Hoewel de vrije keuze van een dokter, ziekenhuis of hulpverlener door de 
Brusselaars erg gewenst wordt, is de toegankelijkheid van de gezondheidszorg niet 
voor elkeen gewaarborgd. 
Het is zorgwekkend dat de Brusselaars dubbel zoveel keren bij een specialist gaan 
aankloppen als bij een huisarts. Daarenboven zijn Brusselaars (88%) meer geneigd 
dan Vlamingen (75%) en Walen (63%) om zich rechtstreeks tot een spoeddienst te 
richten, zonder langs een huisarts te gaan. 
Het is helemaal verontrustend dat de betaalbaarheid van de gezondheidszorg een 
rol speelt in het gedrag van de Brusselaars. Het blijkt immers dat ze met een 
medische klacht naar de spoeddienst van een ziekenhuis trekken, vooral omdat ze 
geen arts kunnen betalen. 
Gezondheidszorg is nochtans een grondrecht voor iedereen. Gezondheid is immers 
een voorwaarde om op andere terreinen optimaal te functioneren: sociaal, 
relationeel, economisch, cultureel. Vandaar het grote belang van de toegankelijkheid 
en betaalbaarheid van een kwaliteitsvolle gezondheidszorg. 
BEVOEGDHEDEN 
De gezondheidszorg in Brussel behoort langs Vlaamse kant tot de bevoegdheid van 
drie overheidsinstanties: de Gemeenschappelijke Gemeenschapscommissie (GGC), 
de Vlaamse Gemeenschapscommissie (VGC) en de Vlaamse Gemeenschap. 
De gezondheidszorg is in geen enkel geval een gewestelijke aangelegenheid. 
De GGC is thans onder meer bevoegd inzake de erkenning van Brusselse priveziekenhuizen 
en bejaardentehuizen, die voor de bicommunautaire sector kiezen. 
De Vlaamse Gemeenschap is op haar beurt bevoegd voor het universitaire of 
academische ziekenhuis AZ-VUB en de Vlaamse Rust-en Verzorgingstehuizen. 
De kinderopvang, de bejaardentehuizen, de thuiszorgdiensten en de 
preventiecampagnes vallen, onder meer, evenals de welzijnssector onder het beleid 
van de Vlaamse overheid, nl. de VGC of de Vlaamse Gemeenschap. 

De Vlaamse Regering en het Vlaams Parlement hebben in 1999 beslist Brussel te 
beschouwen als een Vlaamse stad van 300.000 inwoners. Spirit verheugt zich over 
deze beslissing, omdat eruit blijkt dat de Vlaamse Gemeenschap zich ook voor een 
deel van de allochtone populatie verantwoordelijk voelt. 
Daarom verwacht spirit dat de Vlaamse Gemeenschap in de Brusselse 
gezondheidszorg zal investeren en dat er een Vlaams netwerk van 
gezondheidsinstellingen en -diensten zou uitgebouwd worden. 


De bicommunautaire instellingen zijn een permanente bron van moeilijkheden en 
wrijvingen, zowel omwille van de taalkennis als omwille van de nogal vaak 
verschillende beleidsinzichten van de Vlamingen en de Franstaligen. 
TWEETALIGHEID 
Spirit eist dat de dringende medische hulp en de ziekenhuizen, zowel de private als 
de openbare, zich tweetalig (N + F) zouden organiseren inzake onthaal, begeleiding 
en medische verzorging. 
Dit is niet alleen een taalkwestie, maar vooral een sociale kwestie: de communicatie 
tussen arts of verpleegkundige en de patiënt speelt een cruciale rol in het proces van 
diagnose, behandeling en genezing. 
Het probleem van het gebrek aan kennis van de Nederlandse taal in de Brusselse 
ziekenhuizen moet een prioritaire zorg van de Vlaamse Regering zijn. Daarom pleit 
Spirit ervoor dat de Vlaamse Regering de oprichting van minimum twee poliklinieken 
van specialisten, als vooruitgeschoven posten van het AZ-VUB te Jette, zou 
subsidiëren. 
Spirit pleit voor een “herkenbaarheidslabel”, die de instellingen waar 
Nederlandstaligen welkom zijn, mogen uithangen; een deurlabel met “Hier spreekt 
men Nederlands” zou grote diensten bewijzen. 
De tweetaligheid is bij wet verplicht in de openbare IRIS-ziekenhuizen. Maar ook in 
de prive-ziekenhuizen zou de tweetaligheid als kwaliteitswaarborg moeten gelden. 
Daarom wil spirit dat de ziekenhuizen, die aan deze kwaliteitsvereiste willen 
voldoen, een CHARTER zouden ondertekenen waarin zij zich engageren op een 
termijn van 5 jaar te voldoen aan alle vereisten van tweetaligheid inzake onthaal, 
administratie, medische en paramedische hulpverlening. 
Alleen deze instellingen kunnen zich BICOMMUNAUTAIR noemen en aanspraak 
maken op de financiële middelen van de GGC. 
Spirit wil dat de Vlaamse Brusselaars in dezelfde mate als andere Vlamingen zouden 
kunnen genieten van de Vlaamse zorgverzekering. 
Spirit verheugt er zich over dat ongeveer 30% van de bicommunautaire Rust- en 
Verzorgingstehuizen een aanvraag tot erkenning heeft ingediend om in aanmerking 
voor de Vlaamse zorgverzekering te komen. 
Onafhankelijk klachtenmeldpunt 
Spirit pleit voor de oprichting van een onafhankelijk observatorium met de functie 
van klachtenmeldpunt en ombudsdienst. De overheidsinstanties kunnen pas de 
bicommunautaire of eentalige instellingen erkennen, na positief rapport van dit 
observatorium inzake hun overeenkomstig taalbeleid, zorgkwaliteit en 
toegankelijkheid. 
Het onafhankelijk observatorium dient bv. de bicommunataire RVT’s nauwkeurig op 
te volgen om na te gaan of zij hun engagement inzake de tweetaligheid en de 
kwaliteit van hun dienstverlening gestand blijven. 


Goedkeuringsvoogdij 
Spirit eist dat de huidige afkeuringsvoogdij van de GGC, inzake de benoeming van 
personeel in de openbare ziekenhuizen, zou omgezet worden in een 
goedkeuringsvoogdij. 
TOEGANKELIJKHEID EN THUISZORG 
De thuiszorg is de gezondheidszorg die het dichtst bij de mensen staat. 
Daarom wil spirit dat de bevolking, bij middel van sensibiliseringsacties, zou 
aangespoord worden zich bij een vaste huisarts in te schrijven. 
Spirit pleit voor een multidisciplinaire (huisarts(en), verpleging, kinesitherapie, 
maatschappelijk werk, gezins- en bejaardenhulp, psychologie), multiculturele en 
tweetalige (N + F) eerste-lijns-thuisgezondheidsteams en –diensten. 
In dat verband acht spirit het nodig de interculturele bemiddelaars in de 
gezondheidszorg eindelijk een volwaardig statuut te geven, zodat hun prestaties in 
de nomenclatuur van het RIZIV kunnen opgenomen worden. Hun opleiding en 
bijscholing dienen terug op gang te worden gebracht. 
De bejaarden vormen een speciale doelgroep in de gezondheidszorg. Daarom wil 
Spirit dat de Vlaamse Gemeenschap, rechtstreeks of via de VGC, naast de bouw 
van Vlaamse Rust- en Verzorgingstehuizen, zou investeren in serviceflats of 
appartementen, waar de senioren beroep kunnen doen op allerhande zorgverlening. 
Vele bejaarden blijven ook kranig thuis. Maar dan wordt de nood aan mantelzorg 
steeds duidelijker. Spirit pleit dan ook voor het aantrekken van nieuwe en jonge 
vrijwilligers en het ontwikkelen van allerlei vormen van solidariteit. 
BETAALBAARHEID 
Met het oog op de betaalbaarheid van de gezondheidszorg verdedigt spiritkrachtdadig het bestaande stelsel van de Ziekte- en Invaliditeitsverzekering en pleit 
ervoor dat de financiële middelen van deze ZIV zouden toenemen zodat het aanbod 
van kwaliteitszorgen gelijke tred zou houden met de stijgende vraag. 
Teneinde de gezondheidszorg zo doeltreffend mogelijk uit te bouwen, is er nood aan 
overleg met de provincie Vlaams-Brabant, de Gemeenschappelijke 
Gemeenschapscommissie en de lokale OCMW’s. 


HUISVESTING: een actief woonbeleid is broodnodig 
Het recht op menswaardig wonen is een grondrecht. 
Welnu, vele Brusselaars hebben het moeilijk een menswaardige, kwaliteitsvolle en 
betaalbare woning te vinden op de privé-woningmarkt. Maar ook in de sociale 
huisvesting is de vraag veel groter dan het aanbod; 
Spirit wil dat het regionaal budget voor sociale huisvesting gedurende de volgende 
legislatuur met 50% stijgt. Er moeten immers 3.000 nieuwe sociale woningen per jaar 
gebouwd worden om de wachtlijsten te halveren. In ieder geval moet het aantal 
sociale woningen in 2009 tot 50.000 gestegen zijn! 
Spirit wil trouwens speciale aandacht voor de sociale huisvesting: 
- specifieke acties naar arme gezinnen en daklozen; 
- arme werklozen inschakelen in de renovatie van panden, die ze nadien zelf 
kunnen huren en waardoor ze een vak aanleren; 
-inspraak van kandidaat-huurders en bewoners bij het plannen van 
renovatie en het uitdenken van nieuwe projecten; 
- sociale woningen mogen geen woonsilo’s of woonkazernes zijn; ook 
minder gegoeden hebben een grondwettelijk recht op een menswaardige, 
aantrekkelijke huisvesting; daarom moet er bij renovatie of bouw van 
sociale woningen ook aandacht gaan naar het duurzame, het 
esthetische en het hygiënische; 
- de omgeving van sociale woningen dient verfraaid te worden en proper 
gehouden, zonder geluidsoverlast en met groene ruimten voor kinderen 
en comfort voor ouderen. 
Spirit verheugt zich over de oprichting en de werking van de vzw “Dienst 
Maatschappelijke Begeleiding van Sociale Huurders”, die in nauw contact met de 
sociale woningmaatschappijen de sociale huurders bijstaat. Deze werking dient ook 
in de volgende legislatuur ondersteund te worden. 
Spirit wil dat binnen het kader van het OCMW een huisvestingsdienst wordt 
opgericht om hulp te verlenen bij het zoeken naar een woning en het begeleiden van 
sociaal zwakke gezinnen met huisvestingsproblemen, onder meer om 
uithuiszettingen te voorkomen. 
In opvolging van het rapport over de staat van armoede in het Brussels 
Hoofdstedelijk Gewest, oordeelt spirit dat een globaal huisvestingsbeleid 
noodzakelijk is. 
Dit globaal beleid moet uitgaan van: 
- een integrale visie, waarbij de Brusselse Hoofdstedelijke Regering betrokken 
is; 
- een gecoördineerde aanpak, waarbij de gemeenten, het gewest en de 
verscheidene sociale huisvestingsmaatschappijen betrokken zijn; deze 
coördinatie dient door de BGHM te worden geleid; 
- een gewestelijk register van de woningmarkt, met data over aanbod, de 
huur-en koopprijs, de kwaliteit van de woning en de toegangscriteria; 


- een adequate en geactualiseerde informatie aan de Brusselaars en aan alle 
welzijnswerkers en administratieve diensten; 
- controle op de correcte toepassing van de nieuwe Huisvestingscode (o.a. 
wat de gemeubelde kamers betreft). 
Spirit verheugt zich over de werking van Wonen in Brussel en elk ander initiatief 
waar informatie over het woningenbestand wordt verschaft. De overheid dient deze 
werking actief te ondersteunen, zowel financieel als inzake infrastructuur. 
Spirit pleit voor een transparante en eenvoudige regelgeving. De verschillende 
premies dienen op elkaar afgestemd en als een coherent geheel aan de bevolking 
bekend gemaakt te worden. 
Spirit wil een beleid dat prioriteit geeft aan mens en groen boven de inplanting van 
kantoren. 
Hierbij denkt zij o.m. aan de heraanleg van de Europese en Leopoldwijk, de Noorden 
Zuidwijk, de ruimte achter het station van Schaarbeek en de enorme spoorweggrondreserve 
in Brussel-West. 
Concrete aandachtspunten zijn: dreigende verkrotting verhinderen door financiele 
bestraffing, premiestelsel voor woningrenovatie, inventaris van leegstand, 
laagdrempelige informatie over het wonen in de stad. 
De gemeenten en OCMW’s dienen het aantal woningen, die ze tegen sociale koopen 
huurprijzen aanbieden, te verhogen. 
Spirit wil dat de overheid maatregelen zou treffen om eigenaars te bestraffen, die 
het grondwettelijke recht op huisvesting schenden door allochtonen, omwille van hun 
huidskleur, als huurder te weigeren. 
Ten slotte wil spirit het belang van de kindvriendelijkheid van de huisvesting 
onderstrepen. Daarom is een “kind-effect-rapportering” (KER) bij elke bouwtoelating 
noodzakelijk. 


De andere speerpunten: 
I. DIRECTE DEMOCRATIE 
Voor spirit houdt inspraak niet op bij de verkiezingen. Spirit gelooft in het 
bindend referendum. Op vraag van een significant deel van de bevolking, moet 
elke Brusselaar, Belg of niet-Belg, van minstens 16 jaar zich kunnen uitspreken 
over hete hangijzers, die niet over communautaire zaken of relaties tussen 
autochtonen en allochtonen handelen. De inwoners worden vooraf grondig 
geïnformeerd met een bevattelijke brochure, waarin voor- en tegenstanders 
gelijkwaardig aan het woord worden gelaten. 

Een mens-vriendelijke administratie 
De administratie mag niet geschoeid zijn op de leest van een commercieel 
bedrijf, maar dient zich dienstverlenend op te stellen en bewust te zijn van 
haar sociale functie. 
Met mens-vriendelijkheid bedoelt spirit een vlot sociaal contact tussen 
burger en administratie. De gewestelijke en gemeentelijke administraties 
vormen het rechtstreekse aanspreekpunt van de overheid. 
De ambtenaren hebben niet alleen spreekrecht, ze hebben spreekplicht om 
wantoestanden aan het licht te brengen. 
Spirit is voorstander van een geïntegreerd loket per gemeente, waar 
iedereen terecht kan, voor om het even welke informatie, over om het even 
welke overheid. Spirit wenst dat dit dienstenloket een aantal keren per week 
buiten de kantooruren zou open zijn. 
Voor alle klachten, al dan niet anoniem, moet men terecht kunnen bij een 
onafhankelijke ombudsdienst. 
Spirit wil dat elke Brusselaar “recht heeft op recht”: sociale rechten, 
premies en uitkeringen, moeten niet aangevraagd, maar automatisch 
toegekend worden.


II. SOCIAAL WELZIJN: een sociaal huis 
Het sociaal welzijn is een typisch voorbeeld, waarvoor een globaal of integraal 
beleid noodzakelijk is. 
Een aantal determinerende hefbomen ter verbetering van de levenskwaliteit behoort 
tot de bevoegdheden van het gewest en de gemeenten: huisvesting, 
werkgelegenheid, stadsrenovatie, leefmilieu, energie, ... 
Welzijn hangt daarenboven ook af van de toegang tot onderwijs, cultuur en 
gezondheidszorg. En dat zijn Gemeenschapsbevoegdheden. 
Welzijn garanderen, veronderstelt participatie van de inwoners aan alle facetten van 
het maatschappelijk leven: 
- recht op menswaardige huisvesting en gezond leefmilieu; 
- recht op een zinvolle baan en een inkomen dat bestaanszekerheid 
garandeert; 
- recht op onderwijs en opleiding; 
- recht op cultuurbeleving; 
- recht op gezondheidszorg. 
Spirit bepleit de oprichting van sociale netwerken van verenigingen en centra, die de 
mantelzorg op het oog hebben. 
Inzake werkgelegenheid is spirit voorstander van toeleidings- en 
opleidingsprojecten binnen de renovatiewerken van openbare gebouwen en sociale 
woningen. 
Spirit wil eveneens toezichtjobs creëren: conciërges, plein- en parkwachters, 
straathoekwerk, kinderopvang door de vrouwen van de buurt. 
Spirit bepleit een opwaardering van het OCMW tot een sociaal huis, waar iedereen 
terecht kan voor alle welzijnsaangelegenheden. Kortom: in elke gemeente 1 loket 
voor een kwalitatieve dienstverlening, gericht op het welzijn van alle burgers. 
In elke OCMW-raad dient een redelijk aantal (min. 25%) van de leden 
Nederlandstalig te zijn. 
Elke OCMW-raad dient een beleidsnota op te stellen, vertrekkende van een 
behoeftenanalyse, die gebaseerd is op een brede inspraakronde, waarop ook de 
Vlaamse welzijnsinstellingen en Gemeenschapscentra worden uitgenodigd. 
Spirit pleit ervoor dat de OCMW’s specifieke initiatieven zouden nemen op het vlak 
van de thuislozenzorg. Bv.: 
-naleven van de wettelijke verplichting dringende hulp te verlenen aan 
daklozen; 
-opeisen van woningen, die minstens 6 maanden leeg staan, met een geringe 
vergoeding voor de eigenaars; 
- oprichten van sociale verhuurkantoren ten bate van de kansarmen. 
Spirit vraagt bijzondere aandacht van de OCMW’s voor de intensieve begeleiding 
van jongeren uit achtergestelde gezinnen en voor ondersteuning van de opvang en 
verzorging van bejaarden thuis en in familiekring. 


Het is een sociale plicht van de OCMW-ziekenhuizen ervoor te zorgen dat Vlaamse 
hulpbehoevenden in hun taal onthaald en verzorgd worden. 
De OCMW’s moeten een actieve betrokkenheid tonen voor de lokale hulpverleners. 
Spirit denkt hierbij aan de huisartsen, de straathoekwerkers, de VGC-centra die 
werken met kansarme jongeren en het netwerk van Vlaamse welzijnsvoorzieningen. 


V. RESOLUUT VLAAMS 
Spirit trekt bewust de Vlaamse kaart in de complexe internationale samenleving van 
Brussel, hoofdstad van Vlaanderen, België en Europa. 
Spirit wil er vrij en ongebonden voor zorgen dat de Vlaamse medeburgers, zoals alle 
Brusselaars, evenwaardig aan bod komen, bij een benoeming of bevordering, aan 
het loket van de administraties, bij de toewijzing van een sociale woning, in de 
Brusselse ziekenhuizen, enz. 
Spirit pleit voor een herverdeling van de bevoegdheden. De persoonsgebonden 
materies zouden best bij de gemeenten weggehaald en naar de VGC en de COCOF 
overgeheveld worden. Zo kan het beleid inzake onderwijs, cultuur, jeugd, senioren, 
welzijn en gezondheid per gemeenschap gevoerd worden. Gedaan met een 
versnipperd beleid, gespreid over 19 gemeenten. Een dergelijk Vlaams beleid op het 
niveau van het Brussels Hoofdstedelijk Gewest zou coherent en tevens doorzichtig 
zijn en elke discriminatie ten aanzien van de Vlaamse Gemeenschap voorkomen. 
In afwachting van deze grondige hervorming, stelt spirit haar programma in functie 
van de 19 gemeenten. 
Deze Vlaamse autonome machtsuitoefening staat trouwens een intense 
samenwerking met de Franstalige Gemeenschap en andere culturen helemaal niet 
in de weg. Wel integendeel. Alleen vertrekt elke gemeenschap dan op voet van 
gelijkwaardigheid. 
De Vlaamse welzijns- en gezondheidsinstellingen zijn van kop tot teen 
Nederlandstalig. Ze staan evenwel open voor alle Brusselaars, ongeacht hun taal of 
culturele achtergrond. De hulpverlening zal bijgevolg meertalig gebeuren. 
Spirit opteert dus niet voor een opgelegde subnationaliteit. Voor zover dit trouwens 
mogelijk zou zijn, is dit niet wenselijk, omdat de subnationaliteit strategisch de 
feitelijke invloed van de Vlamingen zou verzwakken en zelfs kunnen bedreigen. 
Spirit Brussel is omgeven door Vlaanderen. De hoofdstad is de facto nauw 
verbonden met de deelstaten en vooral met de Vlaamse deelstaat, inzake mobiliteit, 
leefmilieu, ruimtelijke ordening, economie, arbeidsmarkt, cultuur, welzijns- en 
gezondheidszorg. 
Spirit is bijgevolg voorstander van permanente samenwerkingsmodellen: een 
Gemengde Hoofdstedelijke Commissie Vlaanderen-Brussel (eventueel ook Wallonië) 
kan een adviserende rol spelen in alle gemeenschappelijke domeinen en zelfs een 
bijkomend beslissingsniveau vormen. 


VI. CULTUUR EN INTER-CULTUREEL 
Cultuur verbindt mensen tot een samen-leving. In die zin is het een middel tegen 
individualisme, egoïsme en de verheerlijking van materiele waarden. 
Gemeenschappelijke vrijetijdsbesteding, verenigingsleven, buurtwerking, 
wijkfeesten, zijn evengoed cultuur als opera, musea en tentoonstellingen. Cultuur is 
dus een zaak van alle beleidsverantwoordelijken. 
In afwachting van de overheveling van de gemeentelijke bevoegdheid inzake cultuur 
naar de Vlaamse Gemeenschapscommissie, wil spirit dat elke Brusselse gemeente 
in samenspraak met de Vlaamse Gemeenschapscentra een cultuurbeleidsplan 
opstelt, in het kader van het Vlaamse decreet op het lokaal cultuurbeleid. 
In dit beleidsplan gaat vooral aandacht naar het pluralistisch verenigingsleven. Van 
het budget dat in de gemeenten besteed wordt aan de subsidiering van de 
verenigingen en culturele centra wordt minstens 25% aan het Vlaamse netwerk 
toegekend. 
De inter-culturele samenleving 
Brussel is meer en meer een internationale stad. De Brusselaars behoren tot 
meerdere culturen. 
Voor spirit mag de aanwezigheid van vele culturen niet leiden tot een smeltkroes en 
wegvaging van de verschillende identiteiten. Geen grijze en kleurloze gemene deler. 
Geen “multiculturaliteit” waar ieder in zijn of haar hokje bijeentrekt zonder diepgaand 
contact met de andere. 
Daarom is de benaming “inter-culturaliteit” te verkiezen boven “multiculturaliteit”. 
Spirit wil de eigenheid en de verscheidenheid respecteren en tegelijkertijd de 
ontmoeting bevorderen. 
Spirit wil dat de Brusselse Hoofdstedelijke Raad een ordonnantie zou goedkeuren, 
die de 19 Brusselse gemeenten en het Brussels Hoofdstedelijk Gewest verplicht in 
hun administratie en deze van de pararegionalen tegen 2007 minimum 10% 
ambtenaren van allochtone oorsprong aan te werven. 
De Brusselse allochtonen zijn in de eerste plaats stadsbewoners onder de andere 
stadsbewoners, met dezelfde zorgen voor de dagdagelijkse moeilijkheden. De tijd 
van een beleid voor de allochtonen is voorbij. We zijn vandaag toe aan een 
samenlevingsbeleid met allochtonen. 
Spirit wil nieuwkomers maximaal de kans bieden om echt deel uit te maken van hun 
nieuwe leefomgeving, door middel van een uitgebalanceerd inburgeringstraject. 
Deze inburgering wordt verplicht zodra het aanbod zodanig is verhoogd, dat het 
tegemoet komt aan de vraag. 
Het doel is tweeledig: enerzijds nieuwkomers wegwijs maken in onze samenleving, 
anderzijds hen stimuleren om deel te nemen aan onze samenleving. 


Spirit wijst in dit verband naar de Vlaamse Regering. Deze moet meer middelen ter 
beschikking stellen van de centra voor volwassenenonderwijs om voldoende 
taallessen Nederlands te organiseren. 

Spirit wijst er bovendien op dat de inter-culturele samenlevingsontwikkeling in 
belangrijke mate wordt bevorderd door de SPORT, o.m. door de buurtsportprojecten 
en de opleiding van jongeren tot sportanimatoren. 
Spirit is voorstander van gemeentelijk stemrecht voor iedereen die minimum 5 jaar in 
de gemeente woont, dus ook voor de niet-Belgische inwoners. 


VII. DE JEUGD 
Spirit is voorstander van een overheveling van gemeentelijke bevoegdheden inzake 
de persoonsgebonden aangelegenheden, dus ook het jeugdbeleid, naar de Vlaamse 
Gemeenschapscommissie. Zo zou er een uniform beleid voor de Nederlandstalige 
jeugd en voor vele migrantenjongeren, die van de Vlaamse instellingen gebruik 
maken, kunnen ontwikkeld worden. Een dergelijk beleid zou veel doorzichtiger zijn 
en bovendien elke discriminatie ten aanzien van Vlaamse kinderen en jongeren, 
voorkomen. 

Wel bepleit spirit de ontmoeting tussen de verschillende gemeenschappen, dus niet 
alleen met de Franstalige maar ook met de andere culturele gemeenschappen. 
Spirit wil in dat verband dat alle Vlaamse jeugdinitiatieven duidelijk zichtbaar 
Nederlandstalig zijn en blijven, maar open staan voor elke jongere, ongeacht 
herkomst of cultuur. Dit kan alleen maar gegarandeerd worden door tweetalig (N + F) 
personeel, monitoren en jeugdwerkers. 
Een inclusief jeugdbeleid vindt een concrete uitwerking in de jeugdparagraaf: in elke 
beleidsbeslissing wordt een paragraaf gewijd aan de mogelijke gevolgen voor 
kinderen en jongeren. 
Een emanciperend jeugdbeleid vergt een afdoende infrastructuur, voor 
verschillende leeftijden en toegankelijk voor mindervalide kinderen en jongeren: 
sportaccommodatie, speelpleinen, jeugdhuizen, lokalen voor jeugdverenigingen en 
jeugdbewegingen, crea-ateliers, hobbyclubs, fuifzalen, rondhanghoeken. 
De creativiteit van jongeren wordt maximaal gestimuleerd door hen inspraak en 
verantwoordelijkheid te geven in een gemeentelijke jeugdraad. 
Deze jeugdraad moet taalkundig evenwichtig samengesteld worden. Ook hij is geen 
schaamlapje maar een permanent adviesorgaan. Zijn leden worden in de werking 
van de andere adviesorganen betrokken. 
Spirit bepleit tenslotte een intense kennismaking tussen jongeren en ouderen. 
Hiertoe moet elke gemeente, steeds in overleg met de jeugdraad en de 
VGC-jeugddienst, 3 keer per jaar een initiatief nemen bv. rond sport- of culturele 
evenementen, gemeenschappelijke uitstappen of bezoeken, verhaalnamiddagen, 
enz.


X. MILIEUBEWUST - GROEN 
Spirit wil vertrekken van een milieu- en natuurinventaris van heel de hoofdstedelijke 
ruimte. 
Spirit staat een driesporenbeleid voor: 
-fouten uit het verleden moeten rechtgezet worden: 
bv. vervuiling van het Zenne- en kanaalwater; 
bodemvervuiling door bepaalde economische exploitaties; 
-nieuwe lucht-, water- of bodemverontreiniging voorkomen: 
bv. afvalpreventie; 
rationeel energiegebruik; 
autogebruik ontraden en het openbaar vervoer en fietsverkeer 
stimuleren; 
-milieuvervuiling dient drastisch aangepakt en betreft: 
bv. wegwerpen van afval; 
lozingen; 
auto’s met stinkende uitlaatgassen.... 
Uitgaande van de hoofdstedelijke milieu- en natuurinventaris en rekening houdende 
met de behoeften ten gevolge van de dreigende aantasting van het leefmilieu, dient 
een milieubeleidsplan opgesteld te worden. 
In geval van kleinere milieudelicten opteert spirit voor alternatieve straffen, bv. 
zwerfvuil opruimen in stadsparken in plaats van geldboetes. 


XI. INTERNATIONALE SOLIDARITEIT 
Internationale verbondenheid is een belangrijke stap in het doorbreken van de 
kringloop van internationaal onrecht. 
In elke gemeente wordt een van de schepenen speciaal belast met de 
verantwoordelijkheid voor het Noord-Zuid-beleid, waaraan 0,7% van de begroting 
wordt besteed. 

Spirit wenst in dat verband een inclusief beleid. Dit wil zeggen dat bij de uitoefening 
van elke bevoegdheid, zowel op het gewestelijke als op het gemeentelijke vlak, met 
de Noord-Zuid-problematiek rekening wordt gehouden. 
Spirit pleit voor de oprichting van een SOLIDARITEITS-forum als erkende 
adviesraad van de overheid en als gewestelijk steunpunt voor informatie en educatie 
van de bevolking inzake de problematiek van de Derde Wereld. 
Spirit wil de bevolking bij het Noord-Zuid-beleid betrekken door de uitbouw van een 
solidariteitsfonds voor steun aan projecten van ontwikkelingssamenwerking, waaraan 
de bevolking en de gemeenten, elk voor 50%, participeren. 


XII. EEN BRUSSELS VEILIGHEIDSPLAN 
Spirit meent dat het Brussels Hoofdstedelijk Gewest, in overleg met de gemeenten 
en de bevolking, onder meer de Vlaamse gemeenschapscentra en het 
Seniorencentrum, over een gewestelijk veiligheidsplan, moet beschikken. 
Dit veiligheidsbeleid mag niet alleen afgestemd zijn op het aanwerven en optreden 
van meer en beter geschoolde politiemensen. De preventie is het hoofdbestanddeel 
van het veiligheidsplan. 
De strijd tegen (kans)armoede en maatschappelijke discriminatie vormt een vitaal 
onderdeel van het veiligheidsplan. Daarom wil spirit een gericht huisvestingsbeleid, 
een doeltreffend scholings- en tewerkstellingsbeleid, een integratiebeleid, een 
pro-actief beleid tegen pesten, afpersing en geweld in en rond de scholen en het op 
elkaar afstemmen van samenlevings-, veiligheids- of wijkcontracten. 
Dit betekent een uitgekiende ruimtelijke ordening, met een toereikende 
straatverlichting, ondersteuning van kleine handelszaken, bevordering van de 
bewoning boven de handelszaken, vermijden van gettovorming van kansarmen, 
verfraaien van straten en pleinen, sluiten van parken en speelpleinen na 
zonsondergang, ter beschikking stellen van muren aan graffitikunstenaars, bestrijden 
van leegstand. 
De wijkagent vormt als aanspreekpunt een ideale tussenschakel in de communicatie 
tussen buurt en overheid. Ook een doorgedreven decentralisatie van de 
politiekantoren, zo dicht mogelijk bij en gemakkelijk bereikbaar door de bevolking, is 
een belangrijk element. 
Een misdrijf dient kordaat bestraft te worden. Voor kleinere misdrijven bepleit spirit 
alternatieve strafmaatregelen bv. sluikstorters bestraffen met verplichte arbeid in de 
reinigingsdiensten. 
86. Om de illegale drughandel en het gebruik van drugs te voorkomen, moet de 
lokale politie educatieve en interactieve informatiesessies in scholen en jeugdcentra 
organiseren. 
87. Jeugdbenden dienen repressief aangepakt te worden, maar een preventieve 
actie is evenzeer noodzakelijk. Jongeren hebben immers vaak gebrek aan 
gereglementeerde en gecontroleerde uitgaansmogelijkheden. 


ENKELE IDEEEN 
-Taxicheques voor jongeren 
Gestrand midden in de nacht zonder BOB, bus of tram in de buurt? Spirit wil dat je 
ook dan veilig en comfortabel thuis geraakt. Voor weinig geld. 
Een derde van alle dodelijke ongevallen vindt plaats in het weekend. Meestal door 
een combinatie van overmoed, vermoeidheid en het gebruik van alcohol en drugs. 
Dat moet ophouden. Jongeren moeten een valabel alternatief hebben om uit te 
gaan. Spirit wil via de taxicheques aan jongeren een valabel alternatief geven. 
Veilig, vlot en goed voor de werkgelegenheid. 
-Parkeerbeleid in Brussel 
Brussel rijdt rond op zoek naar parking. Of parkeert waar het ronduit verboden is. 
Spirit wil dat parkeerchaos in Brussel ophoudt. 
Het gewest en de gemeenten moeten hun parkeerbeleid coördineren. Gemeenten 
zijn sinds 1 maart verantwoordelijk voor het parkeerbeleid. Binnenkort mogen ze ook 
zelf bepalen hoeveel bewonerskaarten ze willen uitreiken en aan welke prijs. Parking 
moet afgesteld zijn op het openbaar vervoer. Randparkings aan de belangrijkste 
metro- en tramhaltes moeten vermijden dat de centra dichtslibben en dat je vlot ter 
plaatse geraakt. Bovengrondse parkings in de centra moeten de uitzondering worden 
voor wie er niet woont. Spirits parkeerbeleid is: Gratis waar het een recht is, duur 
waar het een luxe is, en een hoge boete waar het verboden is. 
-Toegang tot zorg. In eigen taal. 
Spirit wil toegankelijke zorgvoorzieningen. Op alle gebied. Door goede openbaar 
vervoersverbindingen, bv. de noodzakelijke sneltram naar het Academisch 
Ziekenhuis in Jette. Door een goeie kwaliteit van de dienstverlening. En door 
dienstverlening in je eigen taal. De tweetalige instellingen moeten patiënten en 
bezoekers minstens in Nederlands en Frans kunnen bedienen. De bicommunautaire 
partners moeten jouw verzorging waarborgen. In jouw eigen taal. 
-Hier word je in het Nederlands bediend 
De apotheker, de huisarts, het ziekenhuis of een andere zorgvoorziening: zou het 
niet leuk zijn als je meteen kon zien of je je eigen taal kan spreken? Geen nood om 
te raden of om je te verontschuldigen of om op het Frans over te schakelen. Spirit-
Brussel wil dat je zelf de weg naar de juiste zorg kunt vinden door een label. Zodat 
het meteen duidelijk is of je in je eigen taal terechtkan. 


-Van grijze muizen tot grijze panters… 
Spirit wil een Brussel van en voor alle leeftijden. Er mogen niet alleen jaren aan het 
leven worden toegevoegd, maar er moet ook leven aan de jaren worden bijgebracht. 
De stad heeft soms een te beperkt geheugen. Spirit wil de Brusselse senioren 
stimuleren en engageren. Hun ervaring en kennis zijn een belangrijke meerwaarde 
voor Brussel. We willen vijftigplussers stimuleren om hun kennis en ervaring te 
gebruiken voor anderen. Van senior tot adviseur. Via de uitbouw van een netwerk 
van kennisbanken, waar particulieren, non-profitorganisaties en startende 
ondernemers terechtkunnen voor gratis advies. 
-Plaats is alles. Daarom wonen we in Brussel. 
Ondanks de virtuele revolutie blijft locatie belangrijk. Zeker voor een stad als Brussel. 
Spirit wil leven en werken, stressen en ontspannen, drukte en kalmte, grijs en groen, 
allemaal in dezelfde stad. En wel door te investeren in de omgeving, in parken en 
wijken, in nieuwe bedrijfjes, in huisvesting voor nieuwe Brusselaars, in vlot transport, 
in buiten- en binnensport. Brussel mag nooit vervelen. Want spirit wil nooit weg uit 
Brussel. Ook niet als de zon schijnt. 

-Van 19 naar 6. Minder gemeenten, meer beleid. 
De 19 gemeenten zijn 19eeeuws. Hun beleid is versnipperd, hun grenzen zijn 
kunstmatig geworden. De politieke kaart van Brussel moet er voor spirit helemaal 
anders gaan uit zien. Om Brussel als een stad te besturen moet het zwaartepunt 
van het beleid bij de nieuwe instellingen liggen: het gewest, de gemeenschappen en 
de gemeenschapscommissies. Zij moeten taken overnemen van de gemeenten. 
Het beleid moet zo dicht mogelijk bij de burger blijven, maar dat kan volgens spirit in 
Brussel ook met zes gemeenten met vaste taken van lokale dienstverlening, zoals 
bevolkingsdienst, burgerlijke stand, maar ook het onderhoud van plaatselijk groen en 
openbare ruimten en met een adviesrol aan het gewest en de gemeenschappen. 
Een 40-tal wijk-districten met beperkte politieke en administratieve bevoegdheden 
kunnen het beleid nog dichter bij de burger brengen. Deze buurten moeten voor 
spirit in de nieuwe structuur van zes grote gemeenten eindelijk de kans krijgen om 
op te leven. 
-Het Nederlandstalig onderwijs is een succes. Houden zo. 
Het Nederlandstalig onderwijs in Brussel moet volgens spirit verzekeren dat zijn 
afgestudeerden uitstekend Nederlands spreken, meerdere talen kennen en goed 
voorbereid zijn op het Europese en interculturele Brussel van morgen. 
Nederlandstalige scholen moeten kansen geven en gelijkwaardigheid promoten. 
Nederlandstalig onderwijs is de beste kans op een goeie job voor vele Brusselaars. 
Daarom vindt spirit dat het moet blijven open staan voor alle kinderen, die het 
project van de school aanvaarden, ongeacht hun etnische, culturele of sociale 
achtergrond. Onderwijs is een cruciaal instrument in de strijd tegen sociale 
ongelijkheid, maatschappelijke uitsluiting en armoede. Spirit wil dat leerkrachten 
pedagogisch en financieel ondersteund worden voor hun werk in de specifieke 
Brusselse context. 


-Jobs, jobs, jobs 
Spirit wil een alert en permanent werkgelegenheidsbeleid voor de Brusselaars 
voeren. 
-Via begeleiding en opleiding: in nauwe samenwerking met de BGDA en de 
VDAB en de onderwijsinstellingen, door intensieve taallessen om 
tweetaligheid Nederlans-Frans te bereiken. 
-Via afspraken met de economische actoren in Brussel en in de Vlaamse 
rand rond Brussel, bv. de industrieparken. 
-Via de ontwikkeling van projecten in de sociale economie. 



