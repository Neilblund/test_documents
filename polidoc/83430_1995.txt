Eesti Reformierakond
Valimisplatvorm
Laiendatud valimisplatvorm
Valimisnimekiri
Tallinn 1995.a.

Arukus ausse, jõukus majja!

EESTI REFORMIERAKOND VALIMISPLATVORM
REFORMIERAKOND lähtub oma poliitilises tegevuses sellest, et:
EESTI RIIK on tema kodanike huvides ja nende vabal tahtel loodud ühendus, mis peab igale Eesti Vabariigi kodanikule tagama tema põhiseaduslikud õigused ja vabadused ning kodanike ja nende vara kaitse.
EESTI RIIGI TURVALISUSE kindlaimad garantiid on tema kodanike jõukus, rahvusvaheline tuntus, majanduslik edu ja poliitiline arukus.
INIMESTE TURVALISUSE Eesti riigis tagab eelkõige hästi välja õppinud, vajalike seadustega kindlustatud, moodsalt varustatud ja kõrgelt tasustatud politsei ja korrakaitsesüsteem.
RIIGIASUTUSTE STRUKTUUR KORRASTATAKSE majanduslikust ja funktsionaalsest otstarbekusest lähtudes.
KOHALIKE OMAVALITSUSTE PÄDEVUSSE antakse koos vajaliku tulubaasiga kõik funktsioonid, mida nad täita suudavad ja mis on vajalikud nende normaalseks tegevuseks.
REGIONAALPOLIITIKA eesmärk on elanike jõukuse kasv kõigis piirkondades. Regionaalpoliitika vahend on eelduste kujundamine produktiivsete töökohtade loomiseks nõuande- ja koolituse ning põhikapitali ja äriprojektide krediteerimise süsteemide abil.
KESKMISE JA VÄIKEETTEVÕTLUSE arendamine ja toetamine on uute töökohtade loomise, rikkuse suurendamise ning tegusa keskklassi tekkimise kõige efektiivsem viis.
KESKKONNASÕBRALIKKUS peab olema lähtealuseks majanduspoliitika planeerimisel ja otsuste tegemisel. Tuleb kujundada keskkonnasõbralik elulaad.
EESTI MAJANDUSKASVU NURGAKIVID on usaldusväärne Eesti kroon, tasakaalustatud eelarvepoliitika ja avatud majandus.

EELARVEKULUDE PLANEERIMINE peab toimuma pikaajaliste riiklike arengukavade alusel.
RIIGI PÕHIÜLESANNE MAJANDUSKASVU SOODUSTAMISEL on arenguks vajaliku infrastruktuuri (kommunikatsioonid ja energeetika) loomine riiklike investeeringute abil ja võrdsete võimaluste keskkonna kujundamine ettevõtjatele.
PÕLLUMAJANDUSE ARENGU aluseks on põllumajandustoodangu kvaliteedi tõstmine ja omahinna alandamine, mis tagab Eesti toodangu läbilöögivõime maailmaturul.
SISETURU KAITSE lähtub tarbija kaitsmisest kvaliteedinõuete abil. Põhjendatud juhtumitel rakendatakse dumpinguvastaseid kaitseabinõusid.
PROPORTSIONAALNE TULUMAKS on õiglase maksustamise alus. Üldine maksukoormus ei tohi kasvada üle tänase taseme. Ettevõtete investeerimisvõime suurendamiseks kavandame ettevõtluse maksustamise vähendamist.
ERAOMAND peab olema puutumatu ja kõigile omanikele võrdselt kaitstud.
OMANDI- JA MAAREFORMI puudutav seadustik muudetakse majandusliku otstarbekuse suunas. Maa peab kiiresti jõudma majanduskäibesse kõigi Eesti kodanike jaoks.
ÕIGUSVASTASELT VÕÕRANDATUD VARA, eeskätt maaomandi tagastamiseks tuleb välja töötada senisega võrreldes lihtsam kord, et omandi- ja maareformi käiku kiirendada. Tuleb luua süsteem, mis võimaldaks üheaegselt korraldada maade ja varade tagastamist, erastamist ja asendamist.
ÜLDHARIDUSE OMANDAMINE jääb ' kohalike omavalitsuste korraldada ja riigi ülal pidada.
TÄIEND JA ÜMBERÕPPE võimaluste avardamine laiendab inimeste võimalusi ümberkvalifitseerumisel ja töö leidmisel.
KÕRGHARIDUS tuleb viia rahvusvaheliselt konkurentsivõimelisele tasemele. Kõrghariduse omandamist peab toetama õppelaenude ning stipendiumide süsteem, mis võimaldab muuta selle järk-järgult tasuliseks.
HARIDUSE OMANDAMIST saab finantseerida tulumaksuvabade isiklike (perekondlike) koolitusfondide; riiklike või eraõppelaenude; riiklike või erastipendiumifondide abil.
TEADUST FINANTSEERIB RIIK riigieelarveliste uuringutoetuste ja riiklike siht tellimuste abil.
HARIDUSE, TEADUSE ja KULTUURI ARENDAMISEKS ning toetamiseks eraldatud eelarvevälised vahendid on ühiskonna arengusse tehtud investeering ja vabastatakse tulumaksust.
PARIM SOTSIAALPOLIITIKA on inimeste rikkust suurendav majanduspoliitika, mille eesmärk on anda igale perekonnale võimalus oma ülalpeetavaid ise aidata.
SOTSIAALPOLIITIKA elluviimise põhilüli on kohalik omavalitsus.
RIIKLIK SOTSIAALABI peab jõudma nendeni, kes seda tõesti vajavad. Neid, kes ise toime ei tule, peab aitama riik.
NOORTE PEREDE TOETAMISEKS loob riik Noore Perekonna Toetusfondi.
LASTERIKASTE PEREKONDADE abistamiseks suurendatakse lastetoetusi alates teisest ja kolmandast lapsest.
SOTSIAALMAKS jaotatakse tööandja ning töövõtja maksuks.
RAHVAPENSION moodustub tööandja sotsiaalmaksust riiklikkusse pensionifondi.
TÖÖPENSION moodustub töövõtja sotsiaalmaksust; sissemaksed tööpensionifondi on tulumaksuvabad.
RAVIKINDLUSTUSE poolt tagatavad teenused kindlustab riik ja korraldavad kohalikud omavalitsused.
TÄIENDAVAID TERVISHOIUTEENUSEID osutatakse vabatahtliku ravikindlustuse kaudu.
EESTI JULGEOLEKU PEAMINE TAGATIS on kahe- ja mitmepoolsete rahvusvaheliste lepete ja garantiide süsteem ning koostöö ja ühinemine rahvusvaheliste julgeolekuorganisatsioonidega.
EESTI KAITSE TAGAVAD kõige paremini hästi väljaõpetatud ja varustatud elukutselised kaitsejõud, piirivalve ja sisekaitse eriüksused, mida toetab vabatahtlik Kaitseliit.
EESTI VÄLISPOLIITIKA eesmärk on Eesti rahvusliku sõltumatuse kindlustamine riikidevahelises suhtluses ja koostöös rahvusvaheliste organisatsioonidega.
Kinnitatud Eesti Reformierakonna Peakoosolekul 08.jaanuariI 1995.a.
EESTI REFORMIERAKOND
LAIENDATUD VALIMISPLATVORM
EESTI RIIK
Riigiks, mis suudab tagada iga inimese vabadused, saab olla vaid konstitutsioonilisele demokraatiale ja võimude lahususe põhimõttele rajatud õigusriik.
Eesti Vabariik on rajatud 24. veebruaril 1918.
Eestis kehtib 1992.a. põhiseadus, miile alusel peavad igale Eesti Vabariigi kodanikule olema tagatud põhiseaduslikud õigused ja vabadused, ning nende kaitse.
RIIGI TURVALISUS
Eesti riigi turvalisuse kindlaimaks garantiiks on tema rahvusvaheline tuntus ja võimalikult kiire ühinemine Euroopa Liidu kaitse- ja majandusruumiga.
Eestil peab oma edasise arengu kavandamisel valima kahe suuna vahel - kas tagasivajumine Venemaa rüppe või liitumine Euroopa Liiduga, mis koondab endas kõiki Lääne-Euroopa juhtriike. RE leiab, et Eesli rahvusriikluse edasikestmise -tulevikus võib tagada ainult integreerumine ühineva Euroopaga.
Riigi turvalisus eeldab kindlat majanduslikku alust.
RE arvates on loovate majandusreformide jätkamine ja lõpuleviimine vältimatu Eesti edasise arengu tagamiseks. Eesti on saavutanud kiiret edu, kuid palju on jäänud veel teha, et majandusarengu viljad jõuaksid iga eestlaseni.
KODANIKU TURVALISUS
Eestlase turvatunne tuleb taastada.
Riik on turvaline sedavõrd kuivõrd on turvaline iga üksikisiku elu selles riigis. Inimene peab olema kaitstud nii kuritegevuse kui ka ametnike omavoli eest.
Kuritegevusevastase võitluse alused peavad olema Õiguslikult täpselt reguleeritud.
Kiiresti tuleb lihtsustada kriminaalmenetlust asjades, kus süüdlane on teada ja süü omaks võetud. Väiksemate õigusrikkumiste puhul peab olema võimalik lepitamine ja kahju hüvitamine ilma asjade kohtusse minekuta. Organiseeritud kuritegevuse majanduslike aluste likvideerimiseks tuleb täiustada alkoholi-, tubaka- ja relvakaubandust reguleerivaid seadusi. Eraldi kuriteoks tuleb tunnistada kuulumine kuritegelikku organisatsiooni.
Turvalisuse tagamine eeldab korrakaitseorganite efektiivset koostööd omavahel ja omavalitsustega.
RE peab vajalikuks parandada riigi ja omavalitsuste kooostööd korra tagamiseks, töötada välja koostööprogrammid igas vallas ja linnas, luua kohalikud korrakaitsefondid. Tuleb parandada ka õiguskaitseorganite, piirivalve, tolli ning immigratsiooniteenistuse omavahelist infovahetust ja koostööd.
Korrakaitseorganite isikkoosseis ei pea olema mitte ainult arvukas, vaid ka korralikult väljaõpetatud ja varustatud.
RE leiab, et väliteenistuses olevate politseinike arvu tuleb suurendada ja kabinetiametnike oma vähendada. Kordnikud peavad ilmuma tänavale, muutuma oma teenistuspiirkonna elanikele tuntuks ja kattesaadavaks. Politsei peab saama eestikeelseks ja -meelseks.
Uurimis- ja kohtuasutuste vastutus peab tõusma ja tegevus muutuma
tõhusamaks, nii et kuriteole järgneks alati ka õiglane karistus.
RE leiab, et võitluseks organiseeritud kuritegevusega tuleb rakendada rangemaid
seadusi ja järjekindlalt läbi viia politseioperatsioone. Senisest enam rõhku tuleb panna vägivaldsete isiku- ja varavastaste kuritegudega võitlemisele.
Eraomand peab olema puutumatu ja kõigile omanikele võrdselt kaitstud.
Seadused peavad looma igaühele võimaluse rikastuda ausa tööga. Selle eelduseks on inimestevaheliste eraõiguslike suhete korrastamine.
Kodanike omakaitset tuleb tugevdada.
Kodanikele tuleb tutvustada omakaitse võimalusi ja anda abi omakaitse süsteemi kujundamisel selliselt, et kodanikud võiksid kindlustada oma kodude julgeoleku kurjategijate rünnakute vastu.
RIIGI JUHTIMISSTRUKTUURI REFORM
Eesti riigiasutuste struktuur vajab korrastamist majanduslikust ja funktsionaalsest otstarbekusest lähtudes.
Üleliigsed struktuuriüksused tuleb likvideerida ning nende ülesanded ümber jaotada ametnike hulka kärpida. Riigiaparaadis tuleb hakata rakendama kaasaegseid juhtimispõhimõtteid.
Korruptsioon peab olema rangelt karistatav eriseaduse alusel.
Korruptsioonist jagusaamiseks tuleb rakendada rangemaid meetmeid kui seni ja seda tuleb teha süstemaatiliselt.
Riigiametnike ametialast vastutust tuleb lisada,
mis oleks tasakaalus neile kehtestatavate seaduslike soodustuste ja garantiidega. Riigiametnike palk tuleb tõsta sellisele tasemele, et see oleks konkurentsivõimeline erasektoriga ja tagaks võimekate inimeste tööletuleku riigiaparaati.
Vajalik on kohalike omavalitsuste õiguste ja vastutuse oluline laiendamine võimalikult paljudes elusfäärides.
Kohalikku elu puudutavate otsuste tegemine tuleb viia inimestele nii lähedale kui vähegi võimalik. Kohalike võimuorganite pädevusse peaksid oma valdavas osas kuuluma sotsiaalabi, esmase arstiabi ja põhihariduse korraldus. See eeldab kindlasti ka vajaliku tulubaasi loomist kohalikele omavalitsustele.
Riigi ja kohalike omavalitsuste tegevussfääri peab kuuluma kõik see, mis on riigi toimimiseks möödapääsmatult vajalik - aga ei midagi üle selle.
REGIONAALPOLIITIKA
Regionaalpoliitika alus on piirkondade toetamine pikaajaliste põhikapitali
investeerimise programmide, sealhulgas eluasemeprogrammide abil. Regionaalpoliitika peasiht peab olema produktiivsete töökohtade loomine. Soodsate krediteerimisvõimaluste loomise ning nõuande- ja koolitussüsteemi kujundamisega tuleb luua stardi võimalus võimalikult paljudele uutele ettevõtjatele väljaspool Tallinnat.
SÄÄSTEV ARENG
Tuleb kujundada keskkonnasõbralik elulaad.
Keskkonnasõbralikkus peab olema lähtealuseks majanduspoliitika planeerimisel ja otsuste tegemisel. Tööstuses ja põllumajanduses tuleb soodustada energia- ja ainesäästlike tehnoloogiate rakendamist.
MAJANDUS
RE leiab, et riigi ülesandeks on soodsa majanduskeskkonna loomine.
Tuleb kujundada olukord, kus riigivõimu vajadus ja võimalus otseselt sekkuda majandusellu on minimaalne.
Eesti majanduse aluseks on liberaalne majanduspoliitika, kus kõigile majanduses tegutsevatele isikutele on loodud võrdsed tingimused.
Majanduse nurgakiviks on usaldusväärne Eesti kroon.
Krooni stabiilsust tagavat ranget rahapoliitikat toetab tugev tasakaalustatud eelarvepoliitikal Riiklikke kulutusi on võimalik suurendada ainult riigi tulude suurenemise korral.
Riigieelarve peab olema tasakaalus.
Eelarvekulude planeerimine peab toimuma pikaajaliste, eri valdkondi hõlmavate arengukavade alusel. Jätkuvalt tuleb ette näha krediidifondid väikese ja keskmise
ettevõtluse toetamiseks.
Riiklikud investeeringud infrastruktuuri arendamiseks on eelduseks tootvatele erainvesteeringutele.
Majanduse arenguks vajaliku infrastruktuuri (kommunikatsioonid ja energeetika) rajamine ja arendamine riiklike investeeringute abil on Eestis praegu vältimatu.
Põllumajanduse arengu aluseks saab olla vaid põllumajandustoodangu kvaliteedi Tõstmine ja omahinna alandamine.
See tagab Eesti toodete konkurentsivõime Euroopa ja maailmaturul. Eelarves tuleb jätkuvalt ette näha krediidifondid maaelu ja eriti talunike toetamiseks. Tuleb ümber vaadata talunike tulumaksustamise põhimõtted.
Välislaene tuleb võtta kaalutletult.
Jooksvate kulutuste katmine laenude arvelt oleks Eestile hukutav. Samas infrastruktuuri arendamiseks laenuvõtmine otstarbekas. Selleks, et paremini ära kasutada olemasolevaid krediidivõimalusi Eesti majanduse ergutamiseks on vajalikud kõiki majandusvaldkonda hõlmavad konkreetsed investeerimisprogrammid.
Majanduse avatus on Eesti kaupade ja teenuste konkurentsivõime tagatis
Piirangute kehtestamine mistahes kaupade sisseveole, kui see ei lähtu tarbijat kaitsvatest kvaliteedinõuetest seab osad tootjad. Eesti siseturul monopoolsesse seisundisse, toob kaasa pakutava kauba kvaliteedi languse ja hinnatõusu ning ahistab tarbija valikuvabadust.
RE on seisukohal, et siseturu kaitse eesmärk on kaitsta eelkõige tarbijat, mitte tootjat
Turul tuleb tagada aus konkurents.
Ebaausa konkurentsi vältimiseks on vajalik tõhusalt toimiv Konkurentsiamet. Eesti lootjate kaitsmiseks impordi eest on vaja vastu võtta ja rakendada dumpinguvastane seadus. Turul eelisolukorras olevad monopoolsed ettevõtted tuleb restruktureerida.
Maksusüsteem peab olema lihtne ja efektiivne.
Kui riik on kehtestanud maksu, siis peab ta suutma seda ka kõikidelt maksukohustuslastelt koguda. Maksuameti paremaks toimimiseks on vajalik vastavate koolitusprogrammide ja kursuste abil tõsta maksuametnike kvalifikatsiooni.
RE toetab proportsionaalset tulumaksu.
RE maksupoliitika toetab kaudseid makse ning näeb ette otseste maksude osakaalu vähendamist. Ettevõtluse arendamiseks ja ettevõtete investeerimisvõime suurendamiseks kavandab RE ettevõtluse maksustamise jätkuvat vähendamist, eriti tulumaksu osas.
Üldine maksukoormus ei tohi ületada 35% SKP-st.
RE on seisukohal, et suurem üldine maksukoormus ei ole Eesti majandusele jõukohane. Eestil on valida, kas madalad maksud ja loodavad töökohad ning inimeste suurenevad sissetulekud või kõrged maksud, kahanev ettevõtlus ja suurenev tööpuudus. RE on teinud valiku esimese kasuks.
Riigi maksutulud tuleb ümber jagada kohalike omavalitsuste kasuks.
RE on seisukohal, et osa seniste riigi funktsioonide üleandmisel kohalikule tasandile peavad suurenema ka kohalike omavalitsuste tulud. Osa tänastest riigieelarve tuludest tuleb üle anda kohalikele omavalitsusele. Samuti tuleb suurendada kohalike eelarvete tulude inflatsioonikindlust .
Tuleb suurendada avalikkuse kontrolli riiklike majandusotsuste üle.
Suured riiklikud majandusotsused tuleb koos põhjend avalikustada "Riigi Teatajast". Vältimaks korruptsiooni on vaja avalikustada kõrgemate riigiametnike osalus ettevõtluses.
OMANDI- JA MAAREFORM
RE: Omandireform vajab reformimist.
Majandusreformide - omandi-, maa- ja põllumajandusreformi - senist käiku ja tulemusi tuleb kriitiliselt analüüsida, välja selgitada sotsiaalsete pingete
tekkepõhjused ning töötada välja nende kõrvaldamise abinõud.
RE taotleb kogu omandi ja maareformi puudutava seadustiku läbivaatamist. Omandi- ja maareformi kiirendamine on kogu majanduse arengu võtmeküsimus. Selle aeglane kulg piirab eelkõige kinnisvara käivet ja pandi vastu laenu saamist.
Maa peab kiiresti jõudma majanduskäibesse kõigi Eesti kodanike jaoks.	
Õigusvastaselt võõrandatud vara, eeskätt maaomandi tagastamiseks tuleb välja töötada senisega võrreldes lihtsam kord, et omandi- ja maareformi käiku kiirendada.
Tuleb luua süsteem, mis võimaldaks üheaegselt korraldada maade ja varade tagastamist, erastamist ja asendamist.
HARIDUS JA KULTUUR
Hariduse korraldus on Eesti edasise arengu tagamisel määrava tähtsusega.
Tuleb jätkuvalt arendada nii riigi- kui eraharidussüsteemi, kuivõrd haritud toimekad inimesed on Eesti aregu kõige kindlam tagatis.
Üldharidus (põhikool ja gümnaasium) peab jääma riigi ülal pidada seda kohalike omavalitsuste kaudu, kellele tuleb selleks luua vastav tulubaas. Ühtne haridussüsteem peab andma kõigile lastele võimaluse omandada võrdväärne üldharidus ning ühtlasi arendada oma andeid ja võimeid.
Väga oluline on jätkata pidevhariduse arendamist
täiend- ja- ümberõppe võimaluste avardamist et laiendada inimeste tööleidmise	- võimalus. Riikliku haridussüsteemi ja vabaharidusliikumise vahele peab kujunema partnerlik koostöö kõigil tasemetel.
Kõrghariduse omandamist peab toetama paindlik ja lihtne õppelaenukorraldus koos täpselt sätestatud võimalustega laenukustutusteks.
Kõrghariduse viimiseks rahvusvaheliselt konkurentsivõimelisele tasemele ja täiendava finantseerimise leidmiseks tuleb järk-järgult ja põhjaliku ettevalmistuse järel hakata üle minema tasulisele õppele ka riigi- ja munitsipaalkõrgkoolides. Riik peab võimaldama soodustusi ja stipendiume andekatele ja töökatele, esmajoones riigile vajalikes Õppesuundades.
Teaduse riigieelarvelisel finantseerimise! tuleb järk-järgult tõsta uuringutoetuste osatähtsust.
Tuleb igati ergutada erasektori tellimusi ja investeeringuid teadusesse, et kaasa aidata Eesti majanduse ajakohastamisele.
Eesti riik peab soosima rahvusteaduste arengut, 	võimaluste piires toetama rahvuskultuuri esindusasutusi ja -kollektiive, kes ilmutavad jätkuvat arenguvõimet. Teaduse ja kunstide riiklikul toetamisel tuleb lähtuda teadusja kunstristiringkondade soovitustest.
Riik peab soodustama erainvesteeringuid hariduse, teaduse ja kultuuri finantseerimiseks ja rakendama sponsorlust soosivat maksupoliitikat.
RAHVASTIKUPOLIITIKA
Viimaste aastate jooksul on sündimus Eestis vähenenud kolmandiku võrra.
Sotsiaalsfääris võib Eesti 20-25 aasta pärast olla olukorras, kus pole neid, kes pensionäre ülal peaksid. Eesti poliitiline ja majanduslik tulevik sõltub sellest, kui tõhus on meie rahvastikupoliitika lähiaegadel.
Tuleb hakata toetama noori peresid pikaajaliste madalaprotsendiliste laenudega (Noore Pere Toetusfond).
Lastega peresid tuleb hakata senisest enam toetama ka riigi poolt makstavate lastetoetuse kaudu. Oluliselt peavad toetused suurenema alates teisest ja kolmandast lapsest.
SOTSIAALPOLIITIKA JA TERVISHOID
RE: parim sotsiaalpoliitika on tõhus majanduspoliitika.
Sotsiaalpoliitiliste otsustuste tasand tuleb viia inimestele lähemale
Võimalikult suur osa sotsiaalsfääri korraldusest peab minema kohaliku omavalitsuse pädevusse. Linnas ja vallas tuntakse abivajajaid kõige paremini ja nii on kõige kindlamini tagatud kiire ja efektiivse abi jõudmine peredeni. See tagab ka avalikkuse kontrolli jaotatava abi üle, mis on kõige kindlam garantii raiskamise ja ametnike omavoli vastu.
Pooldame toetuste jagamisel isikukeskset lähenemist
Abi peab jõudma nendeni, kes seda tõesti vajavad. Tuleb rajada sotsiaalabi süsteem, mis arvestaks paindlikult iga konkreetset abivajajat mitte ei jagaks toetusi kõigile ühe mõõduga.
Toetame kõigiti erainitsiatiivi kaasamist sotsiaalse turvalisuse võrgustiku loomisse. Igale inimesele peab jääma võimalus valida, kuidas oma raha kulutada- kas teha makseid pensionifondi või raha tuulde lasta kuid kogujad ei pea kinni maksma pillajate eksimusi.
Võimalikult paljud teenused - tervishoid, haridus, sotsiaalabi- ja kindlustus - on otstarbekas viia valdavalt vabatahtlike maksete süsteemile.
Seda järk-järgult, pikaajaliste programmide alusel ja pärast põhjalikku arutelu ühiskonnas. See tõstab inimeste kätte jõudva raha hulka. Neid, kes endaga toime ei tule, peaks toetama riik.
Parim sotsiaalpoliitika on perekeskne. RE eesmärgiks on luua tingimused, kus perekond suudaks oma ülalpeetavad ise ära toita. Kogu sotsiaalkindlustussüsteem tuleb kujundada selliselt, et see soodustaks perekonnasisest ja sugulastevahelist abiandmist nii et perekond suudaks ise kõik põlvkonnad ära elatada.
RE arvates tuleks ühisvastutuse põhimõtte elluviimiseks sotsiaalmaks jagada töövõtja ja tööandja vahel.
Rahvapension moodustuks tööandja sotsiaalmaksust riiklikkusse pensionifondi.
Tööpension moodustuks töövõtja sotsiaalmaksust tööpensionifondi, kuhu tehtud sissemaksed on tulumaksuvabad.
Peame vajalikuks tervisekaitse programmide ühisfinantseerimist haigekassade ja riiklike programmide kaudu, tähelepanu pööramist esmatasandi arstiabile ja selle võimalikult laialdast kindlustamist. RE toetab haigusi ennetavat ja tervist tugevdavat tervishoiupoliitikat.
Ravikindlustuse poolt tagatud teenused (eelkõige esmatasandi arstiabi) kindlustaks
riik ja seda korraldaksid kohalikud omavalitsused.
Täiendavaid tervishoiuteenuseid osutatakse vabatahtlike ravikindlustusmaksete alusel.
RIIGIKAITSE
Eesti julgeoleku peamiseks tagatiseks peab saama mitmepoolsete rahvusvaheliste lepete ja garantiide süsteem, mis välistaks sõjalise kallaletungi Eesti Vabariigi. Eesti peaks tulevikus ühinema NATO-ga.
Eesti kaitse tagavad kõige paremini hästi väljaõpetatud, varustatud ja piisavalt kõrgepalgalised elukutselised kaitsejõud ja piirivalve, samuti sisekaitse eriüksused.
Vabatahtlikku kaitsealgatust tuleb riiklikult toetada.
Riiklikke kaitsejõudusid peab toetama üldine ja pidev kaitsealane väljaõpe kodanike hulgas kodanikukaitse organisatsioonide baasil vabatahtlik Kaitseliit tagab riigi kaitse koostöös kaitsejõududega.
VÄLISPOLIITIKA
Eesti välispoliitika aluseks peab olema Eesti rahvusliku sõltumatuse kindlustamine ja jätkuv integreerumine Euroopasse.
Erilise tähelepanuga tuleb suhtuda koostöösse meie lähinaabrite - Läänemere ruumi riikidega (Balti-ja Põhjamaad, Saksamaa).
Eestil peab olema selgelt rahvuslikest huvidest lähtuv välispoliitika, mida viiakse ellu otsesuhetes teiste riikidega ja koostöö-organisatsioonide kaudu. Välispoliitika põhiküsimustes tuleb püüelda konsensusele Kesti poliitiliste jõudude vahel ja tagada ühtse välispoliitilise liini elluviimine kõigi riigivõimuorganite poolt.
