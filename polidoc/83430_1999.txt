Reformierakonna valimisplatvorm '99 
Tugev majandus, kindel tulevik 
Kõik me tahame, et meie riik oleks meile toeks. Soovime olla õnnelikud ja ehitada oma lastele kindlat 
Tulevikku. Me oleme nõus loobuma paljust, et kindlustada oma lastele turvaline kodu, parem haridus, 
paremad võimalused eneseteostuseks, õiglasem Eesti riik. Kõik me tahame, et meid hinnataks, et meie 
hilised töötunnid, meie leidlikkus, pühendumus ja visadus leiaksid väärilist tunnustust. Kõik me soovime, et volksime homsele mõeldes oma riigile kindlad olla.
Eesti riik on täpselt nii tugev kui tugev on Eesti majandus. Ainult tugev majandus loob kindlustunde ja 
teeb võimalikuks, et saavutame ja põlistame omariikluse tähtsaima eesmärgi - vabade inimeste vaba 
maa - Kodanike Riigi.
Sissetulekud peavad tõusma 
Eesti probleem on selles, et paljud teenivad vähe, mitte selles, et vähesed teenivad palju.
Heaoluriikidega võrreldes on kõigi Eesti inimeste sissetulekud väikesed. Neid ei saa suurendada 
ümberjaotamise tee, vaid ainult uusi väärtusi luues. Reformierakonna majandusprogramm tagab üldise 
elatustaseme tõusu. Me seisame Teie sissetulekute suurenemise eest.
Kui Te annate hääle Reformierakonnale, siis:
Keskmine palk tõuseb nelja aasta jooksul 9000 kroonini
Üksikisiku tulumaks jääb ühetaoliseks ega tõuse
Rohkem töökohti 
Olukord Eesti tööjõuturul on petlik. Eriti maapiirkondades ei kajasta ametlik statistika asjade tegelikku seisu. Inimesele, kes on kaotanud töökoha vai pole seda veel leidnudki, jäävad majanduskasvu hüved kättesaamatuks. Ainuüksi ettevõtte tulumaksu kaotamine loob Eestis täiendavalt 13 000 uut töökohta aastas. Tööpuudus maapiirkondades väheneb.
Kui Te annate hääle Reformierakonnale, siis: 
Luuakse täiendavalt juurde vähemalt 13 000 uut töökohta aastas 
Tulud jaotuvad piirkonniti ühtlasemalt 
Kaitstud ja turvaline kodu 
Kindel ja turvaline kodu, kuhu pärast tööd on rõõm tagasi jõuda, on suur väärtus. Kodu ei lõpe 
välisuksega. Me tahame, et ka meie koduõu ja tänav ning laste koolitee oleksid turvalised. Ainult tugev ja mõtestatud korrakaitse tagab iga kodu turvalisuse. Samas peab riigi sekkumise eest olema kaitstud 
igaühe õigus korraldada ise oma elu, teha iseseisvaid valikuid, ehitada oma tulevikku.
Kui Te annate hääle Reformierakonnale, siis: 
Eraelu puutumatus on kaitstud
Kodaniku ja perekonna turvalisus muutub tõeliseks riiklikuks prioriteediks 
Kindel kroon 
Krooni kindel kurss pidurdab hinnatõusu ja soodustab investeeringuid. Devalveerimine lööks meid kõiki, eriti valusalt aga just vähemkindlustatud peresid, kes elavad palgatööst! Me ei luba devalveerida Eesti krooni ega loobuda krooni täielikult tagavast valuutakomitee põhimõttest. Reformierakond ei pea vajalikuks lähima kümne aasta jooksul eurole üle minna ja kroonist loobuda. Meie valikuks on tasakaalustatud eelarvepoliitika. See välistab võlgu elamise tulevaste põlvkondade arvelt.
Kui Te annate hääle Reformierakonnale, siis: 
Krooni ei devalveerita 
Jooksvate kulutuste katteks ei võta riik laene
Maksukoormus ei tõuse 
Heaolu sõltub majanduse tugevusest. Vähe sellest, et kõrged maksud kärbivad Teie sissetulekuid ja 
kaotavad hulga töökohti. Tõusvad maksud pärsivad ettevõtlikkust ja muudavad mõttetuks Tele 
püüdlused enda ja oma perekonna elujärge parandada Reformierakond ei luba riigil Teie sissetulekuid 
ebaõiglaselt ära võtta ja ümber jaotada üksnes ümberjaotamise enda pärast. Me seisame ühetaolise ja 
ettevõtlikkust soosiva maksusüsteemi eest. 
Kui Te annate hääle Reformierakonnale, siis: 
Maksukoormus ei ületa 35% SKPst
Maksusüsteem jääb stabiilseks, lihtsaks ja tõhusaks 
Kindlustame majanduskasvu 
Hiljutised kogemused näitavad, et majanduses saavutatud. tasakaal on habras. Ettevõtjate toetamiseks, töökohtade säilitamiseks ja uute loomiseks tuleb kaotada ettevõtte tulumaks. Reformierakonna majanduspoliitika on suunatud hinnatõusu ohjeldamisele. Üldise hinnatõusu suurimaks põhjuseks on hindade kasv suletud sektoris. Peame vajalikuks suletud sektori avamist konkurentsile.; Parim tee hinnatõusu ohjeldamiseks on avatud majanduspoliitika jätkamine.
Kui Te annate hääle Reformierakonnale, siis:
Ettevõtte tulumaks kaotatakse
Majanduskasv on stabiilselt üle 5%
Tõstame konkurentsivõimet 
Meie majandus ja rahanduspoliitika tagab Eesti ettevõtjate jätkuva konkurentsivõime maailmaturul. Sellega säilitame Eesti inimestele töökohad ja püsiva sissetuleku. Eesti kui väikese riigi piiratud 
ressursside juures on majandusarengu üheks kandjaks teadusmahuka tootmise arendamine. See on 
võimatu ilma teaduse arendamiseta ja kutseharidussüsteemi ümberkorraldamiseta.
Kui Te annate hääle Reformierakonnale, siis:
Korraldatakse radikaalselt ümber kutseharidussüsteem 
Suurenevad teadusele ja arendustegevusele suunatavad ressursid 
Maaelu uuenemine 
Maaelu riiklik toetamine olgu suunatud alternatiivsete töökohtade loomisele ja efektiivsele ettevõtlusele. Tollimaksud ainult pidurdavad nende eesmärkide saavutamist. Tollid tõstaksid hindu meie siseturul, tooksid tarbijatele miljarditesse ulatuvaid lisakulutusi j muudaksid Eesti kaubad konkurentsivõimetuks rahvusvahelisel turul. Pealtnäha lihtsate, tegelikult tulutute lahenduste asemel rakendame riiklikku poliitikat, mis tagab investeerimisprogrammid maapiirkondade ja saarte telefoniside, energiavõrgu ja teiste infrastruktuuride arendamiseks. Senisest tunduvalt rohkem investeerime kaasaegse teedevõrgu rajamisse.
Kui Te annate hääle Reformierakonnale, siis:
Igal aastal eraldatakse riigieelarvest vähemalt 5% maaelu ja saarte toetamiseks
Edendatakse maapiirkondade infrastruktuuri
Toeks lastega perele
Perekonnale soodsate elu ja arengutingimuste tagamine seisab riigi võimuses. Inimestel peab olema võimalik elada väärikat elu kanda hoolt eakate eakate ja tunda rõõmu oma laste heast käekäigust. Lapsed on ühiskonna jaoks suurim väärtus keda riik peab kindlasti toetama. Reformierakond seisab selle eest, et lapsi toetataks võrdsetel alustel - et toetusi saaksid ka need lapsed, kelle vanemad ei tööta ning keda maksusoodustused seetõttu ei puudutaks. Täna toetatakse maksumaksja rahaga lasteaias käivad lapsi keskmiselt 1500 krooniga kuus. Kodus ise oma lapsi kasvatavad vanemad on sellest toest ilma jäetud. 
Kui Te annate hääle Reformierakonnale, siis:
Sünni ja koolitoetus ning lapsega kodus oleva vanema toetus suureneb
Lasteaiatoetus makstakse otse perekonnale 
Haridus nõuab reformi 
Et meie laste vaim püsiks erksana ja neil oleks tulevikus võimalik leida tasuvat tööd või saada edukaks ettevõtjaks, vajame head haridust. Kõik me vajame pidevat koolitust, et võiksime unustada mure koondamiste pärast. On vaja investeerida kvaliteetse ja paindliku haridussüsteemi kujundamisse. Tänapäevaste nõuetega kaasaskäimiseks tuleb muuta õppija ja haridussüsteemi suhet. Me näeme õppijat eeskätt tellijana, kes esitab haridussüsteemile nõuded kvaliteedi osas. Reformierakonna muudatuste kava rajaneb veendumusel, et õppijal peab olema vabadus valida talle sobiv kool. Riiklik toetusraha peab kooli vahetamisel liikuma õppuriga koos.
Kui Te annate hääle Reformierakonnale, siis: 
Suurendatakse õppurite võimalusi mõjutada õppekorraldust:
Tõstetakse riigi poolt tagatud õppelaenu määra ja kehtestatakse riiklikud stipendiumid andekatele ja 
töökatele üliõpilastele
Hoolitsus tervise eest 
Tugev ja turvaline on see ühiskond, mis hoolitseb oma liikmete tervise eest. Haiguse korral peab 
kvaliteetne arstiabi olema kättesaadav igaühele. Teeninduse vilets kvaliteet ja patsiendi huvide 
ignoreerimine on Eestile häbiks. Lõpetame kindlustatute jooksutamise haigekassade vahel.
Kui Te annate hääle Reformierakonnale, siis: 
Korraldatakse Umber ravikindlustussüsteem 
Tagatakse maksumaksjale kvaliteetne ja efektiivne arstiabi
Kõigi toimetulek 
Toimetuleku võtmeks on igaühele teenimisvõimaluste loomine. Sellegipoolest on meie hulgas alati inimesi, kes ei tule endaga toime. Alati on abivajajaid ja riigi kohustus on neid aidata. Abirahad peavad jõudma nendeni, kes seda tõesti vajava. See on võimalik ainult juhul, kui toimetulekusüsteem on omavalitsuse kontrolli all. Pensionireform tuleb lõpule viia ja rakendada pensionisüsteemi teine sammas riiklik kogumiskindlustus.
Kui Te annate hääle Reformierakonnale, siis: 
Toimetulekutoetus antakse täielikult kohaliku omavalitsuse kätte 
Sotsiaalmaksu ei tõsteta
Eesti keele ja kultuuri kaitsel 
Me ei loobu eesti keele ja kultuuri kaitse ning nende positsiooni kindlustamise Poliitikast. Eesti keele 
oskuse nõuded kodakondsuse taotlemisel peavad säilima. Teistest rahvustest inimeste integreerimiseks Eesti ühiskonda peab riik paremini korraldama eesti keel õpetamist. Reformierakond suhtub heatahtlikult ja tähelepanelikult erinevatesse kultuuridesse ja rahvustesse.
Kui Te annate hääle Reformierakonnale, siis: 
Kodakondsuspoliitika põhimõtteid ei muudeta 
Lõpeb inimeste mõnitamine migratsiooniameti ukse taga 
Tugeva demokraatia poole 
Reformierakond on tugeva demokraatia poolt. Tuleb teha lõpp valijate soovide eiramisele. Poliitilisi otsuseid ei tohi langetada rahva kui kõrgema riigivõimu kandja selja taga. Igal poliitikul ja riigiametnikul peab olema selge vastutus oma tegude ja otsuste eest. Valijat, tahe peab leidma selgema teostuse, milleks tuleb vähendada poliitika killustatust ja ebamäärasust. 
Kui Te annate hääle Reformierakonnale, siis:
Suureneb poliitikute ja riigiametnike vastutus rahva ees
Tagatakse kodanike põhiseaduslik õigus saada riigi ja kohaliku omavalitsuse asutustelt informatsiooni 
Rahvuslike huvide eest 
Reformierakond on veendunud, et Eesti riikliku julgeoleku tugevaim tagatis on edukas mõtestatud 
Välispoliitika. Rahvusvahelisel suhtlemisel peab Eesti lähtuma oma rahvuslikest huvidest. Tähelepanu 
tuleb pöörata välismajanduspoliitikale, et tagada vaimalused rahvusvaheliseks majandus ja 
kaubandusalaseks koostööks. Liitumisläbirääkimised Euroopa Liiduga peavad olema väikeriigi huve 
arvestavad, avalikkusele jälgitavad ja arusaadavad. Euroopa Liiduga liitumise küsimus otsutatakse 
referendum!
Kui Te annate hääle Reformierakonnale, siis: 
Liitumisläbirääkimistel Euroopa Liiduga seistakse Eesti kultuuri ja sõltumatu maksu ja sotsiaalpoliitika 
säilimise eest 
Ekspordivõimaluste laiendamiseks suurendatakse Eesti kaubandusesinduste arvu välisriikides 
Riigikaitse professionaalseks 
Tugev kaitsevägi vajab karget kvalifikatsiooni ja moodsaid relvi. Suurenema peavad sõjaväelaste oskused ja teadmised! Kohustuslik ajateenistus seda ei tagi. Seetõttu on loomulik professionaalsete sõjaväelaste osatähtsuse kasv kaitseväes. Samas peab suurenema toetus Kaitseliidule.
Kui Te annate hääle Reformierakonnale, siis:
Suureneb kutseliste sõjaväelaste osatähtsus kaitseväes
Jätkub töö Eesti liitumiseks NATOga 
Kodanike Riik 
Riik on kodanike jaoks, mitte kodanikud riigi jaoks. Reformierakond astus Eesti poliitilisele maastikule Kodanike Riigi Manifestiga. Oleme veendunud, et kindla tuleviku tagab ainult tugev majandus, mis annab võimaluse ehitada üles Kodanike Riik, turvaline kodu meile kõigile.
