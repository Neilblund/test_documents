Seitse head põhjust, miks valida Isamaaliit 
Isamaaliit kannab rahvuslikke ja kristlik-demokraatlikke aateid ning seisab euroopaliku Eesti eest.
Meie kohus on ehitada Eesti riiki. Rahvusriik on ainuvõimalik vahend meie rahva elujõu hoidmiseks ja Eesti tuleviku kindlustamiseks.
Isamaaliit toetab perekonda. 
Vabastame lasterikkad pered kas osaliselt või täielikult tulumaksust, arvestades tulumaksuvaba alampiiri määramisel laste arvu. Väärtustame koduses majapidamises ja perekonnas tehtava töö. Teeme ettepaneku maksta kodus lapsi kasvatavale emale või isale koduse vanema palka. Riikliku pensioni i suuruse arvutamisel arvestame senisest enam lastekasvatamisele kuluvat aega. Loome Eesti Pere Sihtkapitali, et Eesti noored pered saaksid oma kodu. Toetades noori, aitame ka nende vanemaid.
Isamaaliit tõstab ausse hariduse ja kultuuri. 
Meie nõuded haridussüsteemile on tänapäevasus ja kättesaadavus. Toetame hariduskulutuste osakaalu järk-järgulist tõusu praeguselt 5,3 protsendilt 7,8 protsendile sisemajanduse kogutoodangust aastas. Tõstame õpetajate palga Eesti keskmisele tasemele ja edaspidi sellest kõrgemale. Loome noortele õpetajatele riikliku pikaajalise laenu andmiseks noore õpetaja stardikapitali. Seda laenu on võimalik kustutada kestva õpetajatööga. Üks meie eelistusi on Tiigrihüppe programmi läbiviimine et igaüks oleks valmis kasutama uusimat infotehnoloogiat. Koostame riikliku kava väikeste maakoolide edendamiseks ja toetame koduse õppimise võimalusi. Tänapäevastele nõuetele vastavat haridust peab saama kõigis üldhariduskoolides. Aitame kaasa isamaaliste noorsooorganisatsioonide tegevusele: noori tuleb kasvatada rahvuslike aadete vaimus. Toetame akadeemilist vabadust ja kõrgkoolide omavahelist võistlust. Rahastame teadust Eesti arengu seisukohast olulistel aladel ja nendes valdkondades, kus meil on maailmatasemel asjatundjaid. Rahvuskultuur vajab riigilt tähelepanu ja toetust. Riiklik kultuuripoliitika ning avalik-õiguslikud meediakanalid peavad toetama Eesti originaalloomingu väärtustamist ning arengut.
ISAMAALIIDU VALIMISPROGRAMM 
Isamaaliit hoiab teie maksud madalal. 
Me ei luba üldise maksukoormuse tõstmist. Suurendame riigieelarve tulusid majanduse arendamise ja maksude tõhusa kogumisega, mitte maksude tõstmisega. Lõpetame aktsiiside arutu tõstmise, mis seni on finantseerinud kuritegelikku maailma. Muudame uute töökohtade loomiseks tehtud investeeringud maksuvabaks. Madalad maksud on kasulikud nii ettevõtjale kui palgatöölisele. Seame eesmärgiks Eesti majanduskasvu tõusu 10 protsendile aastas.
Isamaaliit kindlustab rahvuse tuleviku. 
Rahastame senisest tõhusamalt eri piirkondade arendusprojekte. Kui Eesti erinevate osade areng on tasakaalus, siis on ka eestluse kandepind laiem. Teeme jõupingutusi riigi ühtlase arengu kindlustamiseks. eesmärgiga tagada Eesti kõigi piirkondade elanike võrdsed võimalused tööle, haridusele ja sotsiaalabile. Meie eesmärgiks on säilitada Eesti regioonide omapära ja taastada eestlus piirkondades, mille rahvuslik koosseis on okupatsiooni tagajärjel oluliselt muutunud. Soodustarne nõukogude keskvõimu poolt siia asustatute tagasipöördumist ajaloolisele kodumaale. Selleks toetame jõuliselt Migratsioonifondi tegevust ning soodustarne ka vastavate mitteriiklike struktuuride teket ja arengut, mille tegevus võimaldab eestlaste osatähtsuse kasvu Eestis! Kodakondsus-, keele- ja migratsioonipoliitika arendamisel kaitseme rahvuslikke põhimõtteid. Eesti keele oskamine peab jääma Eesti kodakondsuse saamise vältimatuks tingimuseks! Muulastele lubame: meie teid ei tüssa -nõuded kodakondsuse taotlejaile võivad küll tunduda ebamugavad, kuid on õiglased ja püsivad.
Isamaaliit kaitseb nii tootjat kui tarbijat.
Jätkame ranget rahapoliitikat ja teeme kõik inflatsioonitempo pidurdamiseks. Me ei luba kellelgi seista väljaspool konkurentsi mistahes monopolid pärsivad majanduse arengut. Hoiame majanduse avatust ja soodustame konkurentsi, ohjeldame hinnatõusu ja suurendame eesti kaupade läbilöögivõimet maailmaturul. Ettevõtluse edendamiseks tuleb investeerida teedevõrgu, elektri-ja sideliinide ning puhastusseadmete rajamisse. Riik peab toetama ekspordivõimelisi ettevõtteid välisturu leidmisel. Innovatsioonifondi ning teadusparkide kaudu toetarne kõrgtehnoloogilist tootmist. Maareformi korraldamisel muudame nii maa erastamise kui ostumüügi toimingud lihtsamaks ja odavamaks. Arendame Isamaa valitsuse ajal asutatud Maaelu ja Põllumajanduse Krediteerimise Fondi et tagada laenude andmine eelistatult talunikele. Loome Talukapitali, mis annab paremad võimalused hüpoteegilaenudeks ja madalaprotsendilisteks krediitideks. Elamumajanduse arengu eest vastutavad riik ja omavalitsused. Loome majaomanikele majanduslikud tegutsemisvõimalused, tagades laenuressursi nii omanikele kui sundüürnikele.
Isamaaliit lööb korra majja. 
Riigi raha tuleb kasutada säästlikult. Selleks vähendame kulutusi ja kontrollime rangemalt eelarveraha kasutamist. Riigihankekonkursid olgu avalikud ja ausad. Riigikontrollil olgu vabamad käed. Meie eesmärk on teha topp korruptsioonile. Muudame Eesti turvalisemaks. Aitame kaasa politseitöö parandamisele kõrgema palga, keskmisest pikema puhkuse ja madalama pensionieaga ning täiendavate sotsiaalsete tagatistega. Taotleme ühtehoidmist ja solidaarsust. Ühiskond riik peavad tulema appi seal, kus probleemide lahendamine ei oie üksikisiku või väiksema grupi võimuses. Avatud majandus ja ühtehoidev ühiskond kuuluvad kokku. Toetame eraalgatuslike ja ühiskondlike heategevusorganisatsioonide ning -fondide loomist ja tegevust. Oluline osa selles tegevuses on kirikul. Viime kaasaegse pensionisüsteemi täielikult ellu. Teostame aktiivset tööhõivepoliitikat aitame töö kaotanud inimestel uuesti tööd leida. Peame vajalikuks töötuskindlustussüsteemi käivitamist. Koostame noorte tööhõive riikliku programmi.
Isamaaliit teeb, mida lubab. 
Isamaaliit taastab kodanike usalduse Eesti riigi vastu. Mart Laari valitsus pööras Eesti Idast Läände. Isamaaliit on valmis tegema raskeid. kuid vajalikke otsuseid ka praegu. Isamaaliidul on kogemusi ja jõudu Eesti rahvuslike huvide kaitsmiseks nii Idas kui Läänes. Euroopa Liitu astumise küsimus tuleb lahendada rahvahääletusega. Isamaaliit tõstab Eesti rahvusvahelist mainet. Jätkame ranget rahapoliitikat ja tagame krooni püsimise ning eelarve tasakaalu! Tugevdame Eesti Kaitseväge ja kasvatame kaitsetahet, tehes ettevalmistusi Eesti astumiseks NATO-sse. Võitleme kuritegeliku maailma ja maksupettuste vastu. Peame Eesti rahvusliku iseolemise üheks tagatiseks Eesti kuulumist Euroopa Liitu.
Isamaaliit - tõsi taga!
