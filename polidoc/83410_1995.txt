15 MÕÕDUKAT VÄIDET 



- Väikerahvas vajab püsimajäämiseks tasakaalustatud ja turvalist ühiskonda - selle tagab mõõdukas poliitika. 
- Ei tohi olla teineteisele vastanduvat Toompea Eestit ja omavalitsuste Eestit. 
- Euroopa palgad ka Eestisse. 
- Aus maksumaksja on riigi tugisammas. 
- Kulutused kultuurile, haridusele ja tervishoiule arvatagu maksumaksja tulust maha. 
- Tasuta haridus peab olema tagatud. 
      - Erastamisväärtpaberid jäägu erastamisel samaväärseks rahaga. 
- Igaühel olgu võimalus saada omanikuks. 
- Nii era- kui riigimajade üürnikud peavad saama ühesugused tagatised. 

- Mõõdukate tee on säästliku arengu tee, mis tasakaalustab majandusliku arengu mõju elukeskkonnale. 
- Tööandja ja töövõtja koostöö tagab majanduse edukuse. 
- Nii laste päevahoid kui võimalus lapsi koolieani kodus kasvatada peab olema tagatud. 
- Sotsiaalkindlustussüsteem vajab nii eri põlvkondade kui ka vaesemate ja rikkamate vahelist ühiskondlikku kokkulepet .
- Eesti maaelu kaitseks tuleb saavutada kokkulepe kõigi poliitiliste jõudude vahel. 
- Tuleb saavutada piirikokkulepe Venemaaga. 

EMKE ESDP EAKL 
MÕISTLIK VALIK 
MÕÕDUKAD 
HEA TÕÕ EEST HEA PALK 
EESTI RIIGIKOGU VALIMISED 05. MÄRTSIL 1995
Valimisliit «Mõõdukad» ühendab kahte erakonda - Eesti MaaKeskerakonda (EMKE) ja Eesti Sotsiaaldemokraatlikku Parteid (ESDP). Kolmandaks osapooleks on Eesti Ametiühingute Keskliit (EAKL). Meie nimekirjas kandideerib ka mitmeid erakondadesse ja ametiühinguisse mittekuuluvaid inimesi, kes on meiega ühinenud just selle valimisprogrammi alusel, mida käesolevaga Teile esitleme. 





Mis on Mõõdukate Mõte? 
Mõõdukad on olnud Eesti hajali kiskuvas parlamendielus liitev osa. Just seda osa on jälle vaja. 
Meil on ja jäävad kindlad põhimõtted. Me ei hüüa ühekülgseid loosungeid, vaid taotleme harmooniat kogu ühiskonda. 
Töö kiidab tegijat. 


Olles 50 aastase igakülgse ja eesmärgikindla ahistamise tagajärjel sattunud hääletu vähemuse rolli, taastas EESTI RAHVAS riigi, mis pidi saama alusepanijaks, arendajaks ja kaitsjaks uuele ühiskonnale Ühiskonnale, mille liikmed ei tunneks ennast ilmajäetuna homsest päevast. Kolm aastat tööd ja katsumusi iseseisvas riigis on meid toomas jõuka ja demokraatliku Euroopa lävele, kuid selle arengu tulemusi naudib esialgu vaid väike osa mieie rahvast. Täna seisame silmitsi valikuga – millist teed edasi minna? Mülises eesti ühiskonnas tahame elada järgmisel sajandil? 
Kas loome eeldused inim- ja loodussõbraliku ühiskonna tekkeks nagu meile kultuuriliselt lähedastes Euroopa riikides Või vaatame pealt, kuidas Eesti hakkab sarnanema mõne sotsiaalselt kontrastse ühiskonnaga Ladina-Ameerikas, mis justkui endastmõistetavalt tõukab endast välja elanikkonna vaesemad kihid 
Mõõdukate valimisliitu koondunud poliitikuid ühendab taotlus näha Eestit demokraatliku ja tasakaalustatud ühiskonnana. Tahame, et otsuste tegemisel oleks esindatud ka nende inimeste huvid, kelle elujärg sõltub oma töö tulemuslikkusest, oma palgast või pensionist. 
Mõõdukate tee on kogu rahvale turvalist homset tagav ühiskond, kus Euroopa tasemel hindadega kaasnevad ka Euroopa tasemel palgad! 
Riik, kellel on odavad ametnikud ja odavad õpetajad, ei saa olla edukas. 
Euroopalik heaoluühiskond eesti mood. - see on hea töö eest hea palk kõvas eesti rahas. 
MAJANDUS 
Mõõdukate arvates on riigi kohustuseks majanduse valdkonnas: 
- edendada euroopaliku turumajanduskeskkonna loomist, sealhulgas kaasaegse väärtpaberituru väljaarendamist; 

tagada kõlbeline konkurents; 
teostada ühiskonna sotsiaalset arengut toetavat maksupoliitikat; 
arendada eelarvepoliitikat, mis tagab - eesti kultuuri ja hariduse arengu inimeste turvalisuse ja toimetuleku, infrastruktuuri ja asustuse ühtlase arengu kogu riigi territooriumil; - Eesti riikluse tugevuse ning sise- ja välispoliitika toimivuse. 

Maailmaturg 
Et võimaldada eesti toodete ja teenuste pääsu maailmaturule ning kindlustada majanduse arengut, peab riik tagama: 
tingimused eesti teaduspotentsiaali rakendamiseks teadusmahukasse ja kõrgtehnoloogiale rajatud tootmisesse; 
- infrastruktuuride arenemise; 
- soodsad tingimused eesti toodete ekspordile. 
Kõrged palgad 
 Tööjõu jätkuvalt madal hind ei saa olla ühiskonna arengu aluseks. Tööjõu hind peab olema tasakaalus Eesti majanduse konkurentsivõime, tööoskuste ja kvaliteedi tõusuga Edukas tööandja ei ole kunagi nii rikas, et maksta madalat palka kehva töö eest Hea töö nõuab aga head palka. Kõrgete palkade poliitika eeldab eesti kauba ja teenuste kõrget kvaliteeti ja konkurentsivõimet Kindel vahend palkade tõstmiseks, nõrgestamata samas ettevõtte majanduslikku olukorda, on töö efektiivsuse suurendamine. Väike, väheste maavaradega Eesti riik peab orienteeruma kõrge kvalifikatsiooniga ning hästi tasustatud tÖÖjõu maksimaalsele rakendamisele. 
Majanduspoliitika arengusuunad 
Koos kõrgete palkade poliitikaga toetame neid majandusharusid, mis viivad Eesti XXI sajandi alguseks iseseisva ja omanäolise majandusega riikide hulka, teevad Eestist võrdväärse ja arvestatava partneri teistele. Kõrgemate palkade poliitika nõuab aga töö efektiivsuse olulist suurendamist kõrgtehnoloogilise teabe rakendamiset ja töötajate oskuste ning hariduse märgatavat tõusu Seepärast me peamegi õigeks teadusmahukate ning kvalifitseeritud tööd nõudvate valdkondade eelisarendamist ja investeerimist töötajate koolitusse. 

Mida peab andma riigi majanduspoliitika eesti rahvale? On vaja saavutada: 
- sisemajanduse kogutoodangu stabiilne kasv vähemalt 4% aastas sajandi lõpuni; 
- investeeringute suurenemine; 
- inflatsiooni taseme vähenemine kuni 10%-ni aastas; 
- palgataseme 6-8-kordne tõus sajandi lõpuks; 
- kindel alus pensionide ja peretoetuste tõusuks. 
EELARVE- JA MAKSUPOLIITIKA 
Eelarve 
Eelarve tuleb koostada lähtudes Eesti arengu prioriteetidest ja 
majandusprognoosidest, mitte aga seniste kulutuste ülekandmisest tulevikku. Selles me näemegi riigi suunavat rolli majanduse arengus. 
Eelarve koostamise aluseks peavad saama riigi arengukavadele tuginevad riiklikud programmid See võimaldab maksumaksjate raha sihipärast kasutamist ja tagab stabiilse arengu. 
Riigi osa sotsiaalselt tasakaalustatud arengu tagamisel eeldab 
riigieelarve mahu suurenemist. Samas peavad Mõõdukad oluliseks tasakaalustatud eelarvet ja krooni stabiilsust, mis tagab ühiskonna arengu sotsiaalse kindlustunde ja turvalisuse. 
Maksupoliitikas on Mõõdukatel kavas: 
- mitte tõsta peamisi maksumäärasid vaatamata hetke madalale maksukoormusele; 
- tõsta teatud tarbimisvaldkondade makse (luksuskaubad ning -teenused jms); 
- anda maksumaksjale võimalus valida, kas maksta oma tuludelt makse või investeerida neid ise nii endale kui ühiskonnale tulutoovalt (näiteks sotsiaal-jakultuurivaldkonna arendamiseks). 

Maksude maksmine 
Eelarve maht suureneb, kui parandada maksude laekumist riigieelarvesse. Tõhustada tuleb maksude laekumise kontrollsüsteemi. Maksude maksmisest kõrvalehoidmine on kuritega. Maksukohustuste täitmine peab saama iga firma usaldusväärsuse kriteeriumiks. Kodanikueetika peab jõudma sellise tasemeni, kus riigi petmist ei peetaks enam vägiteoks. Maksuameti kohuseks on maksudest kõrvalehoidjate avalikustamine. 
Aus maksumaksja on demokraatliku riigi üks tugisambaid. Et tagada maksude täielik laekumine, peab riik eraldama piisavalt vahendeid maksu- ja tolliameti väljaarendamiseks. 
Maksude diferentseerimine 
Nii tarbimise kui ka tulude maksustamine peab olema diferentseeritud. Tulude ümberjaotamine on paratamatu ning ühiskonna tasakaalustatud arengu huvides vältimatu. 
Me taotleme osalist tulumaksust vabastamist paljulapselistele perekondadele, samuti inimestele, kes töötavad eluvaldkondades, kus normatiivne alus tulude ja kulude arvestamiseks puudub (näiteks talunikele, vabakutselistele kirjanikele, kunstnikele jt). 
Inimestele ja ettevõtetele tuleb luua võimalused kultuurile, haridusele ja tervishoiule tehtavate kulutuste mahaarvamiseks tema tuludest. Hariduse, teaduse, kultuuri ja sotsiaalteenuste osas tuleb rohkem rakendada käibemaksust vabastamist. 
Üksikisiku tulumaks 
Me taotleme üksikisiku tulumaksu puhul progresseeruvat maksumäära mis võimaldaks vähendada madalate ja kõrgete isikutulude sotsiaalselt ohtlikku erinevust. Kuid seni, kuni Eesti palgatase pole jõudnud Euroopaga võrreldava tasemeni, võib progresseeruva tulumaksu rakendamine tuua soovimatuid sotsiaalseid ja majanduslikke tagajärgi. Seetõttu peame vajalikuks rakendada sajandi lõpuni eelkõige selliseid reaaltulude erinevust vähendavaid vahendeid, mis tõstaksid madalasse tulugruppi kuuluvate isikute sissetulekuid (maksuvaba osa suurendamine jms). 
OMANDIREFORM 
Omandisuhete reformid on jõudnud juba nii kaugele, et mõne aasta pärast korraldab omandisuhteid üksnes tavaline tsiviilõigus. Meie ülesandeks on reformide tee kõhklematult läbi käia. Valitud teel seismajäämine tähendaks tagasilangemist. Praegu peame hoolt kandma selle eest, et omandisuhete muutumine oleks meie ühiskonna liikmetele kergemini talutav ja et me suudaksime uues olukorras kiiremini kohaneda. Reformide tagajärjel tekkinud vastuolude lahendamise kiirendamiseks tuleb luua nõuande-, toetuste- ja krediidisüsteem. 
Omandi-, eriti aga maareformi läbiviimise pearaskus langeb kohalikele omavalitsustele. Täideviimise edukus sõltub riigi ja kohalike omavalitsuste huvide ühtsusest ja tegevuse kooskõlast. Reformi kord ja põhimõtted vajavad järjekindlat selgitamist kõigile selles osalejatele. 
Erastamisväärtpaberid 
Kaheaastase töö tulemusena loodud süsteemi rakendamine annab võimaluse kogu. rahva osaluseks tootmisvahendite ja kinnisvara erastamises. Nüüd on igal soovijal võimalus saada omanikuks. Võrdväärselt rahaga peab saama kasutada erastamisväärtpabereid maa, korterite, ettevõtete aktsiate ja muu vara erastamiseks. Mõõdukate arvates ei ole omanikuks saamise õigus mitte nõukogudeaegsete teenete ja tutvustega „kompetentsetel“, vaid neil ettevõtjatel, kelle tegelik komptentsus selgub eelkõige ausas konkurentsis, kus määravaks on võimekus ja usaldusväärsus. 
Suurettevõtete erastamine ja väliskapital Suurettevỡtete erastamine rajanegu avatud konkurentsile. Väliskapitali pole põhjust karta, sest Eesti vajab investeeringuid palju rohkem, kui seda kodumaine kapital praegu pakkuda suudab. Võimalikult paljude erinevate riikide investeerijate osalus Eesti majanduses tervendab ka sisemaist konkurentsi. Välisinvesteeringud tasakaalustavad Venemaa ühepoolsete majandushuvide pealesurumist Eesti riigile. Väliskapitali osalus Eesti majanduses on ühtlaski ka meie riigi julgeoleku huvides. 
Eluasemepoliitika 
Eluasemepoliitikaja eluruumide erastamine on valdkonnad, mis kõige otsesemalt puudutavad igat inimest. Toimetulek uue olukorraga vajab riigi ja omavalitsuste toetust. On vajalik eluasemepoliitika, mis hõlmaks nii krediidivõimaluste loomist elamuehituseks ja remondiks kui ka korteriomanike nõustamist ja koolitust. Korterituru elavnemine, kolimistoetus ja elamispinna teabeteenistus peab tagama igale inimesele tema ainelistele võimalustele vastava eluaseme kättesaadavuse. Vähekindlustatud perede tarbeks näeme ette odavamate, nn sotsiaalkorterite sisseseadmist ja eluasemetoetuste maksmise jätkamist. 
Üürisuhted 
Üürisuhted tuleb víía turumajanduslikele alustele. Ainult korterituru väljaarendamine tagab jõu- ja soovikohase võimaluse saada kas korteri omanikuks või jääda üürnikuks. Võrdsed üüritingimused ja eluasemetagatis peavad olema nii riigi-, munitsipaal- kui ka eramaja de üürnikel. 
Õigusvastaselt võõrandatud vara tagastamine 
Õigusvastaselt võõrandatud vara tagastamine ja kompenseerimine peab jätkuma ettevalmistatud suunas. Õigusriik ei tohi kelleltki võtta seadusega antud õigusi. Vara seaduslikule tagastamisele ei tohi teha takistusi ega kitsendusi. Kuid omanikud peavad oma taastatud õigustes kandma kõiki neid kohustusi, mida ühiskond vara omanikule ette näeb. Kinnisvaramaks on abinõu, mille kaudu kinnisvaraomanik aitab katta neid kulutusi, mida ühiskond teeb või on teinud tema vara väärtustarmisel. 
Maaomand 
Maaomand annab kindlustunde kõigile Eestimaa elanikele. Seepärast on maareformi kiirendamine jätkuvalt meie reformipoliitika keskne ülesanne. Maa väljamõõtmine ja kaardistamine on olnud seni õigusvastaselt võõrandatud maa tagastamise pidurdajaks. Maa õigusjärgsel omanikul peab olema võimalus organiseerida ise tagastatava maa mõõtmist ja kaardistamist. Maa omandamiseks tuleb kiiresti luua võimalused ka neile Eesti kodanikele, kellel õigusjärgset maaomandit ei ole. 
MAAMAJANDUS 
Mõõdukate püüdluseks on kõikide Eestimaa piirkondade edukas areng. Kuna majanduse ümberhäälestamine on maal raskem kui linnas, siis vajavad maapiirkonnad riigi toetust. 
Tulep lõpule viia pikaleveninud põllumajandus- ja maareform, millest sõltub otstarbekate majandusüksuste väljakujunemine ja laenutagatiste teke. 
Eesti põllumees suutis ja peab taas suutma konkureerida nii sise- kui ka välisturul. 
Krediidid ja investeeringud 
Me oleme veendunud, et Eestil on head eeldused tulutoova ja konkurentsivõimelise põllumajanduse väljaarendamiseks. Neid eeldusi kasutades peab riik arvestama tõsiasja, et põllumajandus vajab suuri investeeringuid ja kohanemistoetusi, tagatistega krediite optimaalse tootmismahuga talude ja majandusühingute rajamiseks, töotleva tööstuse moderniseerimiseks ja tulutoovate äriplaanide teostamiseks. Samuti vajab krediite põllumajanduskoolituse ja nõuandeteenistuse arendamine. Pikaajaliste laenude võimaldamiseks tuleb luua riiklik tagatisfond ja võimalused hüpoteeklaenude saamiseks. Põllumajandus kui looduslike tingimuste suhtes tundlik ja aeglase käibega majandusharu nõuab vastavat kindlustussüsteemi millele riik peab looma õiguslikud alused ja sinna oma vahendeid paigutama. 
Tootmistalude kõrval tuleb säilitada ka edaspidi koht väike- ja osalise tööhõivega taludele. 
Piirkondliku arengu ühtlustamise peamiseks hoovaks on diferentseeritud krediidipoliitika, mis suunab senisest rohkem investeeringuid maapiirkondadesse ja väikelinnadesse, suurendades ebasoodsates tingimustes olevate piirkondade konkurentsivõimet. 
Põllumajandustoodangu turg. 
Välisturu avamine Eesti põllumajandustoodangule ja turustusorganisatsioonide toetamine on riigi poliitiline ülesanne. Meie põllumajandustoodangule tuleb leida turg nii idas kui läänes. 
Toetame avatud turu poliitika jätkamist. Käsitleme turu reguleerimist abinõuna, millega riik peab kaitsma tarbija ja tootja huve vastavalt vajadusele ja rahvusvahelistele kokkulepetele. Mỡõdukas siseturukaitse liigse imporditava põllumajandustoodangu vastu ja ajutiste kaitsetollide valikuline rakendamine on vajalik Eestile sobiva struktuuriga põllumajanduse jaluleaitamiseks. 
Ühistegevus ja maamajanduse harud 
Piiratud majanduslike võimaluste juures on hädavajalik arendada põllumajandustootjate eraomandil baseeruvat ühistegevust nii tootmises, saaduste töötlemises kui ka turustamises. Ühistegevust toetav erastamispoliitika peab looma selleks piisavad eeldused, säilitades seejuures tingimused loomulikuks konkurentsiks. 
Üheks traditsiooniliseks Eesti maamajanduse haruks on sisevete ja rannikumere kalapüük. Selles valdkonnas on vajalik riigi abi, et taastada ning arendada eraomandusel põhinevat kalamajandust. 
Uued maamajanduse harud seonduvad esmajoones alternatiivse maakasutusega (näiteks tehniliste kultuuride kasvatus, mahepõllundus, metsandus, elamu- ja puhkemajandus). Uute majandusharude arendamine ei vastandu traditsioonilisele põllumajandusele, vaid soodustab selle säilimist, arengut, infrastruktuuri ning teenindusvõimaluste paranemist. Asulavälise ja põllumajanduseks vähesobiva maa kasutamine hajaasustusega elamuehituseks viib inimkeskse ja looduslähedase elulaadi poole. 
SÄÄSTLIK ARENG 
Säästlikkus on looduse, inimeste ning nende vaimse potentsiaali hoidmine ja arendamine nagu hoolimatute ja hetkekasule rajatud sammude vältiminegi. Säästlik poliitika on Eesti looduse ja Eesti rahva tuleviku kindlustamine. Säästlik areng peab teostuma aastakümneteks kavandatavate pikaajaliste poliitiliste kokkulepete ja teaduslikul analüüsil põhinevate riiklike programmide kaudu. 
Loodushoid 
Eesti vajab jätkuvalt investeeringuid ja rahvusvahelist koostööd puhta õhu, kvaliteetse joogivee ja inimsõbraliku keskkonna säilitamiseks, samuti Vene sõjaväest jäänud reostuse likvideerimiseks. 
Tervisekindlustus 
Säästlik poliitika väärtustab iga inimese elu ja tervise. Tervisekindlustus peab tagama arstiabi kättesaadavuse. Tervishoid peab olema ennetav, suunatud eluea pikendamisele, emade ja laste tervise kaitsele ja meeste varajase suremuse vähendamisele. 
Tõsiselt tuleb tegeleda tervislike eluviiside, sealhulgas spordi edendamisega. Keelustada tuleb prostitutsiooni, alkoholi ja tubakatoodete reklaam massiteabevahendites. 
Perekond ja kodu 
Perekonda ja kodu tuleb kaitsta ja nende sotsiaalset rolli toetada nii seadusandlikult kui ka majanduslikult. Tuleb aidata emasid ja isasid lastele normaalse kasvukeskkonna loomisel. Lastega perede olukorra kergendamiseks peab säilima riigi ja kohalike omavalitsuste osalus lasteaia ja kooli kulude katmisel. Emad ja isad, kes tahavad oma lapsi kuni koolieani kodus kasvatada, peavad saama selleks toetust, mis kolme kodus kasvava väikelapse puhul võrduks keskmise palgaga. Kuid ka laste päevahoiu võimalus peab olema kõigile soovijatele tagatud. 
Erilist tähelepanu vajab puuetega laste ning noorte õppimis- ja koolitusvõimaluste leidmine ning neile tööhõive tagamine. 
Pereliikmete kaitse perevägivalla eest ning kodunoolitsusest ilma jäänud laste kaitse vajab turvakodude, kriisi- ja nõustamisteenistuse väljaarendamist. 
Vajame noore pere riiklikku programmi.
Mida väiksem on sündivus, seda suuremat hoolt ja tähelepanu vajab iga Eestis sündinud lapse kastvatamine ja tema kỡigi vỡimete väljaarendamine. 
Eesti rahva iibe langus tuleb peatada! 
Kultuur Ja Haridus 
Rahvuskultuur on Eesti ühiskonna tugisammas ja rahvusriigi loomise olemuslik siht.
Rahvuskultuur on väärtus, mida ei ole vỡimalik importida, ja mida saavad luau vaid seda kultuuri kandvad inimesed. 
Emakeelne haridus ja rahvuskultuuri areng on meie kỡigi eneseteostamise ja Eesti rahvusliku püsimise alus.
Õppimisvõimalused peavad olema kõigile kättesaadavad ja keskharidus tasuta. Kutseharidus vajab pidevat kaasajastamist.  
Õppemaks 
Õppemaks ei tohi saada noortele takistuseks hariduse omandamisel .Mõõdukad ei pea õigeks kohustusliku õppemaksu kehtestamist riiklikes ülikoolides. 
Hariduse väärtus 
Haridus peab saama vääriliselt hinnatuks ka tööturul. Nende noorte õppelaen, kes asuvad tööle riigi-, omavalitsus- või haridusasutustesse, tuleks osaliselt või täielikult kustutada. 
Täienduskoolitus 
Täiskasvanute koolituse ning tööalase õppe võimalused tuleb välja arendada nii, et majandusliku konjunktuuri muutused ning struktuurílised ümberkorraldused ei põhjustaks töötajate töötuks jäämist. See õpe peab sisaldama nii professionaalset kui sotsiaalset koolitust, et tagada ametioskuste kasv ning inimeste konkurentsivõime tööturul. 
Tippkultuur ja teadus 
Eesti tippkultuur ja teadus vajavad riigi toetust. Kultuuri ja teadust finantseerivatele riiklikele fondidele tuleb eraldada kindel, võimalust mööda kasvav osa sisemajanduse kogutoodangust. 
SOTSIAALNE KAITSE 
Eesti sotsiaalkindlustussüsteem peab vastama euroopalikule traditsioonile, põhinedes isiklikul osalusel, põlvkondade ning jõukamate ja vaesemate vahelisel solidaarsusel. Palkade tõusust tulenev sotsiaalmaksu baasi tugevnemine saab pensionäride, puuetega inimeste ja lastega perede sotsiaalse turvalisuse tagamise aluseks. 
Eesti integreerumine Euroopasse peab kiirendama euroopalike sotsiaalkaitse standardite rakendamist. Eestil tuleks ühineda 1995. aasta jooksul “Euroopa Sotsiaalhartaga”. 
Pension 
Pensionäride tänasest parem toimetulek nõuab poliitilisel ja sotsiaalselkokkuleppel põhineva kolmeastmelise pensionisüsteemi väljaarendamist ja selleks vajaliku seadusandluse ning fondide loomist 1995. aasta jooksul. 
Väljaarendatud pensionisüsteemi moodustavad: 
rahvapension (sotsiaalmaksust laekuvatest vahenditest üldise sotsiaalkindlustuse alusel); 
        - tööpension (tööandjate ja töövõtjate vahelise kokkuleppe alusel); 
        - kindlustuspension (vabatahtliku kindlustuse alusel). /
Rahvapension koos tööpensioniga peab rajanema põlvkondade vahelisel solidaarsusel ja tagama pensionäridele sissetuleku, mis moodustaks vähemalt poole keskmisest palgast. 
Üleminek tööpensionile peab võimaldama paremat äraelamist ka neile, kes juba täna on pensionil. Pensionifondidesse makstavad summad peaksid olema maksuvabad nii tööandjate kui ka töövõtjate jaoks. 
Tööhõive 
Lähiajal võib ennustada tööhõiveprobleemide teravnemist Riigi tööhõivepoliitika põhisuunaks tööpuudusega seotud probleemide lahendamisel ei ole ainult abiraha väljamaksmine, vaid just tööhõive struktuuri suunamine, abi uute töökohtade loomisel ja tööhõivet soodustava regionaalpoliitika elluviimine. Me peame tähtsaks tööandja ja töötaja vahelist sotsiaalset partnerlust. 
Naistele peavad olema tööturul tagatud võrdsed võimalused. Süvenev tendents maksta naistele madalamat palka kui meestele vajab seadusandlikku tõkestamist sotsiaalseid ja inimõigusi käsitlevate rahvusvaheliste konventsioonide alusel. 
RIIKLUS 
Mõõdukatele teeb muret, et usaldus riigivõimu ja kohalike omavalitsuste vastu on langenud ohtlikult madalale. Ometi on demokraatliku ja turvalise ühiskonna rajamine ilma hästi toimivate ametiasutusteta võimatu. Inimeste ja riigi huvidele mõtlev ja ausalt töötav ametnik on sama väärtuslik kui hea õpetaja, insener või arst. 
Ametnik ja ametiasutused 
Me peame vajalikuks puhastada ametiasutused korruptsioonist, asjatust bürokraatiast ja hoolimatust suhtumisest inimeste muredesse. Samuti tõsta au sisse asjaliku ja ausa ametniku töö Eesti riikluse igapäevasel arendamisel. Riigivaradega tehtavad tehingud ning riigiametnike seosed ettevõtlusega peavad olema avalikkuse kindla kontrolli all. 
Riik ja omavalitsused 
Riigi tugevus sõltub omavalitsuste ja riigivõimu sujuvast koostööst. Ei tohi olla üksteisest lahus või üksteisele vastanduvat Toompea. Eestit ja omavalitsuste Eestit. Ka head seadused ei toimi, kui puuduvad nende head täitjad. Me leiame, et hetkel on riigi ja omavalitsuste suhete tasakaal rikutud eeskätt liigselt tsentraliseeritud funktsioonidele ja maksude tõttu. 
Riigil koos omavalitsustega tuleb jätkata omavahelise ülesannete jaotuse korrastamist, tuues inimeste igapäevaeluga seonduvate probleemide lahendamise neile lähemale. See tähendab, et omavalitsused peavad saama piisava rahalise katte oma funktsioonide täitmiseks kohaliku elu edendamisel ning inimeste sotsiaalsel kaitsel. 
Seetõttu pooldame omavalitsustele laekuvate riiklike maksude osa suurendamist. 
Eesti terviklikkuse arendamine 
Nii maa ja linna kui ka Eesti erinevate piirkondade arengu tasakaalustamine on hädavajalik Eesti terviku huvides. 
Piirialade majanduslik areng on ühtlasi ka julgeoleku tagatiseks Eesti riigile. 
Kuna majanduse ümberhäälestumise raskused on maal suuremad kui linnas, siis on majanduse struktuurimuutused vältimatud. Maal peab olema senisest rohkem kohta tööstusel, kaubandusel, teenindusel ja muul ettevõtlusel. Maapiirkondades tuleb toetada intellektuaalsete keskuste (kultuuri- ja haridusasutuste) arendamist. 
RIIGIKAITSE JA ELANIKKONNA TURVALISUS 
Riigikaitse põhialustes tuleb saavutada Eesti poliitiliste jõudude vahel üksmeel. Eesti riigikaitse prioriteediks on tõhusa piirikaitse kujundamine. Eesti üldine kaitsevõime nõuab aga kõigilt eesti noortelt väljaõpet ja valmisolekut kodumaa kaitsmiseks. 
Riigi kulutused tõhusa riigikaitse ja korravalve arendamiseks peavad olema põhjendatud, et vältida nii asjatut koonerdamist kui ka vahendite raiskamist. Riigikaitsele tuleb loovutada nii palju maksumaksjate raha kui võimalik, aga mitte enam kui vajalik. 
Inimeste turvalisuse ja julgeoleku tagamisel on esmatähtis kõrvaldada kuritegevuse allikad. Organiseeritud majanduskuritegevust ja sotsiaalse põhjakihi levikut saab tõkestada ainult politsei, maksuametnike, tolliametnike ja sotsiaaltöötajate koostöös ning elanikkonna toetusel. 
Korrakaitse ja kontrolli asutused tuleb kindlustada usaldusväärse väljaõppinud kaadriga, kellele tuleb tagada eesti keskmist ületav palk ning sotsiaalsed tagatised, mis vastavad nende töö ohtlikkusele. 
VÄLISPOLIITIKA 
Eesti välispoliitika lähtekohad 
Eesti välispoliitika peab arvestama järgmisi objektiivseid asjaolusid: 
        - Eesti geopoliitilist asendit; 
        - Eesti ajaloolist ja rahvuslik-kultuurilist identiteeti - kuulumist Euroopa kristliku kultuuri piirkonda, läänelikku omandi- ja õigussüsteemi; 
        - Eesti lähimate naabrite ning suurimate majanduspartnerite - Soome ja Rootsi - ühinemist Euroopa Liiduga. 
Eesti välispoliitika peab tagama riigi julgeoleku ning pääsu rahvusvahelisele turule. 
Välispoliitika suunad 
Mõõdukad näevad Eesti välispoliitilist perspektiivi idalääne suuna tasakaalustatud arendamises, mis on vajalik nii Eesti riigi julgeoleku kindlustamiseks kui ka sotsiaalse ja majandusliku arengu tagamiseks. 
Eesti rahvusiik-kultuuriline identiteet ühelt poolt ja vajadus vastu seista Venemaa mõjusfääri jäämisele teiselt poolt, tingivad vajaduse võimalikult kiiresti ja kõikidel tasanditel liituda ühneva Euroopa julgeoleku- ja majandusstruktuuridega. Selles protsessis saab Eesti toetuda oma Läänemere-äärsetele naabritele ja loomulikele liitlastele. 
Euroopa Liit 
Jätkates Euroopa Liiduga võimalikult kiire integreerumise poliitikat, saab Eesti tulevikus Euroopa Liidu liikmena vaba pääsu vene turule võrdsetel tingimustel teiste Euroopa Liidu liikmetega. 
Euroopa Liidus kehtivad sotsiaalse kaitse nõuded, aga samuti regionaalarengut ja siseriiklikel ressursidel põhinevat tootmist (sh põllumajandust) soosivad poliitilised kokkulepped on abiks ka Eesti sisepoliitiliste probleemide lahendamisele ning sotsiaalsfääri ja majanduse tasakaalustatud arengule. 
Oluliseks eelduseks Eesti integreerumisel Euroopasse on suhete normaliseerimine Venemaaga, eriti piiriküsimuse lahendamine. 
VALIDES  “MÕÕDUKAD”,  TEETE  MÕISTLIKU VALIKUVALITE EESTILE TASAKAALUKA ARENGU JA USALDUSVÄÄRSE   POLIITIKA 
“MÕÕDUKAD” 1992-1995 
Astudes uuesti ühises “Mõõdukate” valimisliidus oma valijate ette, hindavad sotsiaaldemokraadid ja maa-keskerakondlased kriitiliselt seni Riigikogus ja valitsuses äratehtut. 
“Mõõdukate” tegevuse plusspoolele Riigikogus ja valitsuses jääb: 
- Eestis demokraatliku parlamentaarse õigusriigi aluste kindlustamine; 
- kindla õigusliku aluse loomine omandisuhete ümberkorraldamisele ja eraomandi taastamisele ja kompenseerimisele; 
- võimaluse loomine erastamisväärtpaberite kasutamiseks, sealhulgas üürnikele korterite väljaostmiseks; 
- aktsiate avaliku müügi käivitamine; 
- järjekindel tegutsemine „ärastamise“ tõkestamiseks ja seadusel tugineva erastamise läbiviimiseks; 
- talunike õiguste eest seismine; 
- töösuhteid, palga- ja puhkusekorraldust, töövõtjate huvide kaitset puudutavate seaduste vastuvõtmine; 
- regulaarse palgatõusu tagamine eelarveliste asutuste töötajatele; 
- valitsuse, tööandjate ja töövõtjate vaheliste sotsiaalse partnerluse suhete kindlustamine; 
- sotsiaalse kaitse süsteemi rajamine, mis tasakaalustaks parempoolset majanduspoliitikat ja tagaks majanduse edenedes elatustaseme tõusu ka vähekindlustatud peredele; 
- alusepanemine elatusrahade ja lastetoetuste järk-järgulisele tõstmisele; 
- järjekindel vastuseis tasulise hariduse kehtestamisele; 
- täiskasvanute koolituse ja vabahariduse arenguks vajaliku õigusliku ja majandusliku aluse rajamine; 
- haigekassade tegevuse üle riikliku kontrolli sisseseadmine; 
- perearstide süsteemile aluse panemine; 
- kodurahu ja sotsiaalse stabiilsuse taotlemine eestlaste ja muulaste suhetes; 
- Eesti Euroopaga liitumise ettevalmistamine sotsiaal- ja põllumajanduspoliitika alal; 
- konstruktiivsete lahendusteede otsimine Eesti- Vene piiriküsimusele. 
Kaks ja pool aastat on “Mõõdukad” olnud tasakaalustavaks jõuks parempoolses valitsuses. “Mõõdukate” püüd hoida Eesti riigi stabiilsust ja leida lahendust kriisidele on meile pannud viimastel valimiste eelsetel kuudel raske ülesande: olles peaministri poliitiline tugi aidata taastada rahva usaldust riigivõimu vastu. “Mõõdukate” jätkuvaks sihiks on olnud ühiskondlikele lepetele tuginev demokraatlik poliitika. Peame tõdema, et just siin on senise riigivalitsemise kogemus olnud kõige negatiivsem. Eestis ei ole veel õnnestunud saavutada poliitilisi ja sotsiaalseid kokkuleppeid, mis aitaksid saavutada 
- riigi ja omavalitsuste koostööd; 
- kogu elanikkonna heaolu ja sotsiaalse turvalisuse tõusu, mis vastaks Eesti majanduslikule edukusele; 
- maaelanike ja linlaste huvidele ühtviisi vastavat põllumajanduspoliitikat; 
- tööandjate ja töövõtjate osalusel toimivat tööpensioni ja tööpuuduskindlustust; 
- omanike ja üürnike huve tasakaalustavat eluasemepoliitikat; 
- kõikidele poliitilistele jõududele siduvat julgeolekupoliitikat; 
- eesti rahva, eesti kultuuri ja eesti looduse kestmist tagavat säästliku arengu poliitikat. 
“Mõõdukad” lähevad Riigikogu valimistele sooviga jätkata alustatud reforme koostöös teiste poliitiliste jõududega, kelle sihiks on majanduslikult edukas, inimsõbralik ja turvaline 
EUROOPALIK EESTI! 

