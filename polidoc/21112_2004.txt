Brussel meervoudige hoofdstad
Het Brussel van vandaag is een meervoudig en multicultureel gewest. De huidige instellingen, ontstaan uit de hoofdzakelijk bicommunautaire taalkloof N-F, bieden daarom niet altijd het beste antwoord op de vragen van vandaag. 30% van de inwoners is geen Belg, amper de helft van de gezinnen is taalhomogeen.
Het beleid hinkt op een aantal vlakken achterop. De talenkennis van de meeste scholieren laat te wensen over, ondanks de vele mogelijkheden van een tweetalig gewest. Culturele initiatieven die niet de keuze willen maken tussen N of F staan voor een moeilijke zoektocht naar subsidies.
Ook financieel is Brussel een buitenbeentje. De helft van de mensen die hier werken, woont niet in Brussel en betaalt hier dus ook geen belastingen, terwijl het pendelverkeer wel heel wat kost aan het BHG.
Onze voorstellen
-De ontwikkeling van meertalig onderwijs. Wettelijk kader bestaat aan F kant, nog decreet nodig in Vlaamse Gemeenschap
-Promotie van een cultuurpolitiek voor iedereen. Steun voor meertalige projecten, door meer samenwerking N-F en een culturele rol voor de bico
-Functionele tweetaligheid in de openbare diensten. Taalopleidingen op de werkvloer voor een tweetaligheid aangepast aan de noden van de job. Interculturele bemiddelaars voor wie geen van beide talen kent.
-Een financiering aangepast aan de lasten die het gewest draagt. Een deel van de personenbelasting moet gaan naar de werkplaats ipv de woonplaats. Binnen het BHG vragen we solidariteit tussen rijke en arme gemeenten.
-Efficiλnt bestuur. Kerntakendebat gewest-gemeenten
Onderwijs op maat van het kind met aandacht voor Brusselse context
Het Nederlandstalig onderwijs in Brussel is populair, maar zorgt tegelijkertijd voor kopzorgen. Op dit ogenblik komt 66,8% van de leerlingen in het kleuteronderwijs en 57,2% van de leerlingen in het lager onderwijs uit een homogeen Franstalig of anderstalig gezin. De situatie verschilt sterk naargelang de buurt. In een aantal scholen is nagenoeg 1 00% van de leerlingen anderstalig.
Wij delen de bezorgdheid van de ouders, maar willen ons niet laten meeslepen in een emotioneel debat. De oplossing kan er niet in bestaan kinderen te discrimineren op basis van taal of afkomst.


Groen! ziet andere oplossingen: kleinere klassen, investeren in scholen met kansarme leerlingen, ondersteuning leerkrachten en meertaligheid als troef
Onze voorstellen
-Kleinere klassen (zie landelijk programma)
-Permanent Onderwijssteunpunt Brussel. Dit steunpunt zou alle
ondersteuningsinitiatieven moeten bundelen, pedagogisch materiaal aanbieden dat een antwoord geeft op de noden van Brusselse scholen, leerkrachten en directies ondersteunen bij hun werk in specifiek Brusselse context.
-Meer investeren in scholen met kansarme leerlingen. Waardoor concentratiescholen kunnen evolueren naar aantrekkelijke magneetscholen.
-Scholen die meertalig onderwijs willen aanbieden moeten dit mogen. Hiervoor nog een decreet nodig.
-Taalstimulering in het vrije tijdsaanbod van de VGC. Nederlands moet voor anderstalige scholieren meer worden dan alleen de schooltaal
-Meer aandacht voor secundair onderwijs. In de eerste plaats technisch en beroeps, b.v. opleiding in aantal knelpuntberoepen zoals bouwsector.
Welzijn en gezondheid: zorg op maat en strijd tegen armoede
Net als op Vlaams niveau willen wij de mensen zorgzekerheid en zorg op maat bieden. Hiervoor is in Brussel een inhaaloperatie nodig. De Vlaamse programmatie voor zorgvoorzieningen, berekend op 300.000 inwoners, moet versneld worden voltooid. Het welzijns- en gezondheidsbudget moet, specifiek voor Brussel, jaarlijks met 2,5 miljoen euro worden aangedikt.
In het Brussels gewest leven bijna 17.000 gezinnen van het leefloon, dat is meer dan het dubbel van het Belgisch gemiddelde. Een horizontaal armoedebeleid, in samenwerking met economie, huisvesting, onderwijs... is dan ook hoogdringend.
Onze voorstellen
-Ouderen zo lang mogelijk zelfstandig laten wonen. Verdere uitwerking van de Welzijnsbalie (idee Adelheid) die mogelijke initiatiefnemers in de zorgsector ondersteunt. De bouw van meer serviceflats, meer gesubsidieerde uren in de gezinszorg, aandacht voor de specifieke vragen van allochtone bejaarden.
-Meer kinderopvang
-Inhaaloperatie in de gehandicaptenzorg
-Samen werk maken van de strijd tegen armoede. Wij pleiten voor een Brussels actieplan armoedebestrijding en dus een horizontale aanpak. Met inspraak van de armen zelf, wat in Brussel nog niet structureel geregeld is in tegenstelling tot Vlaanderen.
Economie: meer dan alleen kantoren
De paradox van de steden is dat ze tegelijkertijd belangrijke werkgelegenheidspolen zijn en concentratiegebieden van hoge werkloosheid. De werkloosheid bedraagt hier 21,3% en ligt vooral hoog bij jonge, laaggeschoolde en allochtone Brusselaars. De werkloosheid vertaalt zich ook ruimtelijk: in St -Joost en Molenbeek bereikt ze bij jongeren 40%.


De paradox wordt vooral veroorzaakt doordat het profiel van de werkzoekenden (laaggeschoold) niet overeenkomt met de aangeboden jobs (kantoorjobs). De grote uitdaging is dan ook vraag en aanbod op de Brusselse arbeidsmarkt beter op elkaar af te stemmen. Dit betekent dat we enerzijds de kwalificaties van de werkzoekenden moeten verbeteren en anderzijds economische sectoren moeten aantrekken die werk bieden voor laaggeschoolde werkzoekenden. De overheid moet dus meer dan vandaag actief aanwezig zijn op het economisch veld om het spel van vraag en aanbod te corrigeren.
Onze voorstellen
-Werk creλren voor de Brusselaar. Een horizontaal beleid waarbij andere bevoegdheden zoals leefmilieu of huisvesting maximaal benut worden voor tewerkstelling van doelgroepen. Een gewestelijke cel die actief op zoek gaat naar bedrijven en sectoren die werk kunnen bieden aan laaggeschoolde Brusselaars. Een beleid dat maximaal KMO's ondersteunt.
-Maatschappelijk verantwoord ondernemen. De Brusselse regering moet ecologische en sociale criteria opnemen in haar subsididringsbeleid tav ondernemingen. Bovendien moet de overheid het goede voorbeeld geven: overheidsinstanties moeten het label van ecodynamische onderneming behalen.
-Investeren in sociale economie en buurtdiensten. Duidelijk structureel kader voor de erkenning en subsidiλring van initiatieven in de sociale economie en de verdeling van gesco's. Oprichting van kringloop- en herstelcentra.
-kwalificaties verhogen. Financiering onderwijs waarbij risicogroepen zwaarder doorwegen. Verhoging aanbod cursussen Nederlands. Meer samenwerking tussen gewest en gemeenschappen en tussen beide gemeenschappen (b.v. op vlak van onderwijs). Uitbreiding van het beroeps- en technisch onderwijs en en van het systeem van beroepsreferentiecentra.
-Evenredige participatie op de arbeidsmarkt. Brussels gewest heeft al een voorbeeldrol gespeeld door openstelling openbaar ambt voor niet-EU-burgers. Nu nog actief aanwervingsbeleid. Bedrijven stimuleren tot diversiteitsplannen voor aanwerving.
Beter en betaalbaar wonen
Door de sterke prijsstijgingen is huren of kopen in Brussel zelfs te duur geworden voor wie een normaal inkomen heeft. Voor wie moet leven van een uitkering is de situatie ronduit dramatisch. Het aantal sociale woningen is ronduit bedroevend: slechts 8,25% (ter vergelijking: Vlaanderen heeft er 18%). In deze omstandigheden blijven slechte en ongezonde woningen op de huurmarkt: er is helaas een 'markt' voor. Voor Groen! Brussel moet de overheid ingrijpen om het recht op een behoorlijke huisvesting te garanderen.
Onze voorstellen
-De overheid als motor van een krachtig woonbeleid. Richthuurprijzen die per buurt een prijs-kwaliteit verhouding vastleggen
-Sterke verhoging van het aanbod aan sociale en middenklasse woningen. 25.000 extra sociale woningen op 10 jaar tijd (bijna een verdubbeling). 10.000 nieuwe middenklassewoningen. We zeggen dit niet zomaar: het financiλle plaatje vind je in de tekst wonen.


-Kordate aanpak ongezonde en leegstaande woningen
-Duurzaam bouwen
-Verbetering buurtinfrastructuur, zeker in de meest kwetsbare wijken Een duurzaam mobiliteitsbeleid
Groen! kiest duidelijk voor de zachte weggebruikers en het openbaar vervoer. Zij moeten prioriteit krijgen bij de verdeling van de budgetten. Steden als Strasbourg en Amsterdam tonen dat duurzame mobiliteit een troef kan zijn en bewoners, klanten, toeristen aantrekken. De Brusselse overheid is echter bang voor dit soort gedurfde keuzes.
Onze voorstellen
-Minder autoverkeer. Interwijkenwegen met prioriteit voor openbaar vervoer en zachte weggebruikers, ook als dit betekent dat de auto een rij- of parkeerstrook moet afstaan. Zoveel mogelijk lokale wegen omvormen tot zone 30 of woonerf.
-Betere doorstroming openbaar vervoer dank zij eigen bedding
-Versnelde afwerking fietsroutes en fietsinfrastructuur op alle grote wegen
-Autoluwe centra
-Gewestelijk parkeerbeleid: bewonersparkeren, betalend parkeren voor niet-bewoners op de openbare weg duurder maken, ondergrondse parkings, controle en boetes.
Gezond leven
Voor Groen! heeft iedereen recht op levenskwaliteit, ook de meest kwetsbare groepen.
Het Brusselse beleid is onvoldoende ambitieus. Te pas en te onpas wordt verwezen naar de grootstedelijke context. Inderdaad, de grootstad vraagt een specifieke aanpak, maar net dit missen we in het beleid. De grootstedelijke context wordt gebruikt als excuus om geen doorgedreven beleid te moeten voeren.
Zorgen voor het leefmilieu is sociaal. Al te vaak worden de twee thema's tegenover elkaar gezet. Groen! bewijst dat ze verzoenbaar zijn: vb REG, kringloop, progressieve watertarieven, drinkwaterfonteintjes in scholen...
Onze voorstellen
-Kyoto uitvoeren. Brussel heeft een stijging van 3,4% onderhandeld. Voor ons moet de doelstelling een daling van 7,5% zijn. In overheids- en kantoorgebouwen is heel wat energiebesparing mogelijk mits relatief kleine ingrepen. Idem in sociale woningen, wat de rekening van de bewoners serieus zou verlagen.
-Luchtverontreiniging door het autoverkeer beperken: Zie mobiliteit + ondersteuning `schone' voertuigen.
-Binnenluchtverontreiniging aanpakken. Er bestaat een cel die problemen, gesignaleerd door de dokter, onderzoekt. Deze beperkt zich echter tot 150 woningen per jaar. Wij willen de middelen van de cel uitbreiden.
-Afval: de vervuiler betaalt. Invoering van een betalende zak voor restafval, gecompenseerd door een verlaging van de forfaitaire belasting. Wel eerst, meer dan


vandaag, doelgroepgerichte communicatie nodig, zodat iedereen voldoende geοnformeerd is. Op het vlak van kringloop hebben we in Brussel nog heel wat mogelijkheden.
-Water: progressieve watertarieven. Pas gerealiseerd door Ecolo (treedt in werking op 1 jan 2005)
-Groen in alle buurten. Het groen is in Brussel zeer ongelijk verdeeld. Voor Groen! heeft iedereen recht op een park(je) of groenruimte op wandelafstand. Daar waar nodig, bvb in de dichtbevolkte wijken van de 19de eeuwse gordel, kan de speelplaats van scholen onder bewaking opengesteld worden. Verder vragen wij een maximaal behoud van de bestaande groene ruimten.
-Minder lawaai. Betekent in de eerste plaats aanpakken van autoverkeer, maar natuurlijk ook nachtvluchten. Wat dat laatste betreft hebben noch spreiding noch concentratie een oplossing gebracht. Wij pleiten voor afbouw om te komen tot een verbod op nachtvluchten, liefst op Europees niveau. 


