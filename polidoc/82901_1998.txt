Program strany
Důchodci za životní jistoty

Vážení občané, naše strana Důchodci za životní jistoty (DŽJ) se svou činností a padesátitisícovou členskou základnou řadí mezi nejvýznamnější politické strany v ČR. Jsme stranou novou, založenou v roce 1989, jejímž hlavním cílem a posláním je obhajoba oprávněných zájmů zejména zdravotně postižených, občanů předdůchodového věku, sociálně slabých rodin, důchodců i nezaměstnaných.
Proto náš program je výrazně zaměřen na sociální oblast, která podstatně ovlivňuje život těchto skupin obyvatelstva.
Jsme jedinou důchodcovskou organizací, která své programové cíle prosazuje prostřednictvím volených zástupců.
Nechceme bezmocně přihlížet k politice dnešní koaliční vlády, vyvolávající chudnutí širokých vrstev obyvatelstva a naopak rychlé a velmi často nepoctivé bohatnutí malé skupiny občanů.
DŽJ prosazuje sociální reformu, jejímž cílem je chránit občana v průběhu jeho celého života před tzv. pěti sociálními zly: chudobou, nemocemi, nemožností uspokojivě bydlet, nezaměstnaností a nedostatkem vzdělání.

Sociální politika
Prosazujeme humánní politiku a vytvoření státu se sociálně tržním hospodářstvím, který bude pokračovatelem demokratických, sociálních a národních tradic.
ANO - Důchodci za životní jistoty pokračují v zápase o demokratický a sociální charakter českého státu.
- chceme žít ve státě, kde vedle práv občanských a i litických budou práva sociální. Ta představují právo podílet se na užívání zděděných a námi vytvořených hodnot i právo žít důstojným životem odpovídajícím standardu v České republice.
NE - stát, který neřeší sociální problémy, se dostane dříve či později do sociální katastrofy. U nás se sociální reforma ztotožňuje pouze se „záchrannou sociální sítí“. Takto pojatá sociální politika neplní své povinnosti vůči občanům a sotva lze tvrdit, že je v souladu s lidskou důstojností.
ANO - jsme pro pojetí sociální politiky, která bere na vědomí existenci celých sociálních skupin a jejich specifických zájmu jako jsou důchodci, zdravotně postižení občané, rodiny s dětmi, neúplné rodiny, nezaměstnaní, zaměstnanci a drobní podnikatelé, živnostníci Jsme přesvědčeni, že stát musí převzít svůj díl odpovědnosti za sociální služby svým občanům. V tom se lišíme od současné vlády ČR.

Důchody
nejsou milodar vlády, jsou odloženou spotřebou každého občana, na kterou má zákonné právo.
NE - nesouhlasíme s přerozdělováním částek vybraných na důchodové pojištění pro jiné účely státních výdajů.
- nesouhlasíme se současným způsobem valorizace důchodů, který je ponechán na libovůli vlády a způsobil značný pokles reálné hodnoty důchodů.
- nesouhlasíme s postupným zvyšováním věkové hranice odchodu do důchodu.
- odmítáme diskriminaci pracujících důchodců, která je v rozporu s Listinou základních práv a svobod, nesouhlasíme se zákony, které diskriminují invalidní důchodce. Což považujeme za nehumánní.
ANO - budeme prosazovat zrušení novely zákona o důchodovém pojištěn - žádáme oddělení důchodového pojištění od státního rozpočtu.
- požadujeme zvyšovat důchody automaticky zákonem stanovenými pravidly podle růstu mezd a vyrovnat reálnou hodnotu důchodů, do r. 2000. Budeme prosazovat 13 důchod.
- žádáme, aby důchody k čisté mzdě dosahovaly 60-70 %.
- otázky zvyšování věkové hranice pro odchod do důchodu posoudit až po roce 2000.
- zákonem zajistit, aby pracujícím důchodců byl zvyšován důchod o 4 % ročně z titulu placení důchodového pojištění.
- při posuzování invalidních důchodů navrhujeme přiznání plného invalidního důchodu při 50% ztrátě pracovní schopnosti a 30% u částečných invalidních důchodů. 

Bydlení
Důstojné bydlení je základním právem občana. Patří mezi nejdůležitější podmínky důstojného života. Má zásadní význam pro vznik rody, výchovu dětí, mezigenerační solidaritu, stabilitu rodiny i společnosti.
NE – nesouhlasíme se zvyšováním nákladů na bydlení bez adekvátní valorizace. 
- nesouhlasíme s podstatným omezením výstavby bytů dotovaných ze státního a obecních rozpočtů.
- považujeme současnou právní ochranu nájemníků za nedostačující.
- nesouhlasíme se zákonem čísl. 72/1994 Sb. umožňujícím prodávat byty i s nájemníky. 
ANO – požadujeme, aby vláda vypracovala dlouhodobou koncepci bytové politiky ČR, včetně zákona na ochranu nájemníků, který by dostatečným způsobem zajišťoval nájemníky proti jejich šikanování, svévolnému vystěhování a prodávání bytů i s nájemníky.
- trváme na vypracování souhrnného bytového zákona, který by zahrnoval všechny předpisy o bydlení.
- navrhujeme obnovit bytovou výstavbu dotovanou ze státního nebo obecních rozpočtů tak, aby byla dostupná pro široké vrstvy obyvatel, zejména pro mladé rodiny s dětmi.
- požadujeme výstavbu sociálních malometrážních a bezbariérových bytů a družstevních bytů.

Zdravotnictví
Nejcennější hodnotou, kterou člověk má, je život a zdraví. Podle Listiny základních práv a svobod má každý právo na ochranu zdraví, na základě veřejného pojištění na bezplatnou zdravotní péči a zdravotní pomůcky.
NE - nesouhlasíme, aby se stát zbavoval svého dílu odpovědnosti za zdraví svých občanů.
- nesouhlasíme, aby do zdravotnictví byly vnášeny metody tržního hospodářství jež mohou rozhodovat o životě a smrti či trvalém poškození zdraví občana.
- nesouhlasíme s neuváženým tušením zdravotnických zařízení
ANO- Požadujeme:
- aby stát zajistil občanům právo na bezplatnou komplexní a kvalitní lékařskou péči, léky, zdravotní pomůcky, rehabilitaci a lázeňskou péči
- vypracovat dlouhodobou koncepci zdravotní politiky státu, zakotvenou do zákona o zdravotní péči
- dospět k optimální struktuře vlastnictví zdravotnických zařazen", na níž, se bude podílet stát, obce, regiony, ziskové a neziskové organizace
- důslednou kontrolu zdravotní a hygienické služby, zajištění prevence


- požadujeme výrazné omezení počtu zdravotních pojišťoven
- požadujeme zpracování koncepce lékové politiky, která by oprostila ceny od celních poplatků a stanovila maximální hranice obchodního rozpětí.

Rovnoprávnost žen
Strana DŽJ prosazuje výraznější uplatnění žen ve společnosti. 
Ne - Nesouhlasíme:
 - s nedostatečným zastoupením žen ve všech oblastech společenské činnosti včetně ústavních a exekutivních orgánů
- se zhoršováním sociálních služeb a se snižováním rodinných přídavků
- s rušením systému zařízení péče o děti (jesle, mateřské školky, družiny a další), jejichž počet se snížil a poplatky výrazné vzrostly
- s jakoukoliv diskriminací žen, zejména v zaměstnanosti a platových otázkách.
ANO - DŽJ bude prosazovat:
- postupné odstranění nerovnoměrného postaveni žen v zaměstnání, ve veřejném životě a v rodině
- aby se ženy podílely na vypracování, rozhodování a plnění státní sociální a zdravotní politiky
- obnovení a zpřístupnění sociálních služeb a všech zařízení péče o děti
- ochranu žen a dětí proti násilí formou legislativní a osvětovou
- přípravu žen na účast v politice a ve veřejném životě
- přijetí zákona o rodině.

Bezpečnost
Jednou ze základních povinností státu je zajistit život a majetek jeho občanů.
NE - zákony mnohdy chrání spíše ty, kdo je porušují, než řádné občany, kteří zákony respektují a denním pořádku jsou stále trestné činy, aféry a korupce státních úředníků, nezákonné obohacování na privatizovaném majetku, rozprodávání našich nejlepších podniků za neuvěřitelně nízké ceny cizincům, benevolence státu k daňovým a celním únikům, což představuje ohromné finanční prostředky, které chybí ve státním rozpočtu.
- dochází k obrovskému nárůstu spáchaných trestných činů na občanech, zejména starých a invalidních, neuplatňuji se přísné tresty pro recidivisty, zločinci jsou propouštěni na kauci a neúměrně dlouho se protahuje vyšetřovací a soudní proces.
- současné předpisy usnadňují nekontrolovatelný příliv cizinců, což umožňuje pronikání kriminálních živlů do ČR a narůst mafií. 
ANO- Budeme prosazovat
- přehodnocení současného stavu trestně právních norem tak, aby účinně řešily postih kriminálních živlů, zejména recidivistů, bestiálních vrahů, a ve výjimečných případech použití nejvyššího trestu
- omezení přílivu a pobytu nežádoucích cizinou v ČR
- zákonnými prostředky ochranu dětí a mladistvých před trestnou činností, užívání drog, prostitucí a vysokými tresty stíhat všechny, kdo je k tomu svádějí.
- zpřísnění vězeňského režimu a zajištění povinností vězňů pracovat tak, aby uhradili náklady výkonu trestu odnětí svobody, které na vězně představují několikanásobek průměrného důchodu
- právo na sebeobranu, aby důsledky napadení plně nesl útočník
- zvýšení nároků na výběr bezpečnostního a soudního aparátu.

Vzdělávání a kultura
Prosperita hospodářství je přímo závislá na vzdělanosti národa. Každý občan našeho státu - státu Komenského - má právo na plné vzdělání, které je nejlepší investici pro zajištění celkového rozvoje státu.
NE - nesouhlasíme, aby mladé generaci byla omezována možnost studia placením školného
- odmítáme šíření kultu násilí a nemorálnosti ve sdělovacích prostředcích.
ANO - prosazujeme právo na bezplatné vzdělání pro každého
- požadujeme zkvalitnit způsob vzdělávání
- hlásíme se k humanitním tradicím T. G. Masaryka a demokratickým tradicím českých dějin
- chceme zvýšit prestiž učitelů ve společnosti lepším ohodnocením jejich práce
- trváme na zachování akademické svobody vysokých škol
-budeme usilovat o zastavení ničení, rozkrádání a nezákonného vývozu našeho kulturního bohatství
- budeme usilovat o poskytování slev na kulturní představení a kulturní památky důchodcům, zdravotně postiženým a mládeži
- chceme podporovat sport jako součást výchovy a kulturního vyžití. 

Zemědělství, venkov a ekologie
Transformace ekonomiky nepřinesla očekávaný rozvoj našeho zemědělství. Naopak dochází k výraznému poklesu jeho výroby. Zemědělská družstva, státní statky a drobní zemědělci se nacházejí v tíživé situaci.
NE- Nesouhlasíme:
- s potlačováním vlastní zemědělské výroby, se ztrátou soběstačnosti ve výrobě potravin a jejich zabezpečováním dovozem
- aby při restitucích v zemědělství se nečerpaly zdroje vytvářené celými generacemi
- aby nedocházelo k diskriminaci družstevní a státní formy vlastnictví, přestože prokázaly životaschopnost
- s tím, že chybí dlouhodobá státní koncepce zemědělské a ekologické politiky
- aby cizinci vlastnili půdu v ČR.
ANO - žádáme vypracování dlouhodobé státní zemědělské a ekologické politiky, zajištění produkční schopnosti zemědělské půdy
- prosazujeme státní podporu zemědělské výroby, ochranu před dovozem potravin, daňové a úvěrové zvýhodnění zemědělské výroby, regulaci cen v potravinářském průmyslu a jeho demonopolizaci.
- budeme prosazovat evropské ekologické normy
- podporovat vytváření ekonomických podmínek pro nové pracovní příležitosti
- budeme věnovat pozornost pohraničním obcím a zamezování vylidňování těchto oblastí.

Česká republika a svět
-Ve světě plném násilí a konfliktů budeme usilovat o to, aby česká republika byla vždy nezávislým, demokratickým a svobodným státem.
NE – Odmítáme:
- mezinárodní dohody, které vedly ke ztrátě naší suverenity.
-jakékoliv požadavky Němců odsunutých z Československa a jakoukoliv revizi Postupimské dohody a Benešových dekretů a zpochybnění výsledků 2. světové války.


ANO - chceme:
- svoji vlast jako suverénní stát, budeme mít zakotveno v Ústavě ČR, že je státem sociálním a demokratickým.
- udržovat přátelské vztahy se západními i východními státy, zejména se svými sousedy.
- aby zárukou světové bezpečnosti byla Organizace spojených národů zbavena převažujícího vlivu některých států
- chceme prosazovat sladování sociálního zákonodárství s legislativou Evropské unie
- usilujeme o to, aby referendem byly řešeny všechny důležité otázky týkající se České republiky.

Doprava
NE - nesouhlasíme s živelnou privatizací Českých drah a s likvidací obslužnosti obcí v okrajových oblastech České republiky.
- odmítáme systematické zdražování jízdného.
- odmítáme, aby v důsledku likvidace železnic byra doprava přesunována na silniční dopravu.
ANO - požadujeme zpracování koncepce dopravy a zachování jednotného dopravního systému
- požadujeme kvalitní koordinaci železniční, silniční, vodní a letecké dopravy
- zajistit potřebnou dopravní obslužnost, zejména obcí
- požadujeme, aby zvyšování jízdného korespondovalo s valorizací mezd a důchodů, znovu zavedení dělnických slev a jízdné pro studenty
- dopravními tarify orientovat nákladní dopravu na železnici, tím postupné snižovat neekologickou automobilovou dopravu.

Kde na to všechno vzít?
Výkonná ekonomika je zárukou bohatého státu a důstojného života každého občana.
NE - transformace hospodářství zatím nepřinesla většině občanů očekávané změny k lepšímu
- stát rezignoval na plnění některých svých základních a dokonce i ústavních povinností vůči svým občanům a přenáší své povinnosti na jejich bedra.
- dosavadní vlády nedávají dostatečnou prioritu veřejným sociálním službám
- stát selhal v ochraně ekonomicky slabých jedinců před zneužíváním ekonomické moci 
- společnost se polarizuje na chudé a na stále bohatnoucí menšinu. Převážná část rodin žije v chudobě. Řada podnikatelů zbohatla z hospodářské kriminality vládou benevolentně přehlížené.
- vládní koalice umožnila daňové a celní úniky, vzestup kriminality, rozprodávání státního majetku hluboko pod cenou, množí se korupce státních úředníků, praní špinavých peněz
- zbohatlíci se stali oporou státní moci, dotují vládní strany a ovlivňují státní politiku ve svůj prospěch.
Tato stínová ekonomika okrádá stát o stovky miliard, které pak chybí v rozpočtu na sociální politiku. 
ANO - požadujeme změnu hospodářské politiky ČR, která by chránila naše hospodářství a respektovala sociálně ekonomické zájmy ČR.
- trváme na důsledné ochraně surovinového bohatství před bezhlavým drancováním a nevýhodným vývozem
- budeme prosazovat nový zákon střetu zájmů a důslednou kontrolu v nakládání se státním a komunálním majetkem
- požadujeme prokazovat původ majetku, důsledně kontrolovat bankovní operace větších rozsahů.
- důsledně postihovat daňové a celní úniky
- bezodkladně ustavit finanční policii
- vysokými tresty a konfiskaci majetku zamezit korupci.
- zabezpečit pravidelné kontrolování kvality a cen zboží
- žádáme snižování početního stavu státního byrokratického aparátu, který čím méně řídí, tím více bují a je dražší
- požadujeme prověření nezákonně získaného majetku kriminální a korupční činností, podvodů při privatizaci a restituci a přísné potrestání viníků. Kteří zapříčinili všestranný úpadek naší společnosti
- prověřit všechny významné privatizační projekty.
- zavést daň z přepychu a progresivní zdanění příjmů
- zrušit Senát
- provedení analýzy současného stavu ekonomiky
- oživit český průmysl a snížit nezaměstnanost
- věnovat mimořádnou pozornost zahraničnímu obchodu
- přehodnotit služby bank, zejména v úvěrové politice.
V tom se od současné vlády lišíme.

Rozvoj demokracie v ČR
Nadále probíhá zápas o demokratický a sociální charakter státu. Ústava sice zaručuje základní práva občanů, některá z nich mají pouze formální charakter nebo nejsou plněna.
NE – občané nejsou účinně chráněni vůči veřejné správě, proti zneužívání postavení chybí ochrana spotřebitelů, nájemníků.
- vláda oddaluje přijetí zákonů, které by zamezily a postihly daňové a celní úniky, praní špinavých peněz.
- bohatí jsou méně postižitelní než chudí
- politická práva jsou porušována, politické strany nemají stejné podmínky v soutěži politických sil
- vládní koalice se zdráhá podpořit neziskové organizace, svépomocná družstva, ratifikovat zásadní sociální práva jako je Evropská sociální charta, jejíž přijetí je podmínkou pro vstup do Evropské unie
ANO – budeme prosazovat dodržovaní demokratických práv zaručených Ústavou ČR, Listinou základních práv a svobod a ratifikaci všech nekompromisně vystupovat proti potlačování demokracie nedodržování zákonů a proti politické nerovnosti.
- chceme, aby nezávislé funkce státní správy byly obsazovány důvěryhodnými a odborně zdatnými nepolitickými osobami.
- trváme na automatické valorizaci, podle, zákonem stanovených pravidel
- budeme prosazovat zákon o referendu.
Pro naplňování tohoto programu chceme získat důchodce, občany předdůchodového věku, zdravotně postižené a sociálně slabé občany, nezaměstnané, rodiny s nízkými příjmy a zemědělce. Pro prosazování tohoto programu nabízíme spolupráci odborovým organizacím a organizacím, které mají podobné cíle.
