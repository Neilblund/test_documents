זה לא סוד שאנו נמצאים באחת התקופות הכי קשות מכל הבחינות, וכמובן כולנו גם יודעים מי גרם לכך.
לכן יהודי, התבונן לרגע, חשוב מה אתה כאדם וכיהודי טוב יכול לעשות כדי לשפר ולו במקצת את המצב הזה, מה אנחנו עושים כדי לצאת את חובת ההשתדלות.
רבותינו הק' חייבו אותנו ללכת ולהצביע ובכך לקדש שם שמים ברבים.
ואף הוסיפו לדרוש מאתנו להוסיף ולהגביר פעלים למען רשימת יהדות התורה המאוחדת.
לכן חובת וצו השעה היא לעבוד בכל הכוח והמרץ בעד הרשימות החרדיות ונגד המפלגות החילוניות והקיקיוניות שמנסות לצוד קולות חרדיים תמימים לרשתם ובכף להמיט עלינו עוד אסונות רח"ל.
מי אתה ח"כ מיכאל קליינר שתעיז לפנות אל חרדים לדבר ד' לתת לך את קולם בבחירות הקרובות, בו בשעה שתמכת בקיצוץ פת לחמם של ילדינו הרעבים לפת לחם?
די לצביעות!
תוריד את המסיכה!
מי אתה ברוך מרזל שמתיימר להציג את עצמו כחרדי לכל דבר ובכך לנסות למשוך קולות לימין הקיצוני כמו שעשו המחתרות הציוניות בשעתן?
(ומשום שאתה לא מתייחס לדעת גדולי התורה שחייבו להצביע אך ורק לרשימות חרדיות).
די לצביעות!
תוריד את המסיכה!
מי אתה ח"כ אביגדור ליברמן שעושה תעמולה פסולה בין בוחרי הציבור החרדי ובכך להגדיל את הקול של גויי רוסיה בכנסת הקוראים לחוקק חוק נישואין אזרחיים ובכך לגרום לריבוי ממזרים ופסולי חיתון רח"ל בעם ישראל?
די לצביעות!
תוריד את המסיכה!
מי את הימין קיצוני והימין הלא קיצוני שתבקשו את קולותיהם הקדושים והנבחרים של הציבור החרדי בה בשעה שקצצתם בפת לחמם של אברכים עמלי התורה הק' וילדיהם הרעבים?
הלא בושה תכסה פניכם בפנותכם אל ציבור יראי ד' שיברחו בכם?
די לצביעות!
תורידו את המסיכה!
מי אתם "ה(כאילו)חרדים" שעובדים בשביל הימין?
הלא עליכם הנביא אומר "מהרסייך ומחריבייך ממך יצאו".
די לצביעות!
תורידו את המסיכה!
הבדלו מעלינו.
זכור נזכור תחת איזה ראש ממשלה (ימני) בוצעו הקיצוצים הכואבים בישיבות,
כוללים,
בקצבאות הילדים
ואיפה לא... ובאיזה קולות זה עבר בכנסת... הימין אלא מי!?!
