עיקרי שינוי  המצע
שינוי היא מפלגה דמוקרטית
ליברלית
ציונית
חילונית
ושוחרת שלום
מדינה חילונית
שינוי נלחמת נגד הכפייה הדתית  למען מדינה חילונית
שבה יש מקום לכל מגוון הדעות והאמונות
יש לשים קץ לניצולה הסחטני של קופת המדינה לצרכי דת
הממסד החרדי מאיים על סדרי החיים המתוקנים של חברה חופשית ועל חירויות האדם במדינה דמוקרטית
הניסיון להפוך את ישראל למדינת הלכה מסכן את עתידנו
אנו חותרים להפרדת הדת מהמדינה
תוך שמירת אופייה הציוני של המדינה
תהליך השלום
שינוי תומכת בתהליך השלום
ערפאת איננו פרטנר לשלום
אך צריך לנהל מו"מ עם חוגים פלסטינים מתונים
הפסקת הטרור היא תנאי בל יעבור לכל התקדמות במו"מ המדיני
את המאחזים הבלתי חוקיים יש לפנות לאלתר
במסגרת הסדר השלום ישראל תצטרך לפנות גם את ההתנחלויות הפזורות בלב האוכלוסייה הפלסטינית
אולם ישראל לא תפנה את גושי ההתנחלויות שייכללו בתחומי המדינה
בין ההתנחלויות הקטנות ובין גושי ההתנחלות יש התנחלויות גדולות שיהוו נושא למו"מ
אנו מחייבים את הקמת גדר ההפרדה שתשמש מגן חלקי מפני חדירות של מחבלים
בירושלים נצטרך למצוא  בסוף תהליך השלום  מודוס ויוונדי  שיאפשר לשני הצדדים לחיות בצוותא בשלום  תוך כיבוד המקומות הקדושים לשלוש הדתות
מדינה פלסטינית תקום רק אחרי שהפלסטינים יוותרו על זכות השיבה
כלכלה חופשית
אנו מייצגים את שכבת הביניים  המהווה את עמוד השדרה של החברה הישראלית
אנו מאמינים ששכבת הביניים משלמת יותר מדי מסים ומקבלת פחות מידי תמורה
הפחתת מסים תשחרר כספים להשקעה  שתניע מחדש את גלגלי המשק ותספק תעסוקה למובטלים
אנו רואים את עצמנו כנציגים של בעלי המקצועות החופשיים  עצמאים  בעלי העסקים  מנהלים ופקידים אנשי היי טק  אנשי צבא הקבע  חקלאים  פרופסורים ומורים  גמלאים וסטודנטים  השכבה היצירתית  היצרנית  התרבותית של החברה הישראלית
אנו מייצגים את משלמי המיסים שגם משרתים במילואים  שמאמינים בחוק ובסדר  שבזים לשחיתות שסובלים מהביורוקרטיה ומאמינים  ללא כחל וסרק   בציונות
אנו חושבים שצריך להחיש את קצב ההפרטות ולהוציא את המדינה ממעורבותה הגדולה בתחום העסקי
אנחנו בדעה שישראל צריכה להשתלב  במסגרת הגלובליזציה  בכלכלה המערבית
אנחנו תומכים ללא סייג ביוזמה החופשית
בפיתוח המדעי והטכנולוגי ובתעשיות המתוחכמות
תפקידם של האיגודים המקצועיים הוא לדאוג לרווחת העובדים  אבל ההסתדרות הפכה לארגון פוליטי המשרת אינטרס מפלגתי ופועל נגד טובת המשק
תפקידה של המדינה בחיי המשק הוא להשקיע בתשתיות
שירות בצה"ל
שינוי רואה בחוק טל  המעניק לגיטימציה להשתמטות מהשירות הצבאי  טרגדיה לאומית
חוק טל הוא פרס להשתמטות
הוא מהווה פגיעה חמורה בעיקרון השוויון
והוא מסכן את ביטחוננו
כל צעיר יהודי  בריא בגופו ובנפשו  חייב לשרת בצה"ל זמן שווה ובתנאים זהים
חובה זו חלה גם על בחורי הישיבה  אולם בחור ישיבה שצה"ל החליט  משיקוליו המקצועיים  שלא לגייסו  יהיה רשאי לצאת לעבודה  כדי שלא יישאר שבוי בישיבה
משרד הביטחון חייב לתגמל כיאות את המשרתים במילואים ובייחוד את אלה המגויסים לתקופות ארוכות ליחידות קרביות
חינוך ותרבות
המדינה חייבת לחתור למתן חינוך חינם מהגן ועד לאוניברסיטה
חינוך צריך לפתח ערכים הומניים  דמוקרטיים ליברלים ופלורליסטים
יש להטמיע בכל זרמי החינוך תוכנית ליבה כבסיס דעת וחינוך  שמטרותיה שילוב היחיד האוטונומי בחברה עתירת ידע  חינוך למחויבות אישית  חברתית ולאומית   ציונית
שינוי תעשה לשיפור הזדמנויות בחינוך  לצמצום הפערים ולקידום כל תלמיד לפי כישוריו
יש להפנות משאבים עדיפים בכוח אדם ובתקצוב לפריפריה ולשכבות החלשות
משרד החינוך לא יסבסד מוסדות חינוך שאינם מלמדים ציונות  אזרחות  מתמטיקה  מדעים ואנגלית
שינוי רואה בחינוך הגבוה בסיס לקידומה המדעי והטכנולוגי של המדינה
מערכת המשפט
שינוי מתייחסת לבתי המשפט כאל עמודי התווך של הדמוקרטיה הישראלית
הם אינם חסינים מפני ביקורת
אך יש להגן עליהם מפני התנכלותם של גורמים אנטי  דמוקרטיים
יש לעשות כל מאמץ למען חיזוקו של שלטון החוק
משרד המשפטים חייב להקצות את המשאבים הדרושים לקיצור ההליכים המשפטיים
יש לשלול מבתי הדין הרבניים את סמכויות היתר ולהעבירן לבתי המשפט האזרחיים
חוקי יסוד
שינוי תובעת את המשך חקיקת חוקי היסוד כדי לגבש חוקה לישראל
בראש ובראשונה יש לחוקק את חוק יסוד החקיקה
כדי לקבוע את המסגרות המשפטיות של חקיקת חוקי היסוד
לאחר מכן יש לחוקק את חוק יסוד חופש הדת  כדי לעגן את השוויון בין זרמי היהדות השונים
וכדי לשחרר את האזרח משרירות ליבו של המימסד הדתי
במסגרת חוק יסוד חופש הדת יש להבטיח את הנהגת הנישואים האזרחיים
ביורוקרטיה
שינוי נאבקת נגד הביורוקרטיה השרירותית והבזבזנית
יש לייעל את המנגנון הציבורי ולצמצם את שליטת הפקידים בחיי האזרח
טוהר המידות
שינוי נלחמת למען טוהר המידות בחיים הציבוריים ונגד השחיתות בכל רמות השלטון
מינהל תקין ואכיפת החוק הם תנאי לקיומם של חיי ציבור מתוקנים
חלוקת המשאבים
שינוי דורשת חלוקה חדשה של משאבי המדינה
את המיליארדים המיועדים לצרכי דת  יש לייחד לצרכים חיוניים יותר
פחות לצרכי דת
יותר לצרכים סוציאליים
פחות לצורכי דת
יותר לבריאות
פחות לצורכי דת
יותר לחינוך ולמדע
פחות לצורכי דת
יותר לתרבות ולאמנות
העולם היהודי
שינוי מייחסת חשיבות רבה לקיום קשר הדוק עם יהדות העולם
יש לטפח את מרכזיותה של ישראל בתודעה היהודית על ידי פעילות חינוכית בקרב הנוער החילוני והדתי ברחבי תבל
הפגיעה שהממסד האורתודוקסי בישראל פוגע בזרם הרפורמי והקונסרבטיבי מרחיקה מישראל את רוב בנינה ומנינה של יהדות הגולה וגורמת לפיצולו של העם היהודי
עלייה וקליטה
חוק השבות הוא אבן יסוד לקיומה של ישראל כמדינה יהודית וציונית
המדינה חייבת להשקיע כל מאמץ בהגברת העלייה
וביצירת תנאי קליטה שיאפשרו השתלבות מהירה של העולים בחיי החברה  הכלכלה והתרבות של המדינה
יש לשים קץ לרדיפת המשפחות  המעורבות  מחבר העמים בידי פקידים של הממסד החרדי
זכויות האישה
אישה זכאית למימוש עצמי
להזדמנות שווה לגבי כל תפקיד ומשרה
כולל שכר שווה תמורת עבודה שווה
שוויון הזכויות חייב לחול גם על הנשים החרדיות
שהן כיום הציבור הנשי המקופח ביותר
יבוטל כל חוק ונוהל הפוגע בשוויון האישה מטעמים הלכתיים
יש להלחם נגד האלימות במשפחה
ניצול מיני של נשים וילדים
ונגד הטרדה מינית
ציבור הסטודנטים
שינוי רואה בסטודנטים את הציבור המבטיח את עתידה של ישראל כמדינה מערבית  מתקדמת ומפותחת
את סכומי העתק המוזרמים לישיבות ולבחורי הישיבה צריך להעתיק לאוניברסיטאות ולסטודנטים
כדי לשפר את רמת הלימודים וכדי לצמצם את שכר הלימוד עד לביטולו המוחלט
המכללות הן ביטוי לעובדה  שגם בתחום החינוך הגבוה יש צורך ביוזמה פרטית
יש להשוות את סבסוד שכר הלימוד במכללות לזה שבאוניברסיטאות
הדאגה לגמלאים
בני אדם שהקדישו את חייהם לעבודה ולגידול המשפחה  זכאים להזדקן בכבוד
החברה הישראלית חוטאת חטא בל יכופר  כאשר היא דנה את הגמלאים  התלויים בקצבה של הביטוח הלאומי  לתנאי מצוקה משפילים
שוויון להומו  לסבים
שינוי תומכת במאבקו של הציבור ההומו  לסבי נגד כל הפליה על בסיס נטיות מיניות ולמען השוואת זכויותיהם של זוגות חד מיניים  כולל את הזכות לאימוץ ילדים
איכות הסביבה
שינוי מתייצבת מאחורי מאבקים חברתיים למען איכות הסביבה  להגנת החי והצומח  למניעת צער בעלי חיים לשימורם של אתרים ארכיאולוגיים וליצירת ישראל יפה יותר
שינוי חוקקה את חוק  נציב הדורות הבאים  שבא להגן מפני קלקולים סביבתיים שאין מהם חזרה
תאונות דרכים
שינוי רואה בקטל בדרכים אסון לאומי
הממשלה חייבת להעניק למאבק בתאונות הדרכים עדיפות עליונה ועליה להקדיש השקעות מאסיביות בתשתית הכבישים והרכבות
צריך לעשות יותר לחינוך הנוער לזהירות בדרכים
יש להחריף את העונשים המוטלים על נהגים עבריינים
זכויות האזרח
שינוי מאמינה שכל אזרח רשאי להחליט במה יאמין  מה יאכל  מה יקנה  מתי יקנה  מתי ייסע  מתי יבלה איפה יבלה  למי יינשא  כיצד יינשא ואיך ייקבר
חופש הביטוי וחופש ההתאגדות הם אבני יסוד לחיים דמוקרטיים
מגילת העצמאות
שינוי מאמינה בערכי היסוד של ישראל כמדינה ציונית ויהודית  הפתוחה בפני כל יהודי  מדינת חוק בה המיעוטים נהנים משוויון זכויות  ברוח הנאמר במגילת העצמאות
