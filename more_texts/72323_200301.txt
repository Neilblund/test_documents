מדיני וביטחוני :
ביטחון ישראל
תקוות לסיום הסכסוך בין ישראל לפלשתינאים  נסדקו קשות אל מול גלי האיבה  ההסתה  האלימות הבלתי מרוסנת והטרור בחסות הרשות הפלשתינאית
וקבוצות חמושות אחרות  מאז פרוץ  אינתיפדת אל אקצה
המאבק בטרור ובחתרנות יהווה מרכיב מרכזי במדיניות הביטחון של ישראל
מושתת על יכולת ההתרעה הגבוהה של צה"ל ושל עוצמתו
ממשלת ישראל תראה עצמה חופשית לבחור את המקום  השיטה  האמצעים והעיתוי למלחמה בטרור
המאבק בטרור זה  מחייב עמידה איתנה  תחכום  נחישות  סבלנות והתגייסות אזורית ובין לאומית
מפלגת העבודה מאמינה  שלצד המאבק הבלתי מתפשר בטרור
יש לחדש את המשא ומתן המדיני
מדיניות
משא ומתן מדיני יתקיים תוך מאבק נחוש נגד האלימות והטרור ותוך מלחמה במניעי הטרור  להבטחת ביטחונה של המדינה ושל אזרחיה
מפלגת העבודה תחתור לחידוש המשא ומתן עם הפלשתינאים  במגמה להגיע לפתרון שיביא לקץ הסכסוך
עקרונות הסכם הקבע   שתי מדינות לשני עמים שיחיו בשלום זה לצד זה
הגבול בין שתי המדינות ייקבע במשא ומתן בין הצדדים
גושי ההתיישבות הגדולים יצורפו למדינת ישראל
ההתנחלויות ביש"ע  שאינן בגושי ההתיישבות המסופחים  יפונו
ירושלים  על כל שכונותיה היהודיות  היא בירתה הנצחית של מדינת ישראל
בעיר העתיקה ובאגן הקדוש  יונהג משטר מיוחד שיביא לידי ביטוי את ייחודו של המקום לשלוש הדתות
המקומות הקדושים ליהדות יישארו תחת מרות ישראלית
בעיית הפליטים תבוא על פתרונה בהסדר הוגן  בהשתתפות מדינות האזור והקהילה הבין לאומית
אך לא בהענקת זכות השיבה
היפרדות מהפלשתינאים
בהעדר הסכם מדיני  תפעל ממשלת ישראל להיפרדות מהפלשתינאים בדרך של קביעת גבול ביטחון
העבודה תציב חלופה של תכנית הפרדה חד צדדית מהפלשתינאים באופן יזום על פי שיקולי הביטחון
תוכנית זו תביא לסיום השליטה בעם אחר
יפונו התנחלויות מבודדות באיו"ש   בעיקר בעזה
המשא ומתן בין ישראל לסוריה ייקבע על פי העיקרון  כעומק השלום ויעילות הסדרי הביטחון כך עומק הנסיגה
השלום עם מצרים וירדן יחוזק בהגברת קשרי התרבות המסחר והתיירות
כלכלה חברתית:
עיקרי תכנית הפעולה הכלכלית חברתית של  העבודה
החברה והמשק בישראל שרויים במשבר כלכלי קשה  שלא היה כמותו
מצב הפוגע קשות ביכולתם של מרבית אזרחי ישראל להמשיך ולקיים אורח חיים תקין  לעבוד ולהתפרנס בכבוד
כדי לחלץ את המשק והחברה מן המשבר הכלכלי העמוק  תפעל ממשלה בראשות העבודה להגברה מהותית של קצב הצמיחה
לצמצום ניכר בשיעורי האבטלה והצעת תעסוקה לכל דורש
ולהקטנה משמעותית של אי השוויון בחלוקת הכנסות הפרט תוך צמצום הפערים החברתיים
למימוש כל אלו תתמקד ממשלה בראשות  העבודה  במדיניותה הכלכלית  ברווחת האדם העובד והנושאים בנטל  שכירים ועצמאים  באמצעות  סל לאזרח העובד  הכולל שורה של תמריצים  הטבות  הגנות ומערכות תגמול לאדם העובד והנושאים ברוב הנטל הלאומי
ובדרכים לשיפור איכות החיים וצמצום המצוקות  על ידי שינוי סדרי עדיפות כלכלית ולאומית  אשר בשל העיוות בהן נוצרו המשברים  כדלקמן
המשבר החברתי  כלכלי
אבטלה גואה   למעלה מ 260,000 בלתי מועסקים
עלייה מתמשכת במספר הנפשות החיות מתחת לקו העוני  כ320,000 משפחות  ובהן כחצי מיליון ילדים
אי צדק חברתי   פער גדל בחלוקת ההכנסות
ושחיקת שכר העובד
פגיעה ביכולת קיום בכבוד של מגזרים שלמים   הנזקקים לרשת הביטחון הסוציאלי להבטחת קיומם  כגון גמלאים  עולים חדשים  משפחות חד הוריות  נכים ועוד
אי קיום התחייבויות ממשלות ישראל למגזר הלא יהודי והמשך קיפוחו
ירידה ברמת החיים  של למעלה מ3 אחוז לנפש בשנת 2002
המשבר המשקי לאומי
הצמיחה לנפש   ירידה בשיעור מצטבר של כ6 אחוז בשנתיים האחרונות
הייצור והיצוא התעשייתי   מצטמקים
ההשקעות הזרות   פחתו משמעותית
מערכות כלכליות וענפי משק בסכנת קריסה  כגון בניה  תיירות  חקלאות ותעשיות מסורתיות ומתוחכמות
המשבר במשק וסבלן של אוכלוסיות הולכות ומתרחבות בציבור הישראלי נובעים מהסיבות הבאות:
העדר הסדר מדיני ואי ההפרדות מן הפלשתינאים.
סדר עדיפות כלכלי לאומי מעוות
אשר הפנה משאבי ענק מהשקעות יוצרות צמיחה כלכלית וחברתית: למימון מגזרים שאינם עובדים ואינם נושאים בנטל.
להשקעות בהתנחלויות המסתכמות בלמעלה מ150 מיליארד ש"ח ב20  השנים האחרונות.
ממשלת "העבודה" מתחייבת לפעול בכל דרך להשגת הסדר מדיני,
היפרדות מהפלשתינאים ופינוי התנחלויות,
להציג סדר יום לאומי חדש ולהנהיג "כלכלה חברתית",
אשר תביא למפנה ולשינוי בסדר העדיפות הלאומי ותעלה במהלך 5 השנים הבאות את החברה והמשק בישראל על דרך חדשה באמצעות הצעדים הבאים:
הגברת ההשקעות בתשתיות ובמגזר העסקי כמנוף להאצת הצמיחה ולצמצום האבטלה.
הדבר ייעשה ע"י הסבת תקציבים בהיקף של מיליארדי שקלים מההתנחלויות (מעזה –לאלתר) תוך 5 שנים למטרות ויעדים תורמי צמיחה.
יושם דגש על יישובי קו העימות, הנגב והגליל, עיירות הפיתוח, ושכונות המצוקה.
חידוש הצמיחה תוך יצירת 100,000 מקומות עבודה חדשים בכל שנה במשך 5 שנים.
הגדלת שיעור ההשתתפות בשוק העבודה (לרמה המקובלת בעולם)   - מ- 54% ל- 60%, וצמצום התשלומים המעודדים אי עבודה.
יצירת כלים ממשלתיים למתן סיוע בהלוואות בערבות מדינה, לשיקום עסקים קטנים ובינוניים ומיזמי עולים, כדי למנוע את קריסתם בעת המשבר הכלכלי וכדי לסייע בצמיחתם.
כל אלה ייעשו תוך הגברת השקעות המדינה במחקר ופיתוח ובתעשיית ההיי-טק.
הקמת קרנות לתמיכה בפרוייקטים מדעיים  בתמיכה ובעידוד של קרן היסוד והבונדס.
הפניית משאבים חדשים לשווקים הפיננסיים והריאליים מקופות הפנסיה לשם הזרמת הון חדש, החיוני להנעת המשק (תוך מתן ביטחונות כמקובל במשק).
הגברת מעורבות הגופים הפיננסיים בפיתוח המשק.
צמצום הדרגתי של מתן תמיכות ממשלתיות למי שאינם עובדים,
למעט למי שתוכח אי יכולתו לעבוד תוך מתן עדיפות לתכניות הכשרה והחזרת המובטלים למעגל העבודה.
יצירת תנאי צמיחה סביבתיים מקסימליים (בתחום הורדת המיסוי ועלות העבודה, שער החליפין, פישוט הליכים וכיו׳"ב) כפי שנהוג במדינות מתחרות (בייחוד באירופה) בתעשיות ועסקים מוטי יצוא,
לשם עמידה בתנאי התחרות הבין-לאומית.
ביטחון חברתי
מפלגת העבודה תפעל מתוך רגישות מעמיקה לאוכלוסיות בעלות צרכים מיוחדים
אוכלוסייה זו המצויה בכל רובדי החברה הישראלית מחייבת התייחסות מיוחדת
מפלגת העבודה תפעל לבניית תשתית למתן מענה מקיף בחינוך  דיור  בתעסוקה לצרכים המיוחדים של אוכלוסיות אלה
שיכון
תובטח קורת גג לכול משפחה בישראל  זאת על ידי דיור ציבורי או סיוע ממשלתי הולם
מפלגת העבודה תומכת בחקיקת חוק יסוד זכויות חברתיות  בבסיסו זכות האזרח לעבודה  לדיור  לחינוך ולרווחה
הבטחת קיום בכבוד לגמלאים
ביטול הקיצוץ של 4 אחוז בקצבאות הזקנה והצמדתן לשכר
אי הטלת מס על רווחי חסכונות גמלאים  עד לתקרה מוגדרת
הורדת הנטל בתשלומי תרופות לאוכלוסיות החלשות   קשישים  עולים  חולים כרוניים ומקבלי הבטחת הכנסה
ותפעל להקלה בתשלום בגין ביקור אצל רופא מקצועי   חקיקת חוק אשפוז סיעודי
צמצום משמעותי של הפערים החברתיים
תוך שימת דגש על אוכלוסיות חלשות
ובכללן עולים חדשים
משפחות חד הוריות
מקבלי הבטחת הכנסה
מובטלים
וביטול מוחלט של הפגיעה בהם
הצבת החינוך ופיתוח ההון האנושי במוקד המאמץ הלאומי על ידי ביצוע רפורמה מקיפה במערכת החינוך ובחלוקת תקציביה
ומתן מעמד מועדף לציבור המחנכים בישראל
הגדלה של תקציבי הפיתוח  התשתיות  התיעוש והחינוך למגזר הלא יהודי במגמה להשוותם לאלה של המגזר היהודי
תיירות   מפלגת העבודה תפעל להצבת תעשיית התיירות במקום מרכזי  כענף כלכלי התורם לצמיחה ולתעסוקה בכלל המשק  בעיקר באזורי פריפריה.
עידוד התיירות הנכנסת ותיירות הפנים במטרה להאיץ את גלגלי הכלכלה ולהביא לקידום הצמיחה והתעסוקה במשק
נקיטת פעולות לעידוד האזרח העובד והנושאים בנטל
הנהגת מדיניות כלכלית חברתית אשר תתמקד ברווחת האזרח העובד והנושאים בנטל  שכירים ועצמאים   באמצעות   סל לאזרח העובד  ובאמצעות דרכים לשיפור איכות חייו וצמצום מצוקותיו
על ידי  קביעת תקרה של עד 50 אחוז לכלל תשלומי המסים וניכויי החובה על השכר והורדת שיעור המס על עבודה   בתוך 24 חודשים
תשלום מענק חודשי מוגדל   בתום תקופת השירות ובהתאמה לאורך השירות   למשרתים בשירות חובה ובשירות האזרחי אשר יחליף את ההטבות הקיימות לחיילים משוחררים ולמשפחותיהם
תוספת זכאות בביטוח לאומי למשרתים במילואים
השוואת שכר נשים לשכר גברים
פתרון לבעיית נטל הריבית על המשכנתאות באמצעות הכרה בריבית על המשכנתאות כהוצאה לצורכי מס או באמצעות סיוע ישיר
הגברת המוטיבציה של נשים לצאת לעבודה הן באמצעות הרחבת רשת מעונות היום וסבסוד השהייה שם והן בדרכים אחרות
בחינת מנגנון שיאפשר תשלום דמי אבטלה לעצמאים
תשלום קצבאות ילדים על בסיס שוויוני  קצבה שווה לכל ילד
חקיקת חוק פנסיה חובה תוך הסדרת מערכת היחסים עם קרנות הפנסיה
צמצום מספר העובדים הזרים   על ידי השוואת עלות עבודתם וקיומם לעלות עבודתם של עובדים ישראלים
מערכת הבריאות
מפלגת העבודה תיתן לנושא הבריאות מקום גבוה בסדר העדיפויות הלאומי
העבודה רואה במתן שירותי בריאות טובים לכל אזרח אחת מזכויות היסוד הבסיסיות וערך חברתי ראשון במעלה
מפלגת העבודה תמשיך ביישום חוק ביטוח בריאות ממלכתי   המעניק סל שירותים רפואיים מתקדמים ומלאים לכל אזרח ללא קשר לרמת הכנסתו ולמקום מגוריו
מפלגת העבודה תדאג לכך שאזרחי ישראל יוכלו ליהנות מכל חידושי הרפואה העולמית, כך שתישמר תוחלת החיים הגבוהה ותישמר רמתה הגבוהה של הרפואה הישראלית המאפשרת זאת
מפלגת העבודה תפעל להענקת סל תרופות המצילות חיים לכל אזרח
מפלגת העבודה תעודד את הניהול העצמי היעיל בבתי החולים הממשלתיים והציבוריים  ואת הניצול היעיל של מתקניהם וציודם
מפלגת העבודה תבצע בשלבים את תכנית האשפוז הלאומית שתכליתה התאמת שירותי בתי החולים הציבוריים לגידול אוכלוסיית ישראל והזדקנותה  והפחתת הצפיפות בהם
מפלגת העבודה תפעל לפתרון של בעיית האשפוז הסיעודי ותביא לחיסול תור הממתינים לאשפוז זה
חינוך
עתידה של מדינת ישראל ייקבע באיכות החינוך שתעניק לאזרחיה
החינוך הוא הדרך העיקרית לחקוק הדמוקרטיה הישראלית לסיוע לצמיחת חברה פתוחה וסובלנית ולצמצום פערים חברתיים
מפלגת העבודה מתחייבת להיות מפלגת החינוך   מפלגת העבודה תחזיק בידה את תיק החינוך תגדיל את תקציב החינוך ותפעל להקצאת משאבים הוגנת
מפלגת העבודה תפעל לחיזוק החינוך הדמוקרטי
לביסוס הסולידריות האזרחית
והתודעה הציונית
ולהנחלת ערכי השוויון
והשלום
מפלגת העבודה תראה בהעלאת רמת החינוך בחיזוק מעמד המורה ובצמצום פערים בחינוך יעדים ראשונים במעלה
מפלגת העבודה רואה בחינוך הממלכתי וההתיישבותי אבן יסוד של החינוך בישראל ותגן על תקציביהם ועל עצמאותם החינוכית והרעיונית
מפלגת העבודה מוקירה את אנשי החינוך
המפלגה תפעל לחיזוק החינוך להעלאת המעמד המקצועי של המורה ולהשקעת משאבים בהכשרת מורים ותגמולם
המפלגה תקדם את החינוך בישראל בהתאם לקווים המנחים האלה
הזכות לחינוך
כל ילד וילדה במדינת ישראל זכאים לחינוך חינם מגיל הגן ועד לסיום לימודי התיכון עם תעודת בגרות המאפשרת קבלה ללימודים גבוהים
חזון חינוכי
החברה הישראלית היא חברה רב תרבותיות
יש בה מטון של קהילות בעלות רקע תרבותי לשוני דתי ולאומי שונה   מחד גיסא כל קהילה זכאית להנחיל לילדיה את תרבותה ואת ערכיה
מאידך גיסא יש צורך לגבש תכנית ליבה משותפת שתחייב את כל תלמידי ישראל
אזרחות פעילה
מערכת החינוך תכשיר אזרחים פעילים בעלי אחריות חברתית וסולידריות אנושית
חינוך לדמוקרטיה
הכלים החינוכיים שתקנה המערכת יחזקו את ערכי הדמוקרטיה השוויון והכבוד לאדם ולאזרח
ואת החשיבה האוטונומית והיצירתית
צורכי המחר
מערכת החינוך תקנה לכל תלמידיה כלי חשיבה שליטה במאגרי יידע ומיומנות לימוד ויכולת הפעלה של מערכות ממוחשבות ההולמות את צרכי עולם המחר והשוק העולמ
חינוך איכותי
כל ילד זכאי לחינוך איכותי בתחומי המדע והרוח וכן לחינוך לאחריות אזרחית לשוויון ולערכים דמוקרטיים
תקציב החינוך
תקציב החינוך ייבנה ויוצג בשקיפות מלאה
תקציבים יועברו לבתי הספר אך ורק באמצעות משרד החינוך
יחול איסור על העברת כספים לחינוך בהסכמים קואליציוניים
שורון הזדמנויות בחינוך
מערכת החינוך תפעל באורח רב שנתי ועקבי לצמצום פערים
יתקיים שוויון הזדמנויות מלא בעבור הבלתי שוויים בחלוקת משאבים צודקת לכל מגזרי החינוך
מערכת החינוך תפעל לשוויון מעמדו של החינוך הערבי ותשקיע בו משאבים רבים יותר כדי לבטל את הפערים שנוצרו עקב קיפוח מתמשך
יופסק מיד שיבוץ תלמידים למסלולים שאינם מכינים לבגרות
כל תלמיד ישראל ייגשו לבחינות בגרות הכוללות אנגלית ומתמטיקה בהיקף של 3 יחידות כך שתעודת הבגרות שלהם תאפשר להם כניסה למוסדות להשכלה גבוהה
בתוך חמש שנים רק בתי ספר שילמדו לימוד יסוד ויכינו את תלמידיהם לבגרות מלאה יזכו לתקצוב ממשלתי
יבוצע חוק יום לימודים ארוך ויחודש מפעל ההזנה הממלכתי ראשית בפריפריה החברתית והגיאוגרפית ואחר כך לכל ילדי ישראל
יאותרו תלמידים נזקקים בכיתות היסוד  עד כיתה ג   על פי השכלת ההורים והכנסתם  הם יזכו לתמיכה מתמשכת עד להשגת תעודת בגרות
יתוגמלו כראוי מורים העוסקים בקידום תלמידים חלשים
יחוזק החינוך המיוחד במגמה להרחיב את שילוב תלמידיו במערכת החינוך הרגילה ובחברה הישראלית בכלל
תלמידים עולים
מערכת החינוך תשקיע משאבים בקליטת תלמידים עולם בשילובם ובמעורבותם בחברה ובמניעת נשירתם
החינוך הבלתי פורמלי
תחוזק ההכרה הממלכתית בתנועות הנוער הציוניות
המדינה תעודד הצטרפות צעירים למסלול לשנת השירות למען קידום החברה בישראל
ההשכלה הגבוהה
יחוזקו ההשכלה הגבוהה והמחקר האקדמי
תישמר האוטונומיה של המערכת האקדמית
תוקם קרן לאומית להשכלה גבוהה שתופנה לסיוע בשכר לימוד ובדמי מחיה לתלמידים נזקקים
חוק יסוד החינוך
עקרונות אלה של מדיניות החינוך בישראל יעוגנו בחוק יסוד החינוך
התיישבות וחקלאות
החקלאות והכפר בישראל הם נדבך חשוב לאיזון המתאר הכלכלי החברתי והאקולוגי של מדינת ישראל
צורות ההתיישבות השיתופית כפרית ועירונית הם מרכיב בעל ערך סגולי לבנייתה ולקיומה של חברה סולידרית ומשימתית בישראל
תעוגן בחוק מדיניות להבטחת יציבות החקלאות והגנה על הכנסת העוסקים בה ורווחתם
גיבוש ועידוד מדיניות התיישבותית כפרית כבסיס לעקרונות של תכנון לאומי
קביעת מדיניות קרקעית המשלבת צרכים לאומיים ומעגנת לדורות את זכותם של החקלאים להתפרנס מנחלתם הקרקעית
פיתוח משק המים
הבטחת הביטחון הסוציאלי של החקלאים
חקוק ועיבוי ההתיישבות היהודית באזורים דלי אוכלוסייה
מדינה יהודית ודמוקרטית
מדינה יהודית
מדינת ישראל היא מדינה יהודית ביתם הלאומי של כל היהודים באשר הם
כמגשימיה של הציונות אנו רואים עצמנו כיורשיה וממשיכיה של התרבות היהודית והתרבות העברית המפוארת
הוויתנו וזהותנו יונקות מהמורשת היהודית
נתיב אחד מוליך משורשי מורשתנו הדתית והתרבותית לעתידה של מדינת ישראל
אנו עוסקים היום בעיצובה של ישראל כמדינה ציונית יהודית ודמוקרטית מדינה המתבססת על שילוב ועל איזון בין ערכי התרבות היהודית לבין ערכים ליברלים דמוקרטים
מדינה המביאה לידי ביטוי את מתרבותנו לערכים הומניסטיים ולערכי הצדק החברתי המעוגנים במורשת היהודית
הפתרון הראוי ליחסי דת ומדינה חייב להתעצב תוך כדי דיאלוג בין כל זרמי הציבור דיאלוג מקיף שיוביל להסכמה המבוססת על חופש הדת וחירות הפרט
אם אזרחי ישראל היהודים לא יראו ביהדות את המורשת המשותפת להם ולא ירצו לשמר אותה תחדל ישראל מלהיות מדינה יהודית
אי לכך רובצת על מערכת החינוך אחריות כבדה
עליה לאפשר לבני הדור הצעיר להכיר את היהדות ולהפנים את ערכיה
לימודי היהדות אמורים לאפשר לכל יהודי להמר את עומקה ורוחבה של התרבות היהודית לדורותיה ולהעניק לו את היכולת לאמץ מתוך מכלול רחב זה  אותם היבטים המשמעותיים לחייו
שימור הזהות היהודית וטיפוחה יסייע לשמירת הקשר עם יהדות התפוצות
נחתור לבסס את מעמדה של ישראל כמדינה ציונית יהודית ודמוקרטית המבוססת על ערכי הצדק השוויון החירות ואהבת האדם
משטר דמוקרטי
לנוכח סימני השאלה וקריאות התגר האנטי דמוקרטיות אליהן נחשפנו לחרדתנו בעת האחרונה יש לחזק את אבני היסוד של המשטר הדמוקרטי ולבצר את תשתיתו הרעיונית החינוכית והמעשית
דווקא בתקופה של מתחים וחילוקי דעות עמוקים מבית חשוב שנתאחד ונקדש את שלטון החוק עליונות החוק השוויון בפני החוק שמירה על זכויות היסוד וזכויות האזרח
רצח ראש הממשלה יצחק רבין על רקע פוליטי לא מנע את מסע ההסתה נגד אדריכלי   הסכם אוסלו
מנהיגים אמיצי לב פטריוטים שעשו מאמץ להביא שלום למדינת ישראל
הקיטוב המעמיק בשורותינו מסכן את אחדות החברה
חובתנו לקיים דיאלוג נוקב עם כל שכבות הציבור
דיאלוג שאופיו ויעדו מעוגנים במסורת של   ואהבת לרעך כמוך   ומונעים על ידי השאיפה לשמור על אחדות העם והמדינה ולהשיג שלום בית
ננהל דיאלוג זה תוך הקשבה ומתינות אך מבלי להתפשר על ערכי הדמוקרטיה ומרכזיותה בהוויה הישראלית
מפלגת העבודה תתבע חקיקה שתמנע מאישים ומפלגות החורטים על דגלם את הטרנספר וגזענות עד הערבים להתמודד לכנסת
בישראל קיים היום משבר אמון במערכת הפוליטית
אנו ננהל פוליטיקה שונה שתחזיר לציבור את הביטחון ביושרם של אנשי ציבור ובנכונותם לפעול למען הכלל
נציג בפני הציבור את המדיניות שלנו כולל החלטות קשות וכאובות בגלוי ללא כחל ושרק
מפלגת העבודה היא היחידה המקיימת פריימריס לבחירת נציגיה לכנסת
בבחירות דמוקרטיות מקיפות המאפשרות לכל חבר מפלגה להיות שותף להכרעה
מפלגת העבודה תביא לחקיקה שתימנע התערבות גורמים פליליים בקביעת רשימת המועמדים לכנסת
מפלגת העבודה תפעל להגדלת אחוז החסימה ל3 אחוז באמצעות חקיקה מתאימה
נפעל להעמקת החינוך לדמוקרטיה ולשוויון בקרב כל שכבות הציבור יהודים וערבים
נפנה את המשאבים הדרושים לחינוך זה
עלייה וקליטה
מראשית ימי הציונות תרמה העלייה לבניינה ולחיזוקה של ישראל
המשך העלייה הוא פתח לצמיחתה ולעוצמתה העתידית של מדינת ישראל
התכנית מציבה בעדיפות עליונה את עידוד העלייה ואת הדאגה לשילוב עולים במוקדי הכוח וההשפעה של החברה הישראלית
העבודה תפתח בדו שיח כן עם העולים מהעליות השונות על אופי החברה הישראלית ועל עיצוב מדיניות קליטה
על מדניות הקליטה להיות כזו שתאפשר לעולים מחבר העמים מהארצות הבלטיות מדרום אמריקה אירופה ומאתיופיה שעדין מתמודדים עם הקשיים הכרוכים בהשתלבות בחברה החדשה למצוא כאן את ביתם מבלי לאבד את זהותם ואת כבודם
בעת הרכבת הממשלה מפלגת העבודה תחזיק בידה את תיק הפנים
כדי לתקן עוולות שיש בהם חוסר רגישות לצרכים המיוחדים של העולים מחבר העמים נפעל לסייע לעולים חדשים למצוא תעסוקה הולמת ובמידת הצורך נסייע להם בהכשרה מקצועית ובהסבר   למקצועות חדשים
נפעל לסייע לעולים לשמור על תרבותם לשונם ומנהגיהם
נילחם באפליה ובהתנשאות כלפי העולים
ניאבק למען סובלנות ופתיחות תרבותית להוויה הייחודית של העולים בלא פטרונות
נפעל למציאת פתרונות דיור הולמים לעולים
קליטת מדענים עולים יצירת מקומות תעסוקה הולמים לכישוריהם
נפעל לסייע לילד עולים להיקלט במערכת החינוך ונלחם בנשירה של ילדי עולים ממערכת החינוך
נפעל לשילוב עולים בהנהגת המפלגה והמדינה
במסגרת הפתרונות הכלליים נדגיש את חשיבות הסיוע לוותיקי מלחמת העולם השנייה לעולים קשישים ולאמהות חד הוריות
מרכז ופריפריה
חיזוק הפריפריה הנו יעד לאומי הבא להגשים את יישוב הארץ ופיזור האוכלוסין
כאזור מחייה ייחודי בעל איכות חיים גבוהה וכוח משיכה לפרט
מפלגת העבודה תפעל לקיום תכנון לאומי שייקבע עדיפות לפריפריה על פני המרכז
עדיפות זו תבוא לידי ביטוי להקצאת משאבים הולמים בתחומים הבאים
פיתוח תשתיות תחבורתיות  כבישים מסילות ברזל ושדות תעופה
הרחבת רשת מוסדות חינוך  פורמלי ובלתי פורמלי ומוסדות להשכלה גבוהה
טיפוח פעילות ומוסדות תרבות אמנות וספורט תעסוקה איכותית ומתקדמת לצעירי יישובי הפריפריה
שיפור ברמת השירותים הרפואיים באזורים מרוחקים ממרכזי בריאות
סיוע ליזמויות בתחומי התיירות והתעשייה
האוכלוסייה שחיה בפריפריה  בעדם  בעיירות פיתוח  בקיבוצים  במושבים  ביישובי הערבים והדרוזים בישובים קהילתיים  זכאים להעדפה לאומית בתקציב המדינה
מעמד האישה
השוויון בין המינים הוא ערך יסוד בתפיסת עולמה של מפלגת העבודה
יישום השוויץ מימושו והמאבקים להשגתו בכל תחומי החברה הכלכלה והמשפחה הם בסיס לפעולה בהיותנו מפלגה סוציאל דמוקרטית
מפלגת העבודה מתחייבת לחיזוק ייצוג נשים בכל המערכות
למאבק באלימות כלפי נשים
לפעולות מניעה וטיפול בתחום בריאות נשים
לחיזוק מעמדן האישי
לסגירת פערי שכר
לסבסוד מעונות יום לנשים עובדות
עידוד יזמות נשים בעסקים ויישום העדפה מתקנת בכל התחומים
העבודה תעשה להעמקת ההתייחסות למגזרים מיוחדים ומקופחים משפחות חד הוריות עולות חדשות גמלאיות ונשים במגזרי המיעוט
העבודה תפעל לקידום ייצוג הולם לנשים
בשירות הציבורי בצה"ל בשלטון המקומי ובכל מערכות השלטון
קידום נשים ייעשה גם על פי העדפה מתקנת על בסיס כישורים שווים
נשים בשוק העבודה והכלכלה
אכיפה מוגברת של חוק שכר שווה לעובד ולעובדת וחוק שוויון הזדמנויות בתעסוקה לצמצום פערי השכר
השתתפות המדינה בהוצאות הטיפול בילדי נשים עובדות   זיכוי או ניכוי ממס הכנסה   שיאפשר שילוב וקידום נשים בשוק העבודה
מתן הלוואות בתנאים מועדפים לנשים לעידוד יזמות עסקית
הכשרה מקצועית מותאמת לקידום נשים בעבודה במגזרים מסורתיים וחרדים
מאבק באלימות כלפי נשים
הגדלת תקציבים הקמה של מקלטים לנערות במצוקה
תוספת מקלטים ייחודיים לנשים מוכות
הקמת   הוסטלים   לגברים מכים
אכיפת החקיקה הקיימת למניעת אלימות במשפחה
הטרדה מינית
והטרדה מאיימת
מאבק בסחר בנשים
בריאות נשים
הכללת תרופות למחלות נשים ולמניעתן בסל הבריאות
מימון הטיפול בהפרעות אכילה
קידום החקיקה המעוכבת בנושא תרומת ביציות להפריה חוץ גופית ולסבסוד אמצעי מניעה והפסקות היריון
טיפול בבריאות נשים עם מוגבלויות נשים בגיל המעבר ונשים מבוגרות
מעמד אישי
חובתה של מדינת ישראל כמדינה מודרנית להעניק לכל אזרח את זכות הייסוד להקמת בית ומשפחה
זהו ערך יהודי בסיסי
גישור בין זכויות היסוד האזרחיות למערכת הנורמטיבית של מורשת ישראל יאפשר פתרון לרצון ולצורך להקמת משפחה של זוגות שנבצר מהם להינשא באמצעות המסגרות הקיימות כיום
ערבים אזרחי ישראל
מפלגת העבודה תפעל לשינוי מהותי במדיניות הממשלה ביחס לאזרחיה הערבים תוך שימת דגש על שוויון מלא לסגירת פערים בין אזרחיה הערבים לבין אזרחיה היהודים
הממשלה מתחייבת לפעול ליישום העקרונות הבאים
לטפח דו קיום המשלב בתוכו סובלנות הבנה ואמון הדדיים בין יהודים לערבים
הממשלה תטיל על אחד משריה את האחריות לקידום דו הקיום בין יהודים לערבים
אזרחיה הערבים של המדינה זכאים לאותן זכויות אזרח המוענקות לאזרחיה היהודים
כמתחייב במגילת העצמאות
לטפח מסגרות חינוכיות וחברתיות שיהוו בסיס לדיאלוג פתוח ולפעילויות משותפות של כלל אזרחי המדינה יהודים וערבים
להגדיל את ההשקעות מהמגזר הממשלתי והפרטי כדי להילחם באבטלה ולעודד את הגידול הכלכלי ואת הפיתוח במגזר הערבי
לסגור פערים בתחומי החינוך שירותי החברה הבריאות והסעד
לשפר את התשתית החינוכית הפיזית במגזר הערבי לטפח את איכות ההוראה להגדיל את מספרם של בעלי תעודות הבגרות ולשלב סטודנטים ואנשי סגל אקדמי ערבים במוסדות ההשכלה הגבוהה בישראל
להבטיח הזדמנויות שוות בתעסוקה ובהכשרה מקצועית ליהודים ולערבים
להביא למאמץ כולל להגדלת הייצוג של אזרחים ערבים בתהליכי קבלת ההחלטות בממשלה ובסקטור הציבורי והפרטי
להביא לפתרון בעיות הדיור באמצעות הקמת ועדות לתכנון ובנייה בערים הערביות ולהחשת תכניות מתאר ומתן היתרי בנייה ביישובים הערביים
ליזום השקעות ופעולות לקידום כלכלי של יישובים ערביים בתכנית רב שנתית
הבדואים בישראל
ממשלה בראשות העבודה תפעל למציאת פתרון הולם לבעיית הקרקעות של הבדואים בנגב
יימשך הסדר הקרקעות לבדואים בנגב תוך התאמת הפיצוי לרמה ריאלית
הממשלה תקים ישובים נוספים וכפרים חקלאיים לאוכלוסייה הבדואית כדי לאפשר להם למצוא פרנסתם בחקלאות בתעשייה ובתיירות
הממשלה תעשה לשילובם של צעירים בדואים במוסדות השלטון
הממשלה תפנה משאבים לפיתוח העיירות הבדואיות ולקידום רמת החיים שם ולשיפור איכות החיים שלהם
הממשלה תפעל לפתרון בעיותיהם של היישובים שאינם מוכרים והחסרים שירותים בסיסיים בגליל במשולש ובנגב
הממשלה תקדם את החינוך במגזר הבדואי תוך שימת לב מיוחדת לגיל הרך ולצעירים ותגדיל את המשאבים הנדרשים לשם כך
העבודה תפעל למצוא בהקדם פתרון לבעיית הבנייה הבלתי מאושרת של הבדואים בשיתוף ובתיאום עם נציגי הבדואים כדי למנוע הרס בתים שאפשר לקבל בעבורם רשיון ולמצוא פתרונות דיור חלופי הולם
הדרוזים בישראל
העבודה רואה בעדה הדרוזית בת ברית הנושאת בעול הביטחון שיש לעשות לשוויון מלא של בנותיה ובניה במדינת ישראל
הממשלה בראשות העבודה תמשיך לבצע את תכנית השוויון הרב שנתית שלה ותמשיך בהקצאת המשאבים המיוחדת לעדה כדי להוסיף ולפתור את בעיות התשתית של העיירה הדרוזית בחינוך בבנייה בתעשייה בחקלאות בתיירות ובמסחר
הממשלה תמשיך במדיניות הקצאת קרקעות למוסדות ציבור ולפיתוח שירותי הקהילה לבני העדה
הממשלה תבחן את נושא שטחי השיפוט של הרשויות המקומיות הדרוזיות
הממשלה תפעל להפניית יזמים לכפרים הדרוזיים כדי ליצור מקומות תעסוקה לצעירים הדרוזים
הממשלה תפעל לסייע לחיילים הדרוזים המשוחררים בדיור בהשלמת ההשכלה ובהכשרה מקצועית ובשילובם בעבודה
הממשלה תמשיך בשיקום שכונות ביישובים הדרוזיים
דת ומדינה
תנועת העבודה עיצבה את מדינת ישראל כמדינה יהודית  דמוקרטית
עיקרון יסודי זה הוא בסיס ביחסי דת ומדינה
מפלגת העבודה תפעל לעיצוב אופייה וצביונה היהודי של המדינה בכל תחומי החיים מתוך הכרה בקיום גוונים שונים של החברה בישראל ועל ידי הידברות אמיתית וכנה בין הקבוצות השונות וסובלנות כלפיהן
העבודה תפעל ליישום אמנה חדשה ליחסים בין דתיים וחילוניים המבוססת על חקוק הזהות היהודית באמצעים חינוכיים במקום חקיקה כפייתית
הכרה בצורך להנחיל את עקרונות מורשת ישראל וצביונה היהודי של מדינת ישראל בד בבד עם ביצור וחיזוק עקרונות הדמוקרטיה בכל מערכות החינוך הנהוגות במדינה
העבודה תפעל למימוש העקרונות הבאים
הפרדת הדת מהפוליטיקה
הבטחת חופש דת ומצפון לכל האזרחים
שירות חובה לכול  מי שפטור משירות צבאי  ישרת בשירות אזרחי
יובטח חופש גישה למקומות הקדושים לבני כל הדתות
ושמירתם על פי עקרונות שנקבעו במגילת העצמאות
הבטחת הפלורליזם הדתי על ידי חוקה המושתתת על עקרונות היסוד של מגילת העצמאות   המבטיחה שוויון סובלנות וחופש הבחירה
סיפוק צרכי הדת של הציבור היהודי על כל גווניו וזרמיו ושל הציבור הלא יהודי על כל עדותיו
ביטול משרד הדתות והעברת בתי הדין הרבניים לסמכות משרד המשפטים
ביטול המועצות הדתיות והבטחת סל שירותים דתיים
מוסד הרבנות הראשית ורבנויות הערים יאוחדו תחת הנהגתו של רב ראשי אחד
במועצת הרבנות הראשית יכהנו רבנים מכל עדות ישראל
שבת ומועדי ישראל
מתוך עמדה יהודית המכירה בחשיבות יום השבת כעמוד תווך במסורת היהודית ומתוך עמדה תרבותית וחברתית תישמר השבת כיום המנוחה הכללי בישראל
תאופשר בשבת פעילות תרבות נופש ובילוי כולל בתי שעשועים אתרי בילוי מתקני נופש ספורט וכו
היקף המסחר בשבת יצומצם הכול בהתחשב ברצונם של תושבי המקום
תאופשר בשבת תחבורה בשירות הציבור במסגרת שתוגבל בהסדרים שייקבעו ברשויות המקומיות על פי הצרכים ואופי האוכלוסייה באזור
אישות
חובתה של מדינת ישראל כמדינה מודרנית להעניק לכל אזרח את זכות הייסוד להקמת בית ומשפחה
זהו ערך יהודי בסיסי
גישור בין זכויות היסוד האזרחיות למערכת הנורמטיבית של מורשת ישראל יאפשר פתרון לרצון ולצורך להקמת משפחה של זוגות שנבצר מהם להינשא באמצעות המסגרות הקיימות כיום
תרבות וספורט
תרבות
מפלגת העבודה רואה בזכות לצרוך תרבות זכות יסוד אוניברסלית של כל אזרח כמו זכותו לבריאות ולחינוך
העשייה התרבותית על תחומיה השונים והמגוונים יוצרת את מיטב הנכסים הרוחניים של החברה הישראלית ומהווה רכיב חשוב ומרכזי הן בקביעת איכות חייה והן בעיצוב דיוקנה זהותה וייחודה
היצירה התרבותית והאמנותית תורמת להתגבושתה של סולידריות חברתית ושל מערכת ערכים משותפת לאזרחי המדינה
בשנים האחרונות נעשה מאמץ רב להקנות ליצירה ולפעילות התרבותית את המעמד שהם ראויות לו
בהמשך למדיניות זו מפלגת העבודה תשאף להגדלת תקציב התרבות
ברוח המלצת ועדת אונסקו  שטוקהולם 1998
כך שההקצאה לתרבות תהיה לפחות אחוז אחד מתקציב המדינה
מתוך הכרה בכך שללא תמיכה של המדינה לא יוכלו מוסדות התרבות והפעילות התרבותית להגיע לביטוי נאות
מדינת ישראל מבורכת בשפע של כשרונות בעשייה תרבותית ואמנותית מגוונת ובקהל צמא תרבות
רק הגדלה משמעותית של תקציב התרבות תאפשר להבטיח את התשתית המוסדית של היצירה לשפר את מעמדם של היוצרים ולממש את זכותם של כל אזרחי המדינה במרכז ובפריפריה  ליצור תרבות ולצרוך תרבות
ספורט
הספורט והפעילות הגופנית אינם רק חוסנו של העם
הם כלי חינוכי וחברתי מרכזי
הם דרך לפיתוח ולהטמעה של התנהגות חברתית ראויה למימוש היכולת הגופנית לעידוד המצוינות וההישגיות להרחקת בני נוער משולי החברה למניעת אלימות לגיבוש קבוצות ולקירוב לבבות
מתוך הכרה כי לספורט יש ערך לאומי וחברתי של ממש תפעל מפלגת העבודה לטפח ולפתח את התשתיות האנושיות והפיזיות של הספורט במדינה
המדינה תדאג לשיקום ולבנייה של מתקני ספורט שנועדו לספורט התחרותי המקצועי והעממי לרווחת כלל האזרחים בכל רחבי המדינה ללא יוצא מן הכלל ללא הבדל דת גזע ומין
לקדם את הספורט ההישגי בישראל של צעירים ובוגרים כאחד ולהעמיד משאבים כספיים לאומיים כנדרש למימוש מטרה זאת
יחד עם כל אלה תדאג לפתח ולהטמיע ערכי ניהול ספורט איכותיים ונורמות מתקדמות לקידום הישגי הספורט
לקידום מטרות אלה ולמימושן תפעל העבודה לחקיקה ולשינוי חוקים קיימים ככל שיידרש בראייה מערכתית המביאה בחשבון צורכי היחיד החברה והמדינה הן בטווח הקרוב והן בטווח הרחוק
איכות הסביבה
כמי שהובילה מאז קום המדינה את פיתוח הארץ לוקחת על עצמה מפלגת העבודה להמשיך ולפתח את מדינת ישראל  תוך שמירה קפדנית על דמותה ייחודה ומשאביה הטבעיים של הארץ
אחריות סביבתית
מפלגת העבודה תשמור על משאביה הטבעיים של מדינת ישראל לשם שמירה על בריאותם ואיכות חייהם של תושבי ישראל
פיתוח מושכל
מפלגת העבודה תקדם אך ורק פיתוח בר קיימא בהתאם למדיניות התכנון הארצית
משאבי הסביבה ינוהלו בהקפדה ורגישות תוך הגברת החקיקה הסביבתית ומערכת האכיפה
צדק סביבתי
השימוש במשאבי הסביבה ייעשה תוך הקפדה על חלוקת משאבים צודקת ושמירה על צורכי הדורות הבאים
זכות הציבור לאוויר נקי צמצום מפגעי רעש ונגישות למקורות פרנסה תוגשם בהחייאת המרמים העירוניים שתועדף על פני בניית יישובים חדשים ושכונות מבודדות
פיתוח מערך תחבורה ציבורית מתקדם יועדף על פני תוספת כבישים
בריאות הציבור
שמירה על בריאות הציבור תעמוד מעל לכל אינטרס אחר
ניהול משאבי הטבע יופקד בידי טובי המומחים מנוהל לפי קריטריונים קשיחים של חברה בת קיימא על פי תקנים ואמות מידה המקובלים במדינות מתוקנות
דמות הארץ
מפלגת העבודה תפעל לשמירה על נופי הארץ משאבי הטבע שלה המרחבים הפתוחים מגוון החי והצומח ומורשתה
השתתפות ציבור בתכנון
מפלגת העבודה תעשה כל שביכולתה כדי שהחלטות תכנוניות יהיו שקופות וזמינות לציבור וכדי שפרטים וקהילות יוכלו לממש את זכותם להשפיע על תוכניות
חינוך
מפלגת העבודה תקדם חינוך בעל ערכים סביבתיים לשם יצירת דור מודע לסביבה ולטבע
דור צעיר המקפיד לשמור על המשאבים מפני צריכת יתר ולטפל בפסולת ובמפגעים אחרים למניעת זיהום ופגיעה באיכות החיים בטבע ובסביבה
מדע
מפלגת העבודה תקדם את המחקר בתחומי הטבע והסביבה במטרה לצמצם את שחיקת הטבע והסביבה ולסייע בשימורם
ובשמירה על בריאות הציבור
שיתוף פעולה סביבתי
לאיכות הסביבה אין גבולות
מפלגת העבודה תפעל לשיתוף פעולה למען הטבע והסביבה בין קהילות בתוך ישראל
עם עמי האזור ועם עמי העולם כולו
מפלגת העבודה תפעל למימוש זכותם של כל תושבי המדינה בהווה ובעתיד ללא קשר למקום בחברה לחיות בסביבה נאותה השומרת על בריאותם ומאפשרת להם חיים איכותיים תוך הנאה ממשאבי הטבע והסביבה
השלטון המקומי
מפלגת העבודה תפעל להחלפת החקיקה המנדטורית הקיימת בתחום דיני העיריות המועצות המקומיות והאזוריות בחקיקה ראשית שתיתן מעמד ממלכתי שלטוני למרכז השלטון המקומי כגוף יציג של הרשויות המקומיות
לחקיקה זו מטרה עיקרית והיא יצירת מערכת שלטונית רציפה שבה הרשויות המקומיות ממשיכות את פעולת הממשלה תוך רגישות לצורכי התושבים כדי להעניק להם את מיטב השירותים בכל תחומי החיים חינוך חברה רווחה דת איכות הסביבה תחבורה בריאות ועוד
החקיקה המוצעת תיתן מענה לצורכי הרשויות המקומיות צרכים הנובעים מיעודן ומהמטלות שהכנסת והממשלה מטילות עליהן
החקיקה תוודא איזון בין אחריות לסמכות וליצירת מערכת בקרה שתבטיח שקיפות פעולות הרשויות המקומיות ומרס השלטון המקומי
מפלגת העבודה תפעל להורדת המסים והאגרות המוטלים על אזרחים ותושבים וזאת על ידי התייעלות הרשויות המקומיות באמצעות איחוד רשויות מקומיות יצירת איגודי ערים למתן שירותים מסוימים כל זאת על בסיס של יעילות כלכלית והורדת הוצאות תפעוליות ומנהליות
יוגדרו מחדש אזורי עדיפות לאומית למען ביזור אוכלוסיית ישראל לגליל לנגב לבקעה ולירושלים וזאת תוך חיזוק יישובי הספר ועיירות הפיתוח
פרטי הסיוע הכספי של הממשלה לרשויות המקומיות יהיו גלויים פומביים ויחשפו לבקרה ציבורית
תוענקנה סמכויות נרחבות יותר לרשויות המקומיות בכל הנוגע למקרקעין בעלות המדינה בעניין שינה ייעודי קרקע ושיווקה
המלחמה בתאונות הדרכים
מאות אנשים נהרגים מדי שנה ואלפים נותרים נכים לכל חייהם עקב תאונות דרכים
אנו משלמים מחיר כלכלי גבוה בגלל אובדן ימי עבודה הוצאות בריאות וקצבאות נכים
ממשלת ישראל תעמיד את המאבק בקטל בדרכים כיעד מרכזי בתכנית העבודה של משרדי הממשלה
מפלגת העבודה תחזיק בידה את תיק התחבורה
נפעל לשיפור תשתית הכבישים
נפעיל מערכת תחבורה ציבורית זמינה יעילה וזולה שתקטין את העומס בכבישים
נדאג לכך כי ראשי הרשויות מנהלי בתי הספר מנהלי חברות וראשי גופים וארגונים יפעלו בתחום אחריותם למען הקטנת הנגע
נדרוש מהרשות הלאומית לבטיחות בדרכים ומכלל הגורמים והמשרדים העוסקים בנושא הבטיחות בדרכים להפחית ב50 אחוז במהלך שלוש השנים הקרובות את מספר ההרוגים והפצועים קשה
נחייב קיום  תזכיר בטיחות  כתנאי לכל בניית תשתית בארץ
וכמו כן נחייב קיום תקן מחייב לכל אמצעי בטיחות בכבישי ישראל
נאמץ הן את המלצות צוות ההיגוי הציבורי לתכנית האסטרטגית ל10 השנים הקרובות והן את המלצות ועדת החקירה הפרלמנטרית בנושא שיפור המאבק בקטל בדרכים
ניאבק בתאונות הדרכים על הקטל והסבל האנושי שהן גורמות
על כולנו מוטלת האחריות למנוע את הזלזול בחיי אדם נגע שפשה במקומותינו
