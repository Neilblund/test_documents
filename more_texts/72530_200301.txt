חבר/ה יקר/ה
"שומרים על הבית שלנו" היא לא רק סיסמה, היא דרך חיים וקריאת כיוון, המנחה את פעילותנו בשים החולפות, היום ובעתיד הקרוב והרחוק.
אנחנו מתחייבים להמשיך לשמר ולחזק את העוגנים המרכזיים עליהם מושתתת המדינה היהודית.
אבל רצון טוב וכוונות אמיתיות לא יספיקו לנו.
אנחנו צריכים גם אותך.
'שינוי' של טומי לפיד כבר קוראת לנצל את "ההזדמנות ההיסטורית" ולהקים סוף-סוף "קואליציה חילונית", שתורכב מהעבודה, הליכוד ושינוי – וללא הדתיים.
מפדל של 5 מנדטים לא תוכל לבלום את תרחיש הבלהות הזה.
אם תעיינו ברשימת הליכוד החדשה, תראו שהתרחיש הזה הוא בעל סיכויים טובים.
אנחנו והליכוד
על פי הסקרים, צפוי הליכוד לקבל בבחירות הקרובות כ-10 מנדטים (!) מקולותיהם של בחורים דתיים-לאומיים.
למרות הנתון המדהים הזה, לא נראה בכנסת הבאה ולו נציג אחד חובש כיפה מטעם הליכוד.
שלא תטעו.
מפדל תצטרף לכל ממשלה בראשות הליכוד, (ובזה היא שונה מהאיחוד הלאומי),
אבל הליכוד לבד לא ישמור על הבית שלנו בכל המובנים שאת/ה ואנחנו מצפים מבית.
חינוך רק לעשירים?
חוסר הפרופורציות המדהים בליכוד, בין כל כך הרבה בוחרים דתיים לבין אפס נבחרים דתיים, איננו מקרי.
במהלך השנים האחרונות התרחק הליכוד מהדאגה לצביונה היהודי של המדינה, והדבר בא לידי ביטוי בכמה תחומים:
הליכוד בראשות שרון מונע בתוקף את הקמתו של בית המשפט לחוקה,
האמור לאזן במעט את המגמה החילונית-שמאלית של בית המשפט העליון, (שבאה לידי ביטוי בשורה ארוכה של פסיקות, החל בהובלת הטורבינות של חברת החשמל בשבת, דרך פסילת החלטות של רשויות מקומיות שביקשו לסגור בשבת קניונים ועסקים, וכלה במסע הבלתי מתפשר להכנסת רפורמים למועצות הדתיות).
אריאל שרון אף יצא מגדרו למנוע את ביטול 'סעיף הנכד' במחוק השבות.
סעיף זה מאפשר למאות אלפי אנשים, שאינם יהודים ואינם מעוניינים להיות יהודים, לעלות לארץ ולזכות בכל הזכויות מכוח חוק השבות.
וכאילו לא די בכך, קיצצה ממשלת שרון כשני מיליארד שקל (!) מתקציב החינוך,
וגזרה על החינוך דתי גזירות קשות שמשמעותן סיכון קיומם של עשרות בתי ספר ממלכתיים דתיים (יישום דו"ח שושני);
קיצוץ מאות מתנדבות השירות הלאומי וקיצוץ אלפי שעות תורניות הניתנות זה שנים לחינוך הדתי.
חשוב להבין שבעתיד הלא-רחוק קיימת סכנה שחרב הקיצוצים תונף גם על מעונות היום של "אמונה" וגם על הישיבות התיכוניות והאולפנות, עד כדי שרק עשירים יוכלו לשלוח את ילדיהם למוסדות אלה.
איפה היינו ומה עשינו
בדפים הבאים, בקצרה, תוכלו למצוא חלק ממה שעשינו בכנסת בקדנציה האחרונה: מה יזמנו, מה בלמנו, מה לא הצלחנו לעשות, ועל מה אנחנו מתחייבים לשנים הבאות.
למרות מספר המנדטים הקטן באופן יחסי, בקדנציה האחרונה של הכנסת העשירה סיעת מפדל את ספר החוקים של מדינת ישראל ב-40 (!) חוקים.
חוקים אלו מתפרשים על פני תחומים רבים:
חוקים שעניינים הגנה על השכבות החלשות יותר בחברה,
חוקים לחיזוק ערכי המדינה היהודית,
זכויות האזרח,
חוקים שעיקרם המלחמה בתאונות הדרכים,
ועוד חוקים רבים במגוון רחב של נושאים.
לפניכם תמצית החוקים העיקריים:
דאגה לשכבות החלשות
חוק בית המפשט לענייני משפחה (תיקון מס' 4) (התקבל ב-כ"א כסלו תשס"א, 18/12/00).
בית המשפט לענייני משפחה יוכל להפנות ליחידות הסיוע הסוציאלי, גם בני משפחה של בעלי הדין שאינם צדדים לדיון, ובלבד שנתנו בני המשפחה את הסכמתם לכך.
בדרך זו יוכל בית המשפט לענייני משפחה לראות את תמונת המצב של המשפחה.
חוק סדר הדין הפלילי, ערער בעבירות אלימות בתוך המשפחה (התקבל ב-י"ט חשוון תשס"ב, 05/11/01).
חוק זה מאפשר לערער בפני היועץ המשפטי לממשלה על החלטה של המשטרה לסגור תיקים פליליים של אלימות במשפחה.
כך נפתחה בפני אזרחים רבים האפשרות למצות את הדין עם בן המשפחה האלים, גם אם לא עומדים לרשותם האמצעים הכלכליים הדרושים לשם שכירת עורך דין והגשת תביעה פרטית.
חוק עבודת נשים, איסור פיטורין של עובד ועובדת העוברים טיפולי פוריות (תיקון מס' 21) (התקבל ב-ב' ניסן תשס"א, 26/03/01).
החוק משווה את תנאיה של איזה העוברת טיפולי פוריות לאלה של אישה הרה.
מתוך הבנת הצרכים של אישה המבקשת להגדיל את משפחתה.
תיקון לחוק הבחירות לכנסת (הצבעת אנשים המוגבלים בניידות) (התקבל ב-ח' כסלו תשס"ג, 13/11/02).
על פי החוק בכל יישבו יהיה לפחות מקום קלפי אחד שיש בו, ואליו, סידורי גישה והצבעה מתאימים לאנשים המוגבלים בניידות.
התיקון לחוק קובע כי ביישוב שמספר הקלפיות בו עולה על 20, יהיו לפחות שני מקומת קלפי כאמור. ביישובים גדולים יהיה מספר קלפיות לנכים בהתאם לגודל היישוב, ובכל מקום כזה יהיה גם מקום מוסדר לחניית נכים.
חוק הביטוח הלאומי, הטבות לנכים (תיקון מס' 54) (התקבל ב-י"ד אב תשס"ב, 23/07/02).
על פי חוק זה תוענק לנכים, מקבלי קצבת נכות כללית, המגיעים לגיל זקנה, קצבה בגובה קצבת הנכות, ולא תהפוך קצבת הנכות באופן אוטומטי לקצבת זקנה, שהיא בד"כ נמוכה יותר.
בזכות זה אלפי נכנם שהגיעו לגיל זקנה ימשיכו לקבל את הקצבה הגבוהה.
תקנות למען בעלי מוגבלויות בתחבורה ציבורית (התקבלו ב-ג' אלול תשס"ב, 11/08/02).
נקבעו תקנות נגישות למען בעלי מוגבלויות.
להלן מספר דוגמאות לתקנות אלו: באוטובוס נגיש הותקן מתקן הרמה לכניסה ויציאה של נוסעים הנעים בכיסא גלגלים
; במחצית הקדמית של האוטובוס, משני צדי המעבר, הוקצו שלושה מקומות ישיבה לאנשים על מוגבלויות הנעים ללא כיסא גלגלים;
לא יופעל כלי טיס עם 30 מושבים או יותר, אלא אם כן ב-5% לפחות (ולא פחות משני מושבים), מסעדי היד שלצד המעבר, ניתנים להרמה, הורדה או הסרה;
לא יינתן רישיון (!), לכלי שיט כהגדרתו בתקנות הנמלים, אלא אם כן כלי השיט הוא כלי שיט נגיש;
בכל רכבת יהיה לפחות קרון אחד נגיש.
חוק העונשין, חובת השגחה על קטינים (התקבל ב-כ"ה אדר תשס"א, 20/03/01).
נוכח אסונות רבים שאירעו לקטינים בגין חוסר השגחת הורים (כגון השארת ילדים במכונית), תוקן החוק ומעתה קיימת חובה חוקית להשגיח כראוי על ילדים, עד גיל 6.
על פי התיקון, הורה או אחראי לקטין יהיה חייב לדאוג לשלומו ולבריאותו של הקטין, בנוסף לחובה למנוע התעללות או חבלה בגופו.
כן הורחבה חובת ההשגחה המוטלת על הורה או אחראי על קטין, והוחמרה הענישה בגין הפרתה.
חוק מס רכוש וקרן פיצויים, אזורי ספר (תיקון מס' 30) (התקבל ב-ד' ניסן תשס"א, 28/03/01).
חוק זה מאפשר לשר האוצר ולוועדת הכספים להרחיב את תחולתו של חוק מס רכוש וקרן פיצויים, על מנת לאפשר התמודדות גם עם נזקים בלתי צפויים.
חוק זה מונע את התמוטטותם של ישובים ואזורים אשר פקד אותם אסון, כגון שריפות שנגרמו כתוצאה מהצתה וכו'.
חוק הספריות הציבורית, הקלה על מעוטי יכולת (התקבל ב-ח' תמוז תשס"ב, 18/06/02).
חקו זה מחייב את המדינה ואת הרשות המקומית שבתחומה נמצאת הספרייה הציבורית, לשאת כל אחת ב-50% העלות של אחזקת הספרייה.
חוק זה יאפשר למשפחות מעוטות יכולת ולילדיהן, לרכוש ידע נוסף על זה הנרכש בבית הספר.
על פי חוק זה, ההגדרה 'ספירם' תכלול את כל דברי הדפוס וכן סרטים, תקליטים, קלטות, וכו'.
השתתפות אוצר מדינה תוחל בהדרגה.
תיקון לחוק הביטוח הלאומי, מאבטח מוסדות חינוך, מקצוע מועדף (התקבל ב-י"ד אב תשס"ב, 23/07/02).
בשל המצב הביטחוני והחשש מפיגועים במקומות ציבוריים, ולמרות התנגדות הממשלה, הצלחנו להעביר בכנסת חוק המכיר באבטחת מוסדות חינוך כעבודה מועדפת לחיילים משוחררים, המזכה את החייל ב'מענק מקצוע מועדף'.
חוק זה הוסיף עתודה גדולה ואיכותית של מאבטחים בוגרי צה"ל לאבטחה במוסדות חינוך כמו מעון יום לילדים, בתי ספר ומוסדות ציבוריים, ובנוסף הציע חלופה תעסוקתית לחיילים משוחררים.
שמירה על הצביון היהודי של המדינה
חוק התקשרות, מניעת שידורי פורנוגרפיה (התקבל ב- כ"ט תמוז תשס"ב, 09/07/02).
מספר פרצות בחוק הבזק אפשרו בפועל המשך שידורים פורנוגרפיים בטלוויזיה.
על פי מספר מחקרים קיים קשר הדוק בין תעשיית סרטים אלו לבין תעשיית הסחר בנשים ותופעת האלימות נגד נשים.
מפדל הצליחה למנוע את שידורם של המשדרים הפורנוגרפיים בדרך של קביעתם כעבירה פלילית.
חוק התכנון והבניה, מעליות שבת (התקבל ב-ה' באב תשס"א, 25/07/01).
על פי חוק זה, בכל בנין בו יותקנו שתי מעליות או יותר, וכן בכל בנין ציבורי (כפי שיקבע שר השנים בתקנות), תהא אחת מהמעליות מעלית שבת.
חוק זה מתקן אפליה לרעה של הציבור הדתי-מסורתי, אשר נמנעה ממנו רכישת דירות, או ביקור בבניינים רבי קומות.
תיקון לחוק הגנת הפרטיות (פגיעה ברגשות הדתיים) (החוק עבר בכנסת בקריאה טרומית בכ"א חשוון תשס"ב, 07/11/01 – ובעקבותיו גובשו והתקבלו כללי האתיקה בכל כלי התקשרות).
השיג נדיר נוסף השיגה מפלגתנו בנושא שבת.
ההצעה הוגשה בעקבות שידורה בשבת של תוכנת 'תיבת תעודה', בה צולמו שומרי מצוות.
שידור הכתבה בשבת פגע ברגשותיהם ובחופש הדת שלהם.
הצעת החוק שהגשנו באה להגן על ציבור שומרי המצוות בקיעה כי לא ייעשה שימוש בלי תקשורת בדבריו או בתמונתו של אדם כאשר הדבר פוגע באמונתו הדתית או ברגשותיו הדתיים.
הצעת חוק זו עברה בקיאה טרומית, והיא מיושמת באופן מעשי על ידי כל גורמי התקשורת במדינת ישראל ומעוגנת בכללי האתיקה של גופים אלו (רשות השידור, הרשות השנייה לטלוויזיה ולרדיו, גל"צ, בעלי הרישיונות לשידורים בכבלים ובלוויין), תוך הסמכה הדדית מלאה ותוך הימנעות מכפייה על ידי חוק – הישג גדול בפני עצמו.
כללי האתיקה שנוסחו על פי הצעתנו קובעים כי אין לשדר בשבת או בחג תוכנית בה הופיע אדם שהתנה את הסכמתו להופיע בתכני, בכך שלא תשודר בשבת או בחג.
כמו כן, במקרה שהתכנית מיועדת להיות משודרת בשבת או בחג, על הגוף המשדר מוטלת החובה להוגיע על כך לכל מרואיין או משתתף.
תיקון לחוק בתי המשפט (איסור פרסום שם חשוד) (התקבל ב- י"ב טבת תשס"ג 17/12/02).
התיקון לחוק בתי המשפט נועד לאפשר הגבלת פרסום פרטים מזהים של חשוד, לפני שהוגש נגדו כתב אישום.
חוק מגורי רבים במקום כהונתם (התקבל ב- ח' כסלו תשס"ג, 13/11/02).
על פי חוק זה יחויבו רבני הערים והשכונות לגור במקום כהונתם.
בהתאם להצעת החוק רב אשר לא יתגורר במקום כהונתו, מינויו יפוג.
החוק נועד להעניק גיבוי למנכ"ל הרבנות הראשית לישראל, במאבקו למען יתר סדר ומנהל תקין במערכת הרבנית.
חוק איסור פתיחת בתי עינוגים בתשעה באב (התקבל ב- כ"ג סיוון תשס"ב, 03/06/02).
לאחר שניתן לאחרונה פירוש מצמצם לחוק ההסכמה, הותר לבתי קפה, בארים, מסעדות וכיו"ב לקיים פעילותם בליל תשעה באב.
כל אלה הביאו את סיעת המפד"ל לקבוע תיקון לחוק האוסר פתיחת מקומות בילוי ביום זה, על פי אותן הגדרות שקובע החוק לגבי יום הזכרון לשואה ולגבורה ויום הזכרון לחללי צה"ל.
חוק התרבות והאמנות (התקבל ב-ז' כסלו תשס"ג, 12/11/02).
על פי חוק זה מפעל המועצה הישראלית לתרבות ואמנות לעידוד וטיפוח מדיניות תרבות, הנותנת ביטוי לערכי היהדות, אהבת הארץ, וערכי האהבה והסובלנות בין אדם לחברו.
חוק הספרים, שמירה על נכסי התרבות של מדינת ישראל (התקבל ב-כ"א כסלו תשס"א, 18/12/00).
החוק קובע חובת הפקדה מלאה של ספרים, יצירות, עיתונים קלטות ושעתוק לבית הספרים הלאומי והאוניברסיטאי, וכן חובת מסירה חלקית לספריית הכנסת ולגנזך המדינה.
כך ישמרו נכסי התרבות של מדינת ישראל ויעמדו לרשות הציבור באופן חופשי.
חינוך
חוק לימודי חובה, צמצום כמות הנושרים מבי"ס (תיקון מס' 23) (התקבל ב-ה' באב תשס"א 25/07/01).
נשירת תלמידים מבית הספר, היא תופעה מדאיגה, המצדיקה טיפול גם במישור החקיקתי.
חוק זה מטיל חובת דיווח שוטף על נשירת תלמידים למשרד החינוך ולרשויות המקומיות, וכן קובע כי הרחקה של תלמיד בשל הישגיו הלימודיים, תעשה אך ורק בהתאם לכללים שיקבע שר החינוך.
חוק חינוך מיוחד, שילוב תלמידים בעלי צרכים מיוחדים בחינוך הרגיל (תיקון מס' 7) (התקבל ב-ח' כסלו תשס"ג, 13/11/02).
על פי חוק זה, תלמידים הלומדים היום בחינוך המיוחד יוכלו להשתלב בחינוך הרגיל תוך שהם מקבלים זכויות ואמצעי עזר מותאמים.
בדרך זו תלמידים בעלי ליקויי למידה קלים יחסית, יוצאו מהחינוך המיוחד וישתלבו בחברת התלמידים הרגילה.
דבר זה יאפשר לתלמידים אלה פיתוח טוב יותר של יכולתם, ויעודד אותם להתגבר על מגבלותיהם.
חוק זה הוא מהפכה של ממש בתפיסת החינוך המיוחד.
חוק חינוך מיוחד, הקלות במתן אישור ללימודים בחינוך המיוחד (תיקון מס' 6) (התקבל ב-ו' אב תשס"ב, 15/07/02).
ומאידך גיסא, ילדים בעלי צרכים מיוחדים מובהקים ומוגבלויות קשות, לא יהיו תלויים עוד בוועדות השמה ובפרוצדורה ארוכה, עד שיתקבלו למסגרת החינוך המיוחד.
לפי החוק החדש לא תידרש עוד ועדת השמה, אלא רק בקשת ההורים וחוות דעת של אנשי מקצוע, ששר החינוך יקבע את סמכותם.
בכך יימנעו עינויי נפש ממשפחות רבות שבעבר היו צריכות לעבור את המסלול הארוך עד לקבלת האישור המיוחל ללמוד בחינוך המיוחד.
חוק ייחוד כספי הקצבות למטרות חינוך ברשויות המקומיות (התקבל ב-י"ט אב תש"ס, 02/08/00) חוק זה קובע כי כספים המועברים ממשרד החינוך לרשויות המקומיות , יכנסו לחשבון חינוך מיוחד, ולא ניתן להשתמש בהם אלא לצורכי חינוך בלבד.
החוק אינו מאפשר לבל חוב של העירייה או המועצה לעקל כספים אלו, שכן הם אינם נכללים בחשבון הרגיל של הרשות המקומית.
החוק הזה שומר, למעשה, את בתי הספר והמורים מחוץ לכל הזעזועים הפוקדים מפעם לפעם כמה מהרשויות המקומיות.
חוק הרשויות המקומיות, חיזוק מעמדו המקצועי של מנהל מחלקת החינוך (התקבל ב-כ"ב אדר תשס"א 20/03/01).
החוק מעגן את מעמדו של מנהל מחלקת החינוך ברשות מקומית וקובע את תנאי הכשירות, תנאי ההעסקה ודרכי הפיטורין שלו.
החוק נועד למנוע את התופעה בה משרת מנהל מחלקת החינוך הייתה "כלי" פוליטי ברשויות המקומיות.
חוק הספורט, הסמכת בעלי תעודת הוראה (התקבל ב-ז' כסלו תשס"ג 12/11/02).
תעודת הוראה לחינוך גופני שניתנה על ידי מוסד שקיבל היתר לפי חוק המועצה להשכלה גבוהה, תיחשב גם לתעודת מדריך או מאמן ספורט לצורך הדרכת תלמידים במוסדות חינוך.
החוק מרחיב את אפשרויות התעסוקה של בעל תעודת הוראה, ומשפר את מעמד המורה.
חוק מכוני כושר, אמון קטינים (רישוי ופיקוח) (התקבל ב-ו' טבת תשס"ג, 11/11/02).
על פי חוק זה, אימון ילדים ומתבגרים בחדר כושר יתבצע רק על ידי מדריכים שקיבלו הכשרה מתאימה.
יוזמה זו תאפשר לילדים ומתבגרים להתאמן תחת הדרכה מתאימה, ותמנע אסונות בנפש שקרו בעבר.
חוק שחרור על תנאי ממאסר (תיקון – הרכב ועדת השחרורים) (התקבל ב-ז' אב תשס"ב, 16/07/02).
מתוך ראיית המשפחה והחינוך כבסיס לחברה תקינה, אנחנו מאמינים שיש לקשר את מערכות השיום עם מערכות החינוך.
על פי חוק, בוועדות השחרורים העוסקות בענייניהם של אסירים שביצעו מגוון רחב של עבירות, ישובץ איש חינוך, שיאפשר לוועדה לשקול את הנתונים המונחים לפניו בראייה כוללת ואינטגרטיבית.
מאבק בתאונות הדרכים
חוק לתיקון פקודת התעבורה, החמרת ענישה לעבריינים (התקבל ב-ח' כסלו תשס"ג 13/11/02).
תאונות הדרכים הן מכת מדינה.
עובדה מצערת זו הביאה אותנו להעלות הצעות חוק רבות אשר עניינן צמצום עד כמה שאפשר של הפרצות בחוק,
ויחד עם זאת החמרת הענישה של עבירת תעבורה - בתקווה שהחמרות אלו אכן ירתיעו נהגים סוררים.
חוק זה קובע כי במקרה של הסעת נוסעים מעבר למספר הנוסעים המותר, או הסעת נוסעים בשכר שלא כדין, ניתן יהיה למסור לנהג הודעה מינהלתית על אישור שימוש ברכב לתקופה של 60 ימים.
חוק לתיקון פקודת התעבורה, הרתעה מפני עבירה חוזרת (התקבל ב-ח' כסלו תשס"ג 13/11/02).
עד לחקיקת החוק לא הופיעה בדו"חות התנועה אזהרה באשר לאפשרות, שבנוסף לעונש המוטל בגין העבירה נרשמות לחובת הנהג גם נקודות חובה, אשר יכולות להביא להשעיית רשיונו ואף לשלילתו.
מעתה, בעקבות חוק זה, בהודעת תשלום קנס על עבירת תעבורה יצוין הניקוד שירשם לחובתו של האדם לו נמסרת ההודעה אם יורשע בעבירה.
חוק נפגעי תאונות דרכים, הקמת מרכז סיוע לבני המשפחה (התקבל ב-כ"ב שבט תשס"ב, 04/02/02).
עד לאחרונה משפחות נפגעות תאונות הדרכים לא זכו לכל סעד מהמדינה, ונעזבו לנפשותיהם מיד לאחר קרות האסון.
ביוזמתנו יקודם מרכז סיוע לבני משפחה של מי שנהרגו בתאונות דרכים.
מרכז הסיוע יופעל במסגרת משרד העבודה והרווחה ובשיתוף עם המוסד לביטוח לאומי, ומטרתו לסייע למשפחות בכל הבעיות והמכשולים בהן הן נתקלות אחר קרות האסון.
כמו כן, מלוים עובדי המרכז את המשפחות חודשיים רצופים אחרי אסון.
נקיון כפיים, מינהל תקין ואיכות הסביבה
חוק סיווג וסימון שידורי טלוויזיה, בקרה על תוכן התוכניות (התקבל ב-ו' טבת תשס"א, 01/01/01).
חוק זה בא להגן על ילדים מפני צפייה בלתי מבוקרת בשידורי טלוויזיה אשר אינם מתאימים לגילם.
סימון וסיווג השידורים מעניק להורים ברמה טובה על הרמה, האיכות והתוכן של התוכניות שבהן יצפו ילדיהם.
חוק לתיקון פקודת העיריות, איסור העסקת קרובי משפחה (התקבל ב-כ"ב תמוז תשס"א, 16/07/01).
על מנת למנוע את המשך התפתחותן של תופעות שליליות שנמצאו באחדות מן הרשויות המקומיות, החוק אוסר להעסיק בעירייה קרובי משפחה מדרכה ראשונה של ראש העירייה, סגניו, או של הממונים על היחידה המינהלית אשר אליה התקבלו.
כן הוטלו הגבלות על קבלת קרובי משפחה לעבודה בעירייה – פרט למקרים מיוחדים, המצריכים אישור ועדת השירות ושר הפנים.
חוק זכויות מבצעים ומשדרים וסימני מסחר, אחריות פלילית (התקבל ב-י"ז מרחשוון תשס"ג, 23/10/02).
הפרת זכויות יוצרים וזיוף מותגים ומוצרים, הפכו למכת מדינה.
על פי חוק זה תוחמר הענישה הפלילית על העבירות המרכזיות בתחום זה, גם מבחינת העונש המקסימלי (מ-6 חודשים לשלוש שנים) וגם מבחינת הקנס המקסימלי (כמליון שקל במקום 150 אלף שקל).
רק החמרת הענישה והגדלת הקנסות באופן משמעותי יוכלו ליצור את ההרתעה שתביא למיגור תופעות אלו.
חוק מרשם מלגות, חובת דיווח ופרסום פומבי (התקבל ב-י' אדר תשס"א, 05/03/01).
חלה חובת דיווח ופרסום פומבי נאות של כל קרנות המלגות באופן שימנע חלוקה לא שוויונית.
כל אזרח יוכל מעתה לדעת על כל קרנות המלגות, תנאי קבלת המלגה, מועד הגשת הבקשה, גובה המלגה ועוד, ויוכל למצות את זכויותיו לקבל מלגה.
חוק סדר הדין הפלילי, הפקעת דמי ערבות (התקבל ב-ז' תמוז תש"ס 10/07/00).
במסגרת מדינות מפדל למניעת פרצות בדיני העונשין, נחקק חוק זה הקובע כי בית המשפט רשאי לדון בהפקעת דמי ערבות גם שלא בפני המשוחרר בערבות, כאשר זה נמלט ולא מתייצב לדינו.
חוק ההוצאה לפועל, הודעה על סיום הליכים (התקבל ב-ב' ניסן תשס"א, 26/03/01).
רשויות ההוצאה לפועל מחויבות ליידע צדדים שלישיים, כאשר מוסר עיקול שהוטל על נכס החייב שבידי צד שלישי.
חוק זה נועד לפשט את הליכי ההוצאה לפועל ולחסוך הטרדות מהאזרח הישר.
חוק יסוד: הכנסת, חובת הגעה לוועדות הכנסת (התקבל ב-י"ד כסלו תשס"א, 11/12/00).
כל ועדה מוועדות הכנסת רשאית, במסגרת מילוי תפקידה, לחייב עובד מדינה או כל מי שייקבע בחוק, להתייצב בפניה.
חוק זה מעניק שיניים לבית המחוקקים, ומאפשר גם לנציגי המיעוט לפקח על עבודת הרשות המבצעת.
חוק ייצוג גופים ציבוריים שעניינם בשמירה איכות הסביבה (התקבל ב-ח' כסלו תשס"ג, 13/11/02).
החוק נועד לחזק את הגופים הציבוריים, שעניינם שמירה על איכות הסביבה, בוועדות שהוקמו על פי חוק.
חוק צער בעלי חיים (התקבל ב-ז' כסלו תשס"א, 04/12/00).
החוק אוסר על חיתוך רקמה חיה של בעל חיים למטרת נוי.
בכך נמנעה אופנה פסולה של צער בעלי חיים (חיתוך אוזניים וזנבות) לצורך תערוכות תעודות גזע.
חוק רשות השידור, התקשרות לתקופה העולה על עשר שנים (התקבל ב-כ"ט חשוון 04/11/02).
ביוזמתנו, בוטלה ההוראה האוסרת על רשות השידור להתקשר עם גורם לשם הזמנת, הכנת והפקת תשדירי פרסומת לתקופות ארוכות.
חוק זה נועד להגברת התחרות ולהוזלת הוצאות המדינה.
חוק הרשות השניה לטלוויזיה ורדיו, הארכת זיכיונות לשידורי הרדיו האזורי (התקבל ב- כ"ח אדר תשס"ג, 12/03/02).
על מנת לאפשר לתחנות הרדיו האזוריות לשרוד, חוק זה יאפשר את הארכת תוקפם של זיכיונותיהם, לתקופה נוספת (שלישית) בת ארבע שנים.
מטרת החוק היא לעודד ולסייע לתחנות הרדיו האזורי (בתוכן התחנות הדתיות, דוגמת 'רדיו קול חי') בתחרות הקשה מול תחנות הרדיו המשדרות בפריסה ארצית.
הצעות חוק שבלמנו
עשייה בכנסת נמדדת לא רק במספר החוקים שהצלחנו להעביר, אלא גם בקריאת המפה ובהתארגנות נכונה למנוע חקיקת חוקים שביכולתם לפגוע בצביונה היהודי,
או בזהותה היהודית של מדינת ישראל.
להלן מבחר מתוך עשרות רבות של הצעות חוק שהצלחנו לבלום:
הצעת חוק נישואין וגירושין בלמנו את הצעת החוק של ח"כ אופיר פינס-פז ('עבודה'), וחברי סיעת 'שינוי' וסיעת 'מרצ', הקובעת הנהגת נישואים אזרחיים בישראל.
הצעת חוק התכנון והבנייה (תיקון – מבני דת) חברי סיעת 'שינוי' הציעו מערכת של הגבלות על הקמת מבנה דת או שינוי ייעוד להפיכת מבנה ציבור למבנה דת.
נאבקנו ובלמנו.
הצעות חוק הידועים בציבור הצעתם של חברי סיעת 'שינוי' עסקה באפשרות להחיל על ידועים בציבור את הדין החל על נשואים.
גייסנו רוב והורדנו מסדר היום.
הצעת חוק שירותי הדת היהודיים ח"כ אבשלום וילן ('מרצ') ניסה ללא הצלחה לבטל את עצמאותן של המועצות הדתיות והרבנויות המקומיות בנושאים הלכתיים.
הצעת חוק מפוני שטחי יהודה, שומרון וחבל עזה ח"כ נעמי חזן ('מרצ') ביקשה להגדיר בחקיקה את מתיישבי יש"ע כמועמדים לפינוי, ולהסדיר בחוק את נוהלי הפינוי.
הצעת חוק המיעוטים הלאומיים גם את מימוש הצעתו של אמנון רובינשטיין ('מרצ'), שניסה לעגן בחוק את זכויותיהם הלאומיות של המיעוטים בישראל
– ובכך להפוך את מדינת ישראל למדינה רב לאומית.
הצעת חוק לתיקון פקודת מניעת טרור (הוצאת אש"ף והארגונים החברים בו מרשימת ארגוני הטרור) ח"כ אחמד טיבי ('חד"ש') הגיש הצעת חוק שעניינה גריעת ארגון אש"ף מרשימת ארגוני הטרור.
כמובן שבלמנו.
הצעת חוק לתיקון פקודת הטלגרף האלחוטי (איסור פרסום באמצעי תקשורת בלתי חוקיים) יוסף פריצקי, ויקטור בריילובסקי ויהודית נאות ('שינוי') ניסו לאסור בחקיקה את שידור הפרסומות בערוץ 7.
חסמנו.
הצעת חוק יום המנוחה השבועי, יוסף פריצקי, ויקטור בריילובסקי, יהודית נאות ואברהם פורז ('שינוי') הציעו לפתוח בשבת את כל שירותי התחבורה הציבורית , ביבשה בישם ובאוויר, לפתוח את בתי הדואר, להפעיל את כל העיתונים ולאפשר פתיחת שירותים ועסקים נוספים.
המפדל בלמה.
הצעת חוק טיסות בשבת של חברת אל על חברי סיעת 'שינוי' כמעט שהצליחו להפר את הסטטוס קוו – סיעת מפדל מנעה את ביטול החוק האוסר על טיסות אל-על בשבת.
הצעת חוק בשר ומוצריו (תיקון – ביטול החוק) בלמנו את הצעתו של ח"כ יוסף (טומי) לפיד ('שינוי') לאפשר יבוא ללא הגבלה של בשר לא כשר.
הצעת חוק איסור הונאה בכשרות (תיקון – סייג לשיקולים במתן תעודת הכשר).
חברי סיעת 'שינוי' נכשלו בניסיונם להעביר חוק המחייב להעניק תעודת כשרות לבית אוכל גם אם הוא פועל בשבת.
לא הצלחנו
כן.
עשינו הרבה.
יזמנו, חוקקנו, בלמנו.
השתמשנו בכל הכלים שעמדו לרשותנו ופעלנו ללא לאות.
אבל גם זה לא תמיד הספיק.
במקרים רבים קצרה ידנו.
לפניכם מספר דוגמאות להצעות חוק שלא הצלחנו להפוך לחוקים ישימים.
התברר ש-5 מנדטים אינם מספיקים.
הצעת חוק בתי המשפט (תיקון קביעת מותב בית המשפט העליון).
ביקשנו לשנות את הדרך שבה נקבע הרכב השופטים לכל תיק, הנתונה היום להחלטתו הבלעדית של נשיא בית המשפט העליון.
הצענו שההרכב יהיה מקרי, וייקבע על פי תוכנת מחשב.
– לא הצלחנו.
הצעת חוק הליך גיור מוכר על ידי כלל ישראל (הוראת שעה) ביקשנו לקבוע בחוק את פשרת 'ועדת נאמן', שקבעה כי רק גיורים שנעשו ע"י בתי דין של הרבנות הראשית בישראל יוכר במרשם התושבים ובתעודות הזהות.
– לא הצלחנו.
הצעת חוק זכויות החרש הצעת חוק זו שהגשנו, והבטחנו לחרשים לפעול למענה, סיימה למעשה את שביתתם הממושכת השנה.
– לא הצלחנו.
הצעת חוק ירושלים רבתי (תיקוני חקיקה) ביקשנו להחיל את ריבונותה של ירושלים על אזורים נוספים המקיפים אותה.
–לא הצלחנו.
הצעת חוק עידוד ההתנדבות (סיעוד ושיקום ביתי).
חוק זה בא לסייע לארגוני ההתנדבות כגון 'יד שרה' ו'עזר מציוין', ע"י רכישת ציוד רפואי ללא מס וכן הקלות נוספות על פעילות הארגון.
–לא הצלחנו.
הצעת חוק הבחירות לכנסת (תיקון הצבעת המשרתים בשירות לאומי).
חוק זה נועד לאפשר למשרתות בשירות לאומי הצבעה במקום שירותן, כמו חיילות.
–לא הצלחנו.
הצעת חוק שנת הלימודים העברית על פי הצעות חוק זה תנוהל שנת הלימודים לפי לוח השנה העברי לא רק בחגים, אלא גם מועדי פתיחתה וסיומה.
–לא הצלחנו.
הצעת חוק התגמולים לנפגעי פעולות איבה (תיקון הרחבת תחולה).
על פי הצעה זו תשונה ההגדרה בחוק של "נפגע איבה", כך שכלי הנשק הרלוונטי אינו בהכרח נשק חם, אלא כל אמצעי שהוא.
בנוסף, הפוגע לצורך העניין יהיה לא רק מי שמשתייך לאגון עוין, אלא גם מי שפעל כחלק מהתארגנות מקומית.
–לא הצלחנו.
הצעת חוק לתיקון פקודת התעבורה (פטור תשלום אגרת רדיו לרכב לחרשים) בהצעה זו יש תיקון לעוול משווע שנעשה במשך כל השנים לציבור החרשים
– היא לא עברה.
הצעת חוק הרשות ללימודים תורניים גבוהים חוק זה מעניק לתלמידים הלומדים במוסדות תורניים את האפשרות לקבל "תואר תורני".
התואר יוענק לאחר מבחנים ועבודות שאושרו בידי רשות סטטוטורית שתוקם ע"י הממשלה
– הוא לא עבר.
הצעת חוק לימוד חובה (תיקון – ביטול תשלומי הורים) המצב הכלכלי הקשה הביא לכך שתלמידים רבים אינם משתתפים בפעילות ביה"ס.
תופעה זו מחייבת חוק שייקבע כי המדינה תישא בהוצאות כל האספקה והשירותים הניתנים לתלמידים.
– ניסינו, לא הצלחנו.
הצעת חוק חברון ומערת המכפלה מטרת החוק להבטיח בחקיקה את רציפות קיומו של היישוב היהודי בחברון, ואת זכות עם ישראל למערת המכפלה,
באופן שלא ייפגעו שוב כתוצאה מהסדרים מדיניים או אחרים, בעתיד.
– ניסחנו, הגשנו, לא היה מספיק כוח.
החוק לא עבר.
הצעת חוק יסוד: בית משפט לחוקה על פי הצעה זו, ובניגוד לקיים, יוקם בית משפט לחוקה ובו ייצוג הולם של הציבור בארץ.
ההצעה עדיין מונחת במגירות הכנסת ומחכה עד שיהיה לנו מספיק כוח להעביר אותה.
חוק השבות.
תיקון ביטול זכויות נכד של יהודי.
אנחנו מנסים בכל כוח לתקן את חוק השבות, כך שתיפסק התופעה של עליית רבבות לא-יהודיים, בנים להורים לא-יהודים משני הצדדים, שדבר אין להם עם יהדות.
–כל כוחנו לא מספיק בינתיים, והתיקון לא נעשה.
הצעות חוק אלו לא קרמו עור וגידים, לא הפכו לחוקים ברי תוקף בישראל, בשל היות כוחה של מפדל מוגבל.
סיעת מפדל חזקה יותר תוכל להמשיך ולחוקק חוקים ברוח הציונית הדתית, על פי העקרונות המנחים את אורחות חיינו.
מפדל חזקה יותר תוכל לסייע לנו לשמור על הבית שלנו.
הבית שלכם.
ומעבר לחקיקה
עד כאן סקרנו את פועלה של סיעת מפדל בתחום החקיקתי.
בפרק זה נפרט חלק מפעולות מפדל בתחומים נוספים.
ישיבות ההסדר
ברחבי הארץ פזורות 41 ישיבות הסדר, בהן לומדים אלפי תלמידים, המשרתים ביחידות החי"ר, השריון ובכל זרועות צה"ל.
ביוזמת מפדל הופל תקציבן של ישיבות ההסדר, בשנים 1998-99. כמו כן, ביוזמתנו בוטל תשלום ביטוח הריאות לחיילי ההסדרים בנמצאים בשל"ת, החל מינואר 2002.
המכינות הקדם צבאיות
המכינות הקדם צבאיות הוקמו במטרה להכשיר את בני הנוער לקראת גיוסם לצבא, הן במישור הרוחני והן במישור הגשמי.
רוב בוגרי המכינות משרתים ביחידות קרביות ובסיירות המובחרות של צה"ל.
ביוזמתו של השר זבולון המר ז"ל, החל משנת 1997 נכלל תקציב המכינות הקדם צבאיות במסגרת תקציב המדינה.
במשך 15 השנים האחרונות, מפדל מטפחת את המכינות, מחזקת אותן, ודואגת במאמץ רציף לתקצובן.
ואולם עד היום מסרב משרד החינוך לתקצב את המכינות לפי מספר הלומדים בהן.
לכן, בשל התרחבות המכינות, נאלצת מפדל כל שנה לצאת לקרב תקציבי נוסף בנושא זה.
המאבק על החינוך הממלכתי דתי
בקדנציה זו ניהלה מפדל מאבקים קשים ומתישים על שמירת מעמדם של החינוך הממלכתי-דתי ושל יתר מפעלי הציונות הדתית המתוקצבים במשרד החינוך.
בראשית הקדנציה, אהוד ברק היה ראש הממשלה ויוסי שריד שר החינוך, אך במשרד פעל חה"כ שאול יהלום כסגן שר, והוא נאבק ואף הצליח להביא לשמירת מעמדו ותקצובו של החינוך הממ"ד.
לאחר פרישת מפדל לאופוזיציה, נפילת ממשלת ברק, ומעבר משרד החינוך לידי הליכוד, לא פסקו לרגע המאבקים למען החינוך הציוני-דתי, שנאלצה לנהל סיעת מפדל כולה, ובפרט חה"כ זבולון אורלב, יו"ר ועדת החינוך של הכנסת.
בחלק ממאבקים אלה הצלחנו, וחלקם עדיין ממתינים לפיתחנו.
הצלחנו:
הצלחנו למנוע שינוי תקן בחינוך היסודי, שאמור היה לגרום לקיצוץ מחצית השעות ב-180 כיתות בחינוך הממלכתי-דתי.
הצלחנו למנוע קיצוץ 100 תקנים של מתנדבות השירות הלאומי (אבל בימים אלה מתקיים במשרד דיון נוסף, והפעם על קיצוץ 400 תקנים).
הפחתנו במחצית את הקיצוץ בשעות תורניות לחינוך הממלכתי-דתי (רבני בתי ספר, שעות תגבור תורני וכו').
לא הצלחנו:
לא הצלחנו למנוע את ההחלטה על יישומו של 'דו"ח שושני', המסכן את קיומם של עשרות בתי ספר ממלכתיים-דתיים כבר בשנים הקרובות ביותר.
לא הצלחנו למנוע את סגירות חטיבת הביניים הדתית בפרדס חנה.
ברחובות ובלוד העירייה (של הליכוד) מתנגדת לפתיחת בתי ספר ממלכתיים-דתיים בשכונות חדשות, ומפעילה לחצים כבדים על משרד החינוך לשנות את תוכניותיו הקודמות, ולא להקימם.
בכל כוחנו ניסינו לשכנע את משרד החינוך שלא להיכנע ללחצים הלא הוגנים של העיריות בעניין זה.
לא הצלחנו.
כל המאבקים האלה הם עדיין שאלות פתוחות הממתינות לנו בקדנציה הבאה.
אמונה – תנועת האישה הדתית לאומית.
תנועת אמונה פועלת לקידום האישה והמשפחה בישראל, למען רווחת הילד, הנערה, העולה והקשיש – תוך חיזוק אופייה היהודי והציוני של המדינה, ברחבי הארץ ובעולם:
120 מעונות יום בהם מתחנכים כ-8000 ילדים לפי מסורת ישראל
5 בתי ילדים עם פנימיות ומשפחתונים
רשת צהרונים ומועדוניות לילדים
6 תיכונים ואופנות
מכללה להכשרת עובדי הוראה לאומנות, לתקשורת חזותית, לדרמה ולמחשבים
מועדון לנשות עסקים
בתי מדרש לנשים
סניפים בארצות ברחבי תבל
סיוע למשפחות ברוכות ילדים
מפדל יזמה את הוזלת מחיר ביטוח החובה לכלי רכב משפחתיים גדולים, והשוואתו למחיר הביטוח של רכב פרטי
הקמת מכון גיור
ביוזמת מפדל ובסיועה פועלים בארץ אולפנים, בהם מכינים תגיירים לגיור ברוח הציונית הדתית שנה שעברה עמד כל המפעל בסכנת סגירה משום שמשרד החינוך קיצץ 8 מיליון שקלים מתקציבו.
מפדל נאבקה והחזירה את התקציב לקדמותו.
תקצוב מכון נישואין
מכון הנישואין "בניין שלם", הפועל למען נישואין כדת משה וישראל ברב חילוניים, קיבל תקציב מיוחד.
גיל הזהב
מפדל פועלת למען הקשישים, הגימלאים ואנשי גיל הזהב, תוך הכרה בתרומתם למען החברה ולמען המדינה.
כחלק מפעילותה בנושא, דואגת מפדל לקיומה וחיזוקה של רשת בתי האבות "תפארת בנים".
כמו כן, פעלה מפדל להקלות לגמלאים בארבעה תחומים: הנחות בארנונה, הנחה באגרת הטלוויזיה, הנחה בתחבורה בציבורית והנחה במופעי תרבות.
מפדל נאלצת מדי שנה לצאת לקרב מחדש, נגד תוכניות האוצר לבטל את ההקלות האלה.
לימוד תורה לבנות
14 מדרשות לבנות ולנשים הוקמו במהלך השנים האחרונות, כמענה לדרישה ההולכת וגוברת להשתלם ולהעמיק בלימודי תורה ויהדות.
המדרשות פרוסות ברחבי הארץ ועוסקים בהן במגוון נושאים, כמו: מקרא, מדרש, הלכה, מחשבת ישראל, לימודי הבית היהודי וחיזוק המשפחה.
המדרשות פועלות ברוח הציונות הדתית.
סיוע בתקציב המדרשות
ביוזמת מפדל הוספו לתקציב המדרשות מיליוני שקלים בשנה.
תוספת זו מאפשרת את המשך תפעולן של המדרשות ואת המשלך לימודיהן של הבנות.
שירות לאומי
מפדל שייסדה את השירות הלאומי לפני 27 שנים, מטפחת את עמותותיה: 'האגודה להתנדבות בעם', 'עמינדב' ו-'אמונה-אלומה'.
כיום כ-6000 בנות משרתות את העם במסגרת השירות הלאומי.
כחלק מפעילות זו, הונהגו גם נסיעות חינם לבנות השירות הלאומי מביתן למקום שירותן וחזרה, באמצעות כרטיסיות הממומנות ע"י תקציב משרד התחבורה.
לאחרונה מבקש משרד החינוך לקצץ 400 בנות ממכסת השרות הלאומי, לקראת שנת תשס"ד.
מענק שחרור לבנות השירות הלאומי
ביוזמת מפדל כלולות בנות השירות הלאומי בחוק חיילים משוחררים, וזכאיות למענק שחרור.
תנועות נוער
בישראל פועלות כיום ארבע תנועות נוער ציוניות דתיות: בני עקיבא, עזרא, אריאל ונוער דתי עובד.
מפדל רואה בתנועות אלה את בנותיה ומסייעת להן בכל אמצעיה ויכולתה.
בנוסף מטפחת מפדל גם את תנועת הילדים "עוז", בה חברים חניכים בגילאי 3-9, ואת ארגון הנוער "דרך ארץ", הפועל בעשרות סניפים בשכונות המצוקה ובעיירות הפיתוח, באמצעות מדריכים מבני הציונות הדתית
גרעינים תורניים
הגרעינים תורניים הוקמו במטרה להפיץ את תורת ישראל לכל חלקי עם ישראל, תוך קירוב לבבות ופעילות למען הזולת.
גרעינים תורניים, אשר רובם הוקמו בשנים אחרונות, פועלים כיום בשכונות המצוקה, בעיירות הפיתוח וביישובי ספר.
תקצוב גרעינים גם בחו"ל
גרעינים תורניים פועלים בתפוצות, במסגרת תוכנית הכוללים "תורה מציון" מייסודו של הפורום לציונות דתית בחו"ל.
גרעינים אלו פועלים בארה"ב, אוסטרליה, דרום אמריקה, דום אפריקה, סין וברחבי אירופה, מפדל דואגת לתקצובם.
בינוי ושיכון
בראשית הקדנציה, היה השר הרב יצחק לוי שר הבינוני והשיכון.
בהנהגתו, קידם המשרד בניית 20 שכונות חדשות לציבור הדתי לאומי, 10 סניפים חדשים של בני עקיבא, מאות מבני ציבור ובתי כנסת ברחבי הארץ.
השר לוי החזיר לראש סדר העדיפויות את פרוייקט שיקום השכונות, והפרוייקט הופעל באופן מסיבי  במיוחד בקרית מלאכי, בחצור הגלילית ובשכונה ד' בבאר שבע.
פוליטיקאים דיברו הרבה ועשו מעט בנוגע לחוק הדיור הציבורי.
העובדה היא שבתקופתו (הקצרה) של השר לוי במשרד השיכון, מחקק החוק ויושם הלכה למעשה.
בהנהגת השר לוי, משרד השיכון, נחקק החוק ויושם הלכה למעשה.
בהנהגת השר לוי, משרד הבינוי והשיכון, בממשלת ברק(!) בנה 10000 יחידות דיור ביש"ע.
בחודשים האחרונים היה הרב לוי שר התיירות. שם הוא מתמודד עם המשבר העמוק שנגרם לענף עקב המלחמה.
ראוי לציין מיוחד את ההשקעה בתשתיות התיירות בגולן, ואת הקמת הטיילת בחברון.
התיישבות
חלק הולך וגובר של החקלאות בישראל מוחזק בידי אנשי תורה ועבודה, המגשימים את ערכי מפדל הלכה למעשה בחיי היומיום.
באיגוד המושבים הדתיים חברים 96 יישובים, ולתנועת הקיבוץ הדתי 16 קיבוצים.
סיעת מפדל עמדה לצד המושבים והקיבוצים במאבק הקשה לקיום ולקידום החקלאות.
היא פעלה בנושאי התיישבות, קרקעות, מים, פיצוי על אסונות טבע, ייבוא חקלאי במסגרת הסכמי גאא"ט ועוד.
ביוזמת חברי הכנסת של מפדל התקבלה בכנסת שורה ארוכה של החלטות המסייעות למאבק הקיום של החקלאות בישראל.
החטיבה להתיישבות
מפדל מחזיקה בתיק ההתיישבות בהסתדרות הציונית.
ביוזמתנו הוכנס תקציב החטיבה להתיישבות לבסיס תקציב הממשלה – עובדה המקלה באופן משמעותי את המאבק עליו בשנים הבאות.
החטיבה מעניקה סיוע להתיישבות באזורים הבאים: חבל זה, הר חברון, בנימין וגוש עציון, גולן, שומרון ובקעת הירדן.
תקציב 2001
דברי שר האוצר סילבן שלום
"אדוני היושב ראש... אני מתכבד למסור לכנסת ולך, בעל פה, על כל ההסכמות שנתקבלו בהסכמים עם המפלגות השונות.
לא נחתם שום הסכם בכתב עם שום סיעה.
נעשו הסכמות ואותן אני עומד לקרוא כאן, אחת לאחת, כדי שהדברים יהיו ברורים לחלוטין.
.. סיעת מפדל: ישיבות הסדר – יבוטל הקיצוץ בסך 14 מיליון ₪ לישיבות ההסדר בתקציב משרד הבטחון;
ארגונים ציוניים ארציים – יתווסף סכום של 7 מיליוני ₪ לארגונים ציוניים ארציים במשרד החינוך;
מדרשות ליהדות – יתווסף סכום של 3 מיליוני ₪ למדרשות ליהדות במשרד החינוך;
גרעינים תורניים – יתווסף סכום של 1 מיליון ש"ח לתמיכות במינהל החינוך הדתי במשרד החינוך;
שעות לימוד – יתווסף סכום של 9 מיליון ₪ לשעות לימוד למגזר הממלכתי-דתי במשרד החינוך;
משרד הדתות – יתווסף סכום של 18 מיליון ₪ לנושאים הקשורים למפדל במשרד הדתות.
תקציב 2002
דברי שר האוצר סילבן שלום, מתוך דיון הצעות חוק להשגת יעדי התקציב
"אדוני היושב ראש, בהתאם לנוהל ולנוהג... ביום חמישי, טרם ההצבעה, ובהתאם לחוק, אני אעמוד מול הדוכן ואפרט אחת לאחת את ההתחייבויות.
שניתנו למפלגות ולסיעות בהקשר של אישור תקציב המדינה...
לסיעת מפדל התווספו לנושאים הקשורים לחינוך הממלכתי דתי סך של 26 מיליון שקלים.
יוקטן הקיצוץ בתקציב משרד הביטחון בנוגע לישיבות ההסדר, ועקב כך יתווספו לנושא זה 12 מיליון שקלים.
יצומצם הקיצוץ בתקציב החטיבה להתיישבות וסך כל התוספת לתקציב תהיה 40 מיליון שקלים.
סך כל תקציב החטיבה להתיישבות יעמוד על 146 מיליון שקלים.
אנו מתחייבים:
להצטרף לממשלה רק בראשות הליכוד
להתנגד למדינה פלסטינית//
ולפעול להכנעת הטרור
ליישם את תכנית מפדל למפנה בחינוך העל יסודי
לצאת למיפקד בתוך 3 חודשים, לפתוח דלת לדור הבא במפדל
אנו מתחייבים לייצג את הערכים של מיליון דתיים לאומיים בישראל,
לשמור על זהותנו כמדינה יהודית ודמוקרטית,
להגן על צביונה היהודי של מדינת ישראל ועל החינוך הממלכתי דתי,
ולחזק את ההתיישבות בכל חלקי ארץ ישראל.
משפחה דתית לאומית משלמת עד 80000 ₪ לחינוך של כל ילד וילדה – פי 3 ממשפחה חילונית או חרדית.
זה נטל כבד מאוד, וזה חייב להשתנות.
תוכנית מפדל למפנה בחינוך העל-יסודי
חוק חינוך חובה בכיתות י"א ו-י"ב.
היום כל ילד חמישי לא מסיים תיכון.
מפדל תחיל חינוך חובה גם בכיתות י"א ו-י"ב כדי להחזיר 25 אלף תלמידים למעגל הלימודים.
חוק מימון תשלומי הורים העלות הגבוהה של החינוך התיכוני הדתי-לאומי מונעת ממשפחות רבות את האפשרות להעניק לילדיהם את החינוך האיכותי והערכי שהן רוצות בו.
לפי החוק, תשלומי ההורים ימומנו ע"י הלוואות ממשלתיות, שיומרו למענק עבור כל ילד שישרת שירות מלא בצבא או בשירות לאומי.
מימון דיפרנציאלי ללימודי יהדות תיקון זה ישווה את מעמד הישיבות התיכוניות והאולפנות לזה של החינוך הטכנולוגי ללא סחטנות וללא הקצבות ייחודיות.
מפדל תתבע את מימוש התוכנית הזו במו"מ הקואליציוני להקמת הממשלה החדשה.
שומרים על הבית שלנו - מפדל
