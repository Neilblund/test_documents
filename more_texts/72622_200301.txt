העם רוצה שרון.
מנהיג עם שיקול דעת
חמשת העיקרים:
הציונות.
הזכויות.
הביטחון.
השלום.
ירושלים.
הציונות ועם ישראל
ישראל היא מדינה יהודית,
ציונית
ודמוקרטית.
הציונות היא התנועה הלאומית של העם היהודי והגשמתה תוצב בראש סולם עדיפויותיה של ממשלת ישראל.
מדינת ישראל מהווה אמצעי להגשמת מטרות הציונות.
הממשלה תפעל בנאמנות ובתנופה להגשמת הציונות ע"י הגברת העלייה,
ההתיישבות,
בנין הארץ,
פיתוחה,
והעמקת הזיקה של העם היהודי בישראל ושל יהדות התפוצות למדינת ישראל ולמורשת ישראל.
יובטח המשך שגשוגה של תרבות יהודית ישראלית כנגד הפוסט-ציונות ותנאי הכפר הגלובלי, תרבות המבוססת על התרבות היהודית המסורתית לגווניה ולעדותיה, והיונקת, מהתרבות המדעית דמוקרטית של המערב.
הממשלה תראה מול עיניה את הצורך לטפח ולשמור את אחדותו של העם היהודי,
ותפעל להעמקת החינוך היהודי וציוני ולמניעת התבוללות בקרב בני הנוער היהודיים ברחבי העולם.
יישמר הסטטוס-קוו בנושא דת ומדינה.
הממשלה תפעל לקירוב לבבות בין דתיים לחילוניים בדרכי נועם וברוח אהבת ישראל.
הזכויות
זכותו של העם היהודי לארץ ישראל היא זכות נצחית שאינה ניתנת לערעור.
זכות בסיסית זו משולבת עם זכויות יסוד נוספות: עם זכותו של עם ישראל לשלום וביטחון;
עם זכותם של אזרחי ישראל לסטנדרטים מערביים של זכויות אזרח ודמוקרטיה;
ועם זכותם של כל אזרחי ישראל עולים כוותיקים, דתיים כחילוניים, מיעוטים כיהודים וימנים כשמאלנים, להשתלבות מלאה והרמונית במדינה על מנגנוניה השונים,
ליחס מכבד והאוהד מצד התקשורת הישראלית
ולהשגת שיוויון הזדמנויות מלא ושלם.
הביטחון
קיומה של ישראל כמדינה יהודית עצמאית במזרח התיכון מותנה בראש ובראשונה בביטחון.
לפי כך, שיקולי הביטחון למיניהם מקבלים עדיפות עליונה במדינת ישראל.
בהתאם לכך תקפיד ישראל לשמור על נכסי הביטחון שלה על מנת להרתיע כל אויב,
להבטיח את יכולתה להגן על עצמה בעתות משבר כתנאי הכרחי וכמרכיב ראשון במעלה, בכל הסדר מדיני.
השלום
השלום הוא אחד מהיעדים המרכזים של מדינת ישראל.
ישראל תמשיך לפעול למען השגת הסכמי שלום יציבים וקבועים ויחסי שכנות טובים עם הפלשתינאים ועם כל מדינות ערב,
תוך ראיית הביטחון והפסקה מוחלטת של הטרור, בכל הרמות כתנאי הכרחי שבלעדיו לא יתכן שלום בר-קימא במזרח התיכון.
ירושלים
ירושלים היא בירתו הנצחית של העם היהודי, עיר אחת מאוחדת, שאינה ניתנת לחלוקה.
ישראל לא תנהל כל משא ומתן על ירושלים, תעשה לחזוק אופייה וסמליה היהודיים ותגביר את תנופת ההתיישבות היהודית בכל רחבי העיר.
ביצורה של ירושלים כבירתנו היא משימה לאומית ממדרגה ראשונה.
הממשלה תפעל במרץ לחיזוקה ולפיתוחה של העיר בכל התחומים למען כל תושביה.
ישראל תבטיח את חופש הפולחן הדתי ואת הגישה החופשית אל המקומות הקדושים לבני כל הדתות בירושלים.
