מצע האיחוד הלאומי
מבוא
מתוך הכרה במקומו  בחשיבותו ובייעודו של העם היהודי בעולם ומתוך הכרה בערכיו  בתורתו  במורשתו ובמרכזיותה של ארץ ישראל בהגשמת ערכים אלו  שואפת הרשימה לממש את חזון השיבה של העם היהודי לארץ ישראל להגשים את מטרות הציונות ולבסס את המדינה הריבונית שהקים העם היהודי השב לארצו
כדבריו של רחבעם זאבי  גנדי  הי"ד  איחוד המפלגות   ישראל ביתנו   מולדת  ותקומה  ברשימה אחת לכנסת  מייצג  בעיקר  את שלושת עקרונות הציונות
שמירה על ערכי העם היהודי והמולדת
עלייה
והתיישבות
היום יותר מתמיד ישראל זקוקה להתלכדות סביב אותם ערכי יסוד שהקימו את המדינה היהודית בישראל
רשימת האיחוד הלאומי   קבעה לה כמטרה פוליטית  להפוך לכוח שלטוני תוך צירוף מפלגות וגופים המייצגים את מכלול הפסיפס הקיים במדינת ישראל והדוגלים באותם ערכים של המחנה הלאומי
במדיניות החוץ והביטחון  מדינת ישראל תחזיר לידיה את כוח ההרתעה שלה  תוך נקיטת יד קשה ושפה ברורה ומאוחדת מול אויבינו
ומאידך  תפעל לקרב את בני בריתנו
במדיניות פנים אנו זקוקים להתחדשות  לשינוי תפיסה ולמנהיגות אמיצה בתחומים רבים  בחינוך  בבריאות  בדיור  בכלכלה  ברווחת הפרט ובמערכת השלטון
אך בעיקר לתת מענה לפערים החברתיים הקיימים בתחום החינוך
בטחון והסדר מדיני
יש להגיע להכרעה צבאית מיידית ומוחלטת ולא להניח למלחמת ההתשה להימשך
מלחמת ההתשה הפלסטינית מחלישה את ישראל בתודעת אזרחיה  הורסת את כלכלתה ומתסיסה את ערביי ישראל
לא יהיה פתרון מדיני העונה על צרכי הביטחון של מדינת ישראל ללא הכרעה צבאית
ממשלת ישראל חייבת להיצמד לעקרונות הבאים
לא תקום ישות מדינית נוספת בין הירדן לים
הניסיון המר של תוצאות הסכמי אוסלו הוכיח שכל ישות פלסטינית עצמאית יכולה להפוך במהרה לאיום אסטרטגי על מדינת ישראל ולסיכון חיי אזרחיה  הקמת מדינה פלסטינית בין הירדן לים תהווה סכנה לעצם קיומה של מדינת ישראל
הסכמי אוסלו מנוגדים באופן מהותי ובסיסי לזכותו של העם היהודי לקיום בטוח ועצמאי בארצו
הם הופרו באופן שיטתי ע"י הפלשתינים וממילא אינם קיימים ומשוללי כל תוקף
הממשלה לא תכיר ברשות הפלסטינית ותפעל לפירוקה
תוך חיסול תשתית הטרור והארגונים על מנהיגיהם
ממשלת ישראל לא תעביר כספים לרשות הפלסטינית
את כספי הרשות יש להחרים וליעד לצורכי פיצוי על הנזקים שנגרמו לענפי המשק ולאזורים שנפגעו בארץ ממתקפת הטרור הפלסטינית
ממשלת ישראל תתבע את החרמת כספי הרשות הפלסטינית  הארגונים הפלסטינים המעורבים בטרור וחשבונותיו האישיים של עראפאת ושל אנשיו
האיחוד הלאומי  תחתור לשלום אמת המבוסס על הסכמה בין הצדדים
כשלב ראשון בהסכם שלום יש לפתור את בעיית הפליטים הפלסטינים הנמקים זה 55 שנים במחנות הפליטים  מהווים את תשתית הטרור ודורשים את זכות השיבה ליפו  חיפה  צפת ואשקלון
הפתרון המוצע הוא טרנספר בהסכמה   חילופי אוכלוסין   יישוב פליטי מלחמת העצמאות במדינות ערב במקומם של הפליטים היהודים שיצאו ממדינות אלה ונקלטו בישראל
רשימת האיחוד הלאומי  תפעל ליישום התוכנית של הגירה מרצון של ערביי יש"ע מארץ ישראל  באמצעות מתן תמריצים לעידוד ההגירה
על אלו שאינם נמנים על תושבי מחנות הפליטים תוחל תכנית קנטונים  בהתאם למבנה הגיאוגרפי בשטח
על בסיס הנהגה מקומית אותנטית ולא  מנהיגות  מיובאת מתוניס
וזאת תחת ריבונות ושליטה ביטחונית ישראלית כוללת ומלאה
כל גורם עוין שיפעיל טרור או יסייע לטרור נגד מדינת ישראל ואזרחיה  יגורש לאלתר מתחומי ארץ ישראל  תהא דתו ואזרחותו אשר תהא
היציאה החד  צדדית של צה"ל מדרום לבנון הפכה את כל המובלעת למוצב קדמי של האייטולות  מטהרן
וזאת תוך הצבת טילים אירניים  הטיית מקורות המים של ישראל  בניגוד להסכמות שגובשו מאז קום המדינה  והפיכתו של חיזבאללה למרכז טרור המגבה גם את ארגוני הטרור הפלסטיניים
ממשלת ישראל חייבת לתת עדיפות מיידית להסרת האיום מגבול הצפון
מדיניות חוץ
יעדיה העיקריים של מדיניות החוץ צריכים להתמקד בשמירה על ריבונותה של ישראל
תוך כדי השאיפה לשלום עם מדינות ערב על פי בסיס העיקרון של   שלום תמורת שלום
ממשלת ישראל תפעל להעמקת הקשר ושיתוף הפעולה עם הקהילות היהודיות בתפוצות
יש לשמור על יחסי ידידות מיוחדים עם ארה"ב
אך מבלי לוותר על האינטרסים של הביטחון הלאומי ועל חופש הפעולה המדיני והעצמאות הפוליטית המלאה
בה בעת  יש לפעול להקטנת תלותנו בסיוע הכספי מארה"ב  עד לביטולו המלא
יחסי החוץ של מדינת ישראל אינם יכולים להיות רק מול ארצות הברית
יש לפעול לחיזוק קשריה של ישראל עם הקהילה האירופית
ולקידום האינטרסים המדיניים והכלכליים של ישראל במדינות אירופה  מערב ומזרח כאחד
ישראל תפעל להרחבת מעגל המדינות התומכות בה  המתייצבות לצידה והמשתפות איתה פעולה   ובראש ובראשונה   רוסיה  מדינות בריה"מ לשעבר ומדינות מזרח אירופה
ממשלת ישראל צריכה לחזק את קשריה עם המדינות והתנועות שעומדות גם הן תחת האיום של הטרור האיסלמי
כגון  ארגונים נוצריים פרו  ישראלים   הודו  תורכיה ומדינות האיסלם המתון שאינן ערביות
אנו נאבק על הוקעת החרם הערבי ונתבע את גינויו בזירה הבינלאומית  כולל הטלת סנקציות נגד מדינות ותאגידים המקיימים אותו  או הנכנעים לו
הסברה
ממשלת ישראל חייבת לנהל מלחמת הסברה גלובלית נגד הטרור האיסלמי
תוך חשיפת הפרצוף האמיתי של השליטים הפלסטינים
ולקרוא להפסקת כל תמיכה בינלאומית  כלכלית ופוליטית גם יחד  ברשות הפלסטינית
מדינת ישראל חייבת להקים מערך הסברה מקצועי ומקיף  שיבטיח קו הסברה אחיד לכל משרדי הממשלה ולצה"ל ויתואם גם עם הארגונים היהודיים והפרו  ישראליים בעולם
המאמץ ההסברתי יתמקד גם בדעת הקהל בקרב האוכלוסייה הערבית ביש"ע ובמדינות השכנות
ירושלים
ירושלים המאוחדת היא בירתו הנצחית של העם היהודי במדינת ישראל
זו אינה הצהרה כי אם קביעת עובדה
אנו דורשים
רצף התיישבותי בכל חלקי ירושלים  כדי להבטיח את אחדות העיר
העברה לירושלים של כל משרדי הממשלה המוסדות והארגונים הציבוריים והתרת הקמתן של נציגויות זרות רק בירושלים
נדרוש מהממשל האמריקאי ליישם את החלטת הקונגרס להעביר את השגרירות האמריקאית לירושלים
הבטחת הגישה החופשית לכל אדם למקומות הקדושים
ובמיוחד הבטחת זכותו של כל יהודי לעלות לתפילה בהר הבית
הפסקת הבנייה הבלתי חוקית של ערביי יו"ש במזרח ירושלים וביישובי הלוויין של ירושלים
דת ומדינה
שמירת צביונה היהודי והציוני של המדינה
מדינת ישראל היא מדינתו של העם היהודי
לא יתאפשר למפלגה להתמודד בבחירות לכנסת  אם לא תקבע במצעה שישראל היא מדינתו של העם היהודי
יש לוודא שיישמר הצביון היהודי במדינה  המתבסס על ערכי מורשת ישראל  תוך העמקת לימודי מורשת העם היהודי ודברי ימיו
בה בעת עומדת הרשימה על כך שהדת תופרד מהפוליטיקה המפלגתית
לא תהיה למפלגה כלשהי פטרונות פוליטית על ערכי הדת וחוקיה וכל חקיקה בנושאי דת תעשה ללא כפייה של מגזר אחד על משנהו  אלא תוך הסכמה רחבה ככל האפשר
חובת השירות הצבאי או הלאומי
הרשימה רואה בשירות בצה"ל או בשירות הלאומי  צורך חיוני לקיום המדינה
ומאמינה כי לימודי התורה נחוצים לשמירת מורשתו של עם ישראל
עם זאת  אין להסכים לחלוקה לא שוויונית בין אזרחי המדינה בחובת השירות הצבאי או השירות הלאומי
הרשימה תעודד מסגרות המשלבות שירות ביטחון עם לימוד תורה  כדוגמת ישיבות ההסדר והנח"ל החרדי
ממשל ומשטר
המשטר והממשל במדינת ישראל  מבוססים כיום על טלאים והסדרים מעורבים  אשר מנוגדים לעקרון הפרדת הרשויות
כך  רשות שלובה ברשות  מתערבת בתחומים לא לה ומשותקת מהתערבות של רשויות אחרות בתחומה
יש לחזור להפרדת רשויות אמיתית  בין הרשות המחוקקת   הכנסת   הרשות המבצעת   הממשלה   והרשות השופטת תוך שמירה מוחלטת על עצמאותן
חוקה
מדינת ישראל מתגלגלת מיום ליום ומשנה לשנה  על בסיס הסדרים זמניים וסטאטוס קוו
כתוצאה מכך נוצרים סדקים בחברה הישראלית וכל סקטור  מושך לכיוון שלו  כדי להשפיע על הסטאטוס קוו השביר
רק קביעת מהותה של מדינת ישראל כמדינה יהודית  ציונית ודמוקרטית בחוקה  שתסדיר את זכויות וחובות היסוד האזרחיות   תשים סוף לטלטלה החברתית ותלכד את החברה הישראלית סביב הציר הערכי המשותף לכלל בניה
בית משפט לחוקה
אין זה מתפקידה של מערכת המשפט להכריע בעניינים פוליטיים או כאלה השנויים במחלוקת ציבורית
בית המשפט העליון התערב  ובמיוחד בשנים האחרונות  בסוגיות שהן יותר ערכיות ופוליטיות ממשפטיות צרופות
הדבר גרם נזק הן למערכת המשפט והן לעניין עצמו
למערכת המשפט נגרם נזק בכך שהיא נתפסת  לכל הפחות  כבעלת סדר יום פוליטי משלה   ולפיכך אינה מאוזנת
לכן  האיחוד הלאומי  יפעל להקמת בית משפט לחוקה שיהיה הסמכות היחידה והבלעדית בעניינים הנוגעים לחוקה
משטר נשיאותי
מצע זה נכתב בעיצומה של מערכת הבחירות השלישית בתוך ארבע שנים
אי היציבות הפוליטית אינה גזירה משמיים  אלא  נובעת משיטת הממשל
תלותו של ראש הממשלה בקואליציה פרלמנטרית  המבוססת על מספר מפלגות  מחלישה אותו ומערערת את יציבות ממשלתו
הפתרון היחיד למצב קשה זה הוא שחרור הממשלה מכבלי הפוליטיקה   ראש הממשלה ייבחר באופן ישיר על ידי העם ולא יועבר מתפקידו אלא על ידי העם
חברי הממשלה יהיו בעלי ידע מקצועי בתחום המשרד שעליו הם ממונים
הרכב הממשלה ואופן איושה יוגדרו בחוק כדי למנוע מצב שבו  יחולקו  תיקים ומשרדים לאישים  שלא משיקולים מקצועיים
חברי הכנסת לא יוכלו לכהן בתפקידי שר וסגן שר
כך  הפעילות הפוליטית המקצועית תימצא ותתרכז בכנסת ותעסוק בחקיקה ובפיקוח הפרלמנטרי על הממשלה
המטרה היא להפוך את הממשלה מפוליטית לטכנוקרטית
הרשות השופטת
הרשות השופטת מופקדת על הכרעה בסכסוכים בין האזרחים ובינם לבין רשויות המדינה
רשימת האיחוד הלאומי  תפעל להגדרת סמכויות בית המשפט בחוק
אנו נפעל על מנת לייעל את המערכת  להרחיב את הסיוע המשפטי למעוטי היכולת  לצמצם את התורים בבתי המשפט ולשפר את השירות שמערכת זו נותנת לבאים בשעריה
נפעל לשינוי שיטת מינוי השופטים בארץ
בשום מדינה מתוקנת אין שיטה בה שופטים בוחרים שופטים  מה גם שאלו מתמנים עד לגיל הפרישה
הועדה למינוי שופטים תחויב בכתיבת פרוטוקולים  דבר שלא קיים עתה
יש להפעיל מדיניות כוללת ופיקוח ציבורי על כל רשויות החוק והאכיפה כגון משטרת ישראל  בתי הדין ופרקליטות המדינה
עלייה  קליטה ויהדות התפוצות
תמצית הציונות היא בתנופת העלייה החיונית לקיומה ולביסוסה של המדינה
לכן  יש לעודד את העלייה ולהקל על קליטתם של העולים בארץ
יהדות התפוצות צריכה להיות שותפה פעילה בעידוד העלייה  בשיפור הקליטה בתחום הדיור  התעסוקה והחינוך ובפעולות למניעת ירידה מישראל
מדינת ישראל היא לב לבו של העם היהודי  ויש בינה לבין יהודי התפוצות שותפות גורל ואחריות הדדית
על מדינת ישראל לשמור על המחויבות ההדדית ולחזקה באמצעות הגברת החינוך היהודי בתפוצות וחיזוק הקשרים עם הקהילות היהודיות
עליית היהודים ארצה מאפשרת למדינת ישראל לשפר את מערכותיה  להעשיר את תרבותה  לגוון את כלכלתה ולפתוח אופקים חדשים במדע  בטכנולוגיה   בחינוך ובספורט
לכן  הממשלה צריכה למצות את הפוטנציאל הטמון בעלייה ארצה  בכלל
ובעליה הגדולה מבריה"מ לשעבר  בפרט
יש להבטיח את המשך התוכניות המיוחדות של הממשלה והסוכנות היהודית בתחום עידוד העלייה מצרפת  ארגנטינה ודרום אפריקה ושל הפרויקט הרב  שנתי ולקידומם בארץ של בני קהילת יוצאי אתיופיה
יוצאי המדינות האמורות ישולבו בתפקידים מרכזיים בביצוע הפרויקטים והתוכניות הללו
על מנת לשמור על האופי היהודי של המדינה  צריכים להשקיע מאמצים נוספים בחינוך יהודי  רוחני של המועמדים לעלייה
ולהקים ואף להרחיב את מסגרות הגיור בתפוצות עבור אלו שאינם יהודים והם זכאי עלייה לפי חוק השבות
על מנת לשפר את מצבם החברתי  כלכלי של העולים בארץ  ולחזק בכך נכונות אצל יהודי התפוצות להצטרף אלינו
חייבת ממשלת ישראל
להטיל על חברות השיכון הציבוריות  בשיתוף השוק הפרטי  לפתור  תוך שלוש שנים  את מצוקת הדיור של עולי שנות ה 90 בעלי מעמד כלכלי נמוך
במיוחד של המבוגרים  המשפחות החד  הוריות והנכים  על ידי יצירת מלאי דירות להשכרה  לתקופה של 5-10 שנים
לייעל מערכות ההכשרה וההסבה המקצועית  לממן ולארגן הקניית רשיון מעשי ראשוני לבוגרי הקורסים להכשרה
יש להרחיב ולתגבר את הפרויקטים הניסיוניים של שילוב מומחים עולים  בתחומים בהם יש ליוצאי בריה"מ ומדינות המערב ניסיון וידע ייחודיים   במערכת הביטחון  בחינוך מתמטי ומדעי  בטכנולוגיה וכדומה
להגדיל את הסיוע ליצירת מקומות עבודה  על ידי העולים עצמם  באמצעות עידוד יזמות עסקית  סיוע לעסקים קטנים ובינוניים ומתן גיבוי מיוחד לשמירה ולפיתוח של קשריהם הכלכליים בחו"ל  למען הגדלת סחר החוץ והייצור הישראלי
פגמים בלימוד ובידיעת השפה העברית מהווים את אחד המחסומים המרכזיים להשתלבותם של העולים בחברה  בתרבות הישראלית ובשוק העבודה
אי לכך  צריכה הממשלה להקצות משאבים נוספים להשלמת לימודי עברית של העולים הותיקים ולשפר את רמת הלימודים אצל העולים החדשים
יש צורך ברפורמה מהותית בשיטות לימוד השפה העברית באולפנים  שכמעט ולא השתנו מאז קום המדינה
במקביל לתגבור לימודי השפה העברית  יש להמשיך ולתמוך בכלי התקשורת ובפעילות התרבותית הנעשית בשפות  ועל פי המסורת  של קהילות העולים השונות  כחלק אינטגרלי של עולם התקשורת והתרבות הישראלי
בין היתר  חייבים משרדי הממשלה לבצע את החלטתם מ  1994  לפיה כל פרסום מטעמם חייב להופיע גם בשפה הרוסית
ביחידות לטיפול בפניות הציבור ובדלפקי קבלת הקהל של הרשויות הממשלתיות   לרבות בתי המשפט והמשטרה   הרשויות המקומיות ושל תאגידים ציבוריים גדולים  חייבים להבטיח טיפול ושירות בשפה הרוסית ובשפות נוספות  בהתאם להרכב האוכלוסייה המקומית
לשלב שילוב מואץ של אנשי מקצוע מקרב העולים בתחומי  האקדמיה  הרפואה  הטכנולוגיה ועוד
זאת בתפקידי מפתח ובתפקידים ניהוליים
לייצג את האינטרסים של העולים ולהעלות את תביעותיהם הסוציאליות   זכויות הפנסיה והפיצויים לנפגעי האסון בצ'רנוביל וכו   אל מול השלטונות של ארצות המוצא
להרחיב את מסגרת הפרוייקטים לשילוב מדענים עולים במו"פ  במחקר האקדמי ובהוראה   תכניות גלעדי קמ"ע
הממשלה תבטיח את תקציבי הפרוייקטים ותפעל להשוואת תנאים מלאה בין המדען העולה לבין עמיתו הותיק
הפגיעה המתמשכת בזכויות האזרחיות של העולים חייבת להיפסק
יש להסדיר בחוק ובנוהל ברור ופתוח לביקורת ציבורית  את הנושאים הבאים:   הקריטריונים לקבלת החלטות הנוגעות למתן תשובות לאזרחות ישראלית  איחוד משפחות והענקת אישורי כניסה לביקור בישראל
כלכלה
מדינת ישראל לא ידעה שלום  ואפילו לא שיחות שלום  ברוב שנות קיומה למרות זאת הצליחה מדינת ישראל  נטולת משאבים טבעיים ותשתית כלכלית מפותחת  להגיע תוך זמן קצר למועדון המצומצם של הכלכלות המפותחות ביותר בעולם
זאת  על אף השתתפותה במספר מלחמות ובהיעדר מוחלט של שיתוף פעולה כלכלי עם שכנותיה הקרובות והרחוקות
גם בתקופת המשבר הנוכחי ניתן לצאת מן המיתון הכלכלי  לצמצם את שיעור האבטלה במשק ולהחזיר את הביטחון הסוציאלי לאזרחים  באמצעות הכרעה צבאית ומדיניות כלכלית נכונה
המדיניות הכלכלית חייבת להתבסס  בראש ובראשונה  על צמצום דראסטי של המנגנון הממשלתי והציבורי
עידוד הפעילות העסקית של הגורמים הפרטיים
והפרטה מואצת של החברות והתאגידים הממשלתיים
המנוף המרכזי לחידוש הצמיחה הכלכלית וליציאה מן המיתון העמוק  חייב להתבסס על קידום פרוייקטים לאומיים בקנה מידה גדול  המסוגלים  גם בתקופה קשה זו  למשוך מימון פרטי בתנאים מועדפים  בהתאם להחלטות הממשלה
ממשלת ישראל צריכה לתת עדיפות לעשרה עד חמישה עשר פרוייקטים בתחום האנרגיה  התחבורה  התקשורת  שיקום הסביבה  מיחזור פסולת  בניית איים מלאכותיים וכדומה
במקביל   יש לצמצם את דרך הייסורים הביורוקרטית והמשפטית לאישורם  ע"י קבלת חוק מיוחד לפרוייקטים לאומיים  ולהתקין תהליכים מזורזים לקבלת החלטות
תוך שמירה על איכות התכנון וההיבטים החברתיים והסביבתיים של העבודות המבוצעות
יש לצאת לרפורמה יסודית גם בתהליכי התכנון הרגילים  אשר יוצרים  צוואר בקבוק   בדרך לאישורן של אין ספור תכניות פיתוח של שכונות מגורים  פרויקטים בתחום התשתיות וכדומה  ע"י ביטול של שלבי אישור מיותרים וקביעת לוח זמנים מחייב לכל הליך הבדיקות ומתן האישורים
יש להגדיל את סמכויות השלטון המקומי תוך הקטנת הריכוזיות וצמצום מספר המשרדים בממשל המרכזי
ובמקביל להגביר את הפיקוח על תקציבי הרשויות  לשמירת האיזון
הדבר יאפשר את הפחתת נטל המיסים העירוניים
הפעלת מדיניות חלוקה מחודשת של חלק ניכר מקרקעות המדינה
בין השאר  העברה של קרקעות מתחום השיפוט של המועצות האזוריות לתחום השיפוט של עיירות הפיתוח  ובחינה מקצועית של אפשרויות לאיחוד רשויות מקומיות שכנות
הדבר יאפשר הפחתת נטל הארנונה
מדינת ישראל חייבת להסדיר מחדש את נושא השביתות במשק ולחוקק חוק בוררות חובה  אשר יאסור שביתות כאמצעי לפתרון סכסוכי עבודה  בענפים שתפקודם חיוני למשק כולו  לביטחון המדינה או לחיי יום יום התקינים של אזרחים רבים
הרשימה תומכת בפיתוחו של ענף התיירות  תוך ניצול התנאים האקלימיים והדגשתה של קדושת הארץ לעם היהודי ולבני דתות שונות
הפיתוח ייעשה באמצעות תכנון מפורט של מוקדי התיירות  הכשרת כוח אדם הולם  עידודה של תיירות פנים ותמיכה בענף התיירות הכפרי ובאתרים ארכיאולוגיים
רשימת האיחוד הלאומי  מאמינה כי התיירות יכולה לשמש כלי להגברת האהבה למולדת ולהבנה הבינלאומית לצרכיה של מדינת ישראל
חינוך תרבות וספורט
מדינת ישראל איננה משופעת באוצרות טבע
מבחינה דמוגרפית מהווה מדינת ישראל רק רסיס מכלל אוכלוסיית המזרח התיכון
כוחה הכלכלי והביטחוני של מדינת ישראל טמון במשאב האנושי
זה אינו מובן מאליו  ולא יוסיף ויתקיים  אם לא נשקיע את המשאבים הציבוריים בצורה מרוכזת ונחושה
תקציבי החינוך במדינת ישראל הם מן הגבוהים בעולם ביחס לגודל האוכלוסייה והמשק
אך הבעיות המבניות  כמו גם מדיניות בלתי נכונה  הביאו לירידה מתמדת באיכות
להתדרדרות מתמשכת בתנאי העבודה  השכר ובמעמדם המקצועי של המורים
ולהרחבת הפערים ברמת החינוך בין מרכז הארץ לפריפריה ובין שכבות האוכלוסייה השונות
רק 70 דקות נסיעה מפרידות בין אופקים לגבעתיים אך שיעור הזכאים לבגרות מקרב בני העיר אופקים הינו רק 31 אחוז לעומת 66 אחוז בגבעתיים
אנו נפעל לשינוי המגמות הנ"ל ע"י צמצום המנגנונים הביורוקרטיים והקצאת משאבים לחיזוק מעמדם ולהעלאת הרמה המקצועית של המורים
דגש מיוחד יושם על עיירות הפיתוח ושכונות המצוקה  בהן יינתנו תמריצים מיוחדים כדי להביא את מיטב המורים
אנו נפעל להעלאת רמת החינוך במתמטיקה ובמדעים המדויקים
תוך שילוב רחב יותר של מורים עולים בעלי השכלה גבוהה בתחומים הנ"ל  ותוך שימוש רחב יותר בניסיונם הפדגוגי  בחינוך הפורמאלי והבלתי פורמאלי
במקביל יתבצע מאמץ מיוחד לשילוב  בהוראה בבתי הספר העל  יסודיים  של מפוטר ההיי טק  בעלי ידע בתחומי המתמטיקה והמחשבים
החינוך הוא שיוצר את החיבור בין האדם לארצו ואת המחויבות החברתית ההדדית בין האדם לזולתו
אנו נפעל להנחלת תוכניות לימוד ונהלים  אשר ישימו דגש על טיפוח התרבות היהודית ישראלית וחיזוק ערכי הציונות ואהבת המולדת  וזאת במקביל להקניית מושגי יסוד וערכים כלליים ואוניברסליים
הממשלה צריכה להבטיח את לימודי המתמטיקה  המדעים והשפות הזרות  ברמה הנדרשת בשוק העבודה המודרני  בכל זרמי החינוך
לרבות בחינוך החרדי העצמאי
יש להמשיך ולהרחיב את פרוייקט  מחשב לכל ילד  שמטרתו לסגור את הפער הדיגיטלי  בין נוער משכבות סוציו אקונומיות חלשות לבין בני גילם מן המשפחות המבוססות
משרדי הממשלה חייבים לגבש תכנית משותפת שמטרתה לצמצם את ממדי הנשירה מבתי הספר ולמנוע את התדרדרות הנוער לסמים ולפשיעה
יש להפוך את ההשכלה הגבוהה לנגישה יותר לכל שכבות העם באמצעות רשת המכינות   והקצאת מלגות והלוואות ללימודים
וכן  פתיחת מוסדות נוספים להשכלה גבוהה בפריפריה
אנו נפעל לפתיחת האוניברסיטה החדשה בגליל  ולשדרוג מעמדה של מכללת יהודה ושומרון באריאל והפיכתה לאוניברסיטת יש"ע
ההטבות בתחום ההשכלה הגבוהה יינתנו  בראש ובראשונה  לבני עיירות הפיתוח
ולחיילים משוחררים
לתנועות הנוער תפקיד חיובי וחיוני בחינוך  בהקניית ערכים ובמעורבות חברתית לדור הצעיר
על המדינה לתקצב את תנועות הנוער על בסיס מספר החניכים בכל תנועה
בתחום התרבות נפעל להקמת רשות לתרבות אשר תסייע לפעילות התרבותית הקיימת  וליוזמות תרבותיות חדשות  בכל התחומים   תיאטרון  מוזיקה  אמנות פלסטית וכד  לפי קריטריונים אחידים וברורים
ובאמצעות מנגנון קבלה שקוף ופתוח  לכל הזרמים התרבותיים והאידיאולוגיים
בתחום הספורט בכוונתנו לצמצם את המנגנונים המנופחים של העסקנות הספורטיבית  לחזק את מעמדם של המאמנים בכל ענפי הספורט  ולא רק בענפים הרווחיים ביותר   ולעודד הצטיינות ספורטיבית
במקביל נהפוך את הספורט לעממי ונגיש עבור כל אזרחי המדינה
מתקני ספורט עממיים ייפתחו לציבור הרחב בכל האזורים בארץ  ויוגבר הסיוע הממשלתי לפעילות ספורטיבית בקרב בני הנוער כאמצעי יעיל למניעת פשיעה ולהתמכרות לסמים
חברה ורווחה
סיוע בדיור
הזכות למגורים בכבוד היא זכות בסיסית של כל אזרח  אך בשנים האחרונות מספר הולך וגדל של זוגות צעירים  עולים חדשים רווקים  משפחות חד  הוריות וקשישים  אינם יכולים לממש את זכותם זו
אנו נפעל לפתרון מצוקת הדיור  בראש ובראשונה  על ידי עידוד הבניה להשכרה לטווח ארוך  שינוי מערכת המשכנתאות   אשר תחזיר אותן להוות סיוע ריאלי ברכישת הדירה  ומתן זיכוי במס על הריבית של המשכנתא
וכן  הקצאת קרקע למגרשי בניה עבור חיילים משוחררים  לרבות במגזרים הדרוזי  הבדואי והצ'רקסי
מדיניות הרווחה
מערכת הבטחת ההכנסה במדינת ישראל עוברת שינוי מהותי שמשמעותו צמצום ההטבות למי שיכול למצוא עבודה ולפרנס את עצמו
אנו תומכים בשינויים אלה  אך בתנאי שלאנשים שאינם מסוגלים למצוא מענה בשוק העבודה יינתן ביטחון כלכלי בסיסי על ידי המדינה
נפעל להגן על השכבות החלשות גם בכנסת הבאה  ונדאג להשאיר את השירותים החברתיים החיוניים
בראש ובראשונה  שירותי בריאות   ביקורי רופאים  תרופות וכדו   זמינים עבור האוכלוסיות החלשות ובמחירים מוזלים
תשלומי הבטחת הכנסה  דמי נכות ודמי אבטלה יינתנו בתנאים שיהוו תמריץ לאלה היוצאים לשוק העבודה ולפרנסה עצמית
בין היתר נדרוש הפעלת חוק המאפשר למקבלי הבטחת הכנסה  אשר מצאו עבודה במשרה חלקית  להיות בעלים של רכב מנועי
אנו נפעל להמשך שיקום השכונות   בשיתופם של ועדי השכונות   כדי לשפר את חזותן החיצונית של השכונות  להקל על מצוקת הדיור ולספק מענה נאות לבעיות רווחה ושירותים ציבוריים
הפעילות תכלול העדפה מתקנת לשיפור רמת החיים ואיכותם בקרב תושבי שכונות מצוקה
אנו נפעל לחיזוק מסגרות תומכות ומסייעות למשפחות חד  הוריות  לבני השכבות החלשות  לנוער במצוקה  לנפגעי אלימות במשפחה וכדו
אנו נפעל לשינוי הדין ולהקמת מנגנוני אכיפה על מנת להפוך את מדינת ישראל למתאימה לבעלי מוגבלויות
לא תאושרנה תוכניות בניה שאינן נותנות מענה לנגישות של בעלי מוגבלויות
זכויות העובדים השכירים והעצמאיים
רשויות השלטון חייבות להתמקד באכיפת חוקי העבודה   שכר מינימום  תנאים סוציאליים בסיסיים לפי החוק ונוהלי בטיחות
הן במגזר הפרטי והן בזה הציבורי
אנו נתמוך בחקיקת חוק פנסיה ממלכתית לכל עובד
ובביטוח אבטלה לעובדים עצמאיים
נפעל לביטול אפליית העובדים העצמאיים בכל תחומי החקיקה הסוציאלית
יש להבטיח את שמירת זכויות העובדים ואת חובת ההתייעצות עם ארגוני העובדים בכל תהליכי ההפרטה
יש להנהיג רפורמה יסודית  והפרטה חלקית  בשרות התעסוקה על מנת להפוך אותו לגוף הנותן מענה יעיל ומהיר במציאת מקומות עבודה ובהכשרה מקצועית  המתאימה לצורכי שוק העבודה
מלחמה באלימות במשפחה ובקרב הנוער
מדינה  שאינה מסוגלת להגן על ילדים ונשים  החשופים להתעללות פיסית ונפשית מבית  תתקשה לעמוד על הגנת אזרחיה מסיכונים מחוץ
ביטחון אישי הוא ביטחון אישי  והפקרת האזרח לסכנות מבית אינה פחות חמורה מהפקרתו לסכנות מחוץ
ממשלת ישראל התחייבה בעבר לגבש תכנית בין משרדית מקיפה להתמודדות עם תופעות האלימות הללו
על ממשלת ישראל לממש התחייבות זו בדחיפות ולבצעה הלכה למעשה
אנו נפעל לחוקק חקיקה פלילית נגד מתעללים בנשים ובחסרי ישע  אשר תקבע עונשי מינימום של מאסר והרחקה למי שהורשע בעבירות אלה
ולכל הפחות  למי שהורשע בעבירה נוספת מאותו סוג
עובדים זרים
האינטרסים של מדינת ישראל מחייבים לצמצם את מספר העובדים הזרים בארץ והחלפתם בעובדים ישראליים
ולמגר את התופעה של העסקה בלתי חוקית
זאת  מבלי לפגוע בצורכי כוח אדם ובתוצר של ענפי החקלאות  הבניין וצורכי האוכלוסייה הסיעודית בארץ
לא ניתן להשיג את המטרות האמורות ללא מדיניות הכוללת   הלבנת  רוב העובדים הזרים הבלתי  חוקיים    ובתנאי שיועסקו באופן חוקי בבניין ובחקלאות
אכיפת חוק קפדנית ונחושה נגד מי שמעסיק זרים ללא היתר ורישיון
צמצום דרסטי במספר חברות כוח אדם  בעלות אישורים להבאת ולהעסקת עובדים זרים
ומתן תמריצים לעובדים ישראליים במסגרת תכנית רב  שנתית להחלפת עובדים זרים בבניה  חקלאות וסיעוד
צמצום הפערים החברתיים
הפערים החברתיים  פערי הכנסה ופערי שכר  הגיעו בשנים האחרונות לממדים בלתי נסבלים  המאיימים על החוסן הביטחוני והכלכלי של המדינה ועל המשך קיומה כמדינה מודרנית ומתקדמת
אנו נדרוש הגבלת שכר הבכירים  יחסית לשכרם של הכפופים להם בכל הגופים הנתמכים מתקציב המדינה
היעד המרכזי של המדיניות החברתית צריך להיות הבטחת שוויון הזדמנויות לבני הדור הצעיר
והוא יושג על ידי השקעה נכונה לטובת השכבות החלשות והפריפריה  בתחום החינוך
החיילים המשוחררים
יש ללמד את החיילים המשוחררים מקצוע אזרחי  ההולם את כישוריהם ואת צורכי המשק
המדינה צריכה לתת לחיילים המשוחררים עדיפות בהשלמת בחינות הבגרות ובקבלה למוסדות להשכלה גבוהה ולהקל בתשלומי שכר לימוד ובתשלום משכנתאות לדיור
בני מיעוטים
ערביי ארץ ישראל
מדיניות הממשלה במגזר הערבי צריכה להבטיח שוויון  זכויות מלאות ופתרונות אמיתיים לצורכיהם התרבותיים  הכלכליים והחברתיים של כל מי שנאמן למדינת ישראל וממלא את חובותיו האזרחיות
לרבות שירות בצהייל או שירות לאומי
ובמקביל נקיטת יד קשה כלפי מי שחותר תחת אושיות הקיום של מדינת ישראל או משתף פעולה עם אויביה
אירועי אוקטובר 2000 חייבים להוות תמרור אזהרה חמור ביותר לכל החברה הישראלית  ולכל מנהיגי ישראל
מעורבות עמוקה של ערבים אזרחי מדינת ישראל בפעולות טרור  בשנה האחרונה  הם חציית קו אדום על פי כל קנה מידה
כנסת ישראל וממשלתה חייבות לקבל החלטה ברורה   כל אזרח במדינת ישראל חייב לקבל את העיקרון של מדינת ישראל כמדינה יהודית וציונית
כל אזרח במדינת ישראל חייב להצהיר נאמנות לדגל הכחול לבן  להמנון התקווה   ולחוקיה של מדינת ישראל
יש לשלול את האזרחות הישראלית מכל אלו המעורבים בפיגועי טרור  ומזדהים עם ארגוני טרור הפועלים נגד המדינה
יש להוציא אל מחוץ לחוק את התנועות הפועלות נגד המדינה וערכיה  כדוגמת התנועה האיסלמית
הדרוזים
העדה הדרוזית היא חלק אינטגרלי של מדינת ישראל ונאמנה לה
במשך כל שנות קיומו  הוכיח המגזר הדרוזי נאמנות  ובניו משרתים בשירות חובה בזרועות הביטחון
לפיכך  יש להעניק לדרוזים יחס שוויוני בהקצאת משאבים  כנהוג במגזר היהודי  ולהשוות את השירותים ואת התשתיות בישובים של שני המגזרים
מדינת ישראל חייבת לפעול לקיומם ולשמירתם של המקומות הקדושים לדרוזים  ולאפשר להם לקיים את מצוות דתם
ישראל תסייע לדרוזים לקיים קשרים עם בני עדתם בסוריה ובלבנון  בהתחשב במגבלות הביטחוניות
שירות בני מיעוטים
אנו רואים חשיבות עליונה בחלוקה צודקת והוגנת של המשימות הלאומיות
בראש ובראשונה החובה והזכות לשרת את המדינה בשירות הביטחון  במובנו הרחב של ביטוי זה
מתוך העיקרון החשוב של חלוקה צודקת של הנטל  יש מקום לחייב על פי חוק את כלל אזרחי ישראל  שאינם משרתים בצבא והכשירים לכך   לרבות בני מיעוטים   לשרת שירות לאומי במסגרות ההולמות את צורכי המדינה  החברה והקהילה
מעמד האישה
זכות האישה לשוויון זכויות הוא עיקרון בסיסי
יש לחנך לשוויוניות ולהכרה באפליה המתמשכת של האישה
להקל עליה את היציאה לעבודה  באמצעות הרחבת השירותים החינוכיים והחברתיים לילדים
ולשרש כל אלימות כלפי נשים והטרדתן המינית
תחבורה ובטיחות בדרכים
אנחנו נאמץ את השיטות המודרניות והיעילות בתחום הוראת הנהיגה  נוהלי תנועה  סימון בדרכים ואכיפת חוקי תנועה על מנת לצמצם באופן משמעותי את הקטל בדרכים
שיטחה המצומצם של מדינת ישראל  צפיפות האוכלוסין ובעיות איכות הסביבה מחייבים מתן עדיפות לתחבורה ציבורית
אנו נפעל להקדמת התוכניות לבניית מסילות ברזל לגליל ולאילת  להגברת התחרות  להוזלת המחירים בהסעות האוטובוסים ולפיתוח אמצעי תחבורה נוספים
צי הים הישראלי הינו בעל חשיבות ביטחונית   אסטרטגית ואנו נמשיך לסייע לו  לחזק אותו ולהבטיח תעסוקה בו לימאים ישראלים
חלק גדול מדמי קנסות החנייה ישמשו לתוספת מקומות ומגרשי חנייה
נדאג לפיתוח הגנה מפני עלייה במיסים ובביטוחים
פיתוח הרכב הדו  גלגלי בכבישי הארץ ופעילות למיסוד הספורט המוטורי בארץ ולהשקתו הרשמית  בשיתוף עם הממשלה
איכות הסביבה
האיחוד הלאומי  רואה חשיבות בשימור ובהגנה על איכות הסביבה במדינת ישראל
בכך אנו רואים בסיס לבריאות הציבור  לאיכות חייו ולאיזון במערכת האקולוגית
האיחוד הלאומי  תמשיך ותקדם את הצעות החוק שיזמו חבריה
חוק יסוד  איכות הסביבה  הצעת חוק זאת נושאת אופי חוקתי ומגדירה את חשיבותה וערכיותה של איכות הסביבה
וכן את התשתיות הדרושות לשמירה עליה לדור שלנו ולדורות הבאים
חוק מדיניות סביבתית לאומית  חוק זה מחייב את הממשלה לקבל ולאשר תכנית סביבתית לאומית  העונה לדרישות של פיתוח תעשייתי וטכנולוגי מואץ  תוך התחשבות בסדר העדיפויות הממשלתי
