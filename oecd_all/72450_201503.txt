מחזירים את התקווה לעם
"מפלגת כולנו הוקמה כדי לחדש את התקווה לחיים טובים לכל אזרח בישראל, וליצירת חברה שישראלים גאים בה ורוצים לחיות בה" (משה כחלון, דצמבר 2014)
בשנת 2015, רובנו, אזרחי מדינת ישראל מאוכזבים מהמציאות הקיימת, אנחנו מרגישים שזו לא המדינה והחברה שרצינו.
במקום חברת מופת, בית חזק ביטחונית וכלכלית, עם מלוכד, סולידרית חברתית, מדינה משגשגת וצומחת- אנו קמים בכל בוקר למציאות של קשיים כלכליים, פערים הולכים וגדלים, עוני נרחב,
צמיחה שממנה נהנית רק שכבה מצומצמת,
ומנהיגים החושבים לטווח הקצר ומשרתים קבוצות לחץ אינטרסנטיות//.
המציאות הכלכלית והחברתית בארץ מאתגרת לפחות שמונים אחוזים מהציבור בישראל.
יוקר המחיה בדיור, במזון, בפיננסים,
התחושה שהשירות הציבורי אינו פועל למען האזרח, אלא למען הנצחת קיומו, ביורוקרטיה ממשלתית מתסכלת,
מחנק אשראי בנקאי לבעלי עסקים קטנים ובינוניים,
ומונופולים על משאבים ציבוריים של כולנו – כל אלה גרמו לכך שתחושת התקווה נפגמה.
המדינה כבר לא פועלת למעננו יותר.
בעבר חי דור המייסדים בתחושה שלמרות הקושי, למרות השנים הראשונות, למרות ואולי בגלל שהיינו מדינה קטנה בראשית דרכה – עדיין יש סיבה להילחם: הידיעה שלילדים יהיה טוב יותר, הם יזכו לחיים טובים יותר.
במציאות של היום, למרבה הצער, יותר ויותר מתגברת התחושה שהורים אינם בטוחים יותר לגבי עתיד ילדיהם.
בישראל 2015 קיימת ריכוזיות שאינה מאפשרת תחרות אמיתית.
מונופולים, קרטלים, קבוצות עסקיות החולשות על עשרות חברות מובילות, סוחרות בינן לבין עצמן בהיקף נרחב//.
שמנו לנגד עינינו את האזרח.
את הרצון שכל ישראלי, ותיק או עולה חדש, יחוש שהוא חי במדינה שדואגת לפרט והוא נהנה משוויון הזדמנויות בכל תחומי החיים
כשמעל למליון וחצי מאזרחי ישראל חיים מתחת לקו העוני, כחצי מהם ילדים, כשבעלי משפחות מרוויחים משכורות שגובהן מעל הממוצע ועדיין מתקשות לסיים את החודש, כשאי-השוויון גדל והפערים מתרחבים – עלינו לפעול.
להפסיק להקים ועדות ציבוריות ולאשר תוכניות פופוליסטיות.
להפסיק לדבר ולהתרכז בעשייה, להפסיק להתעסק בראייה תועלתנית פוליטית.
עלינו לעמול, יום ולילה, למען הציבור בישראל.
מטרתה המרכזית של מפלגת ‘כולנו’ היא לאפשר לאדם העובד לחיות בכבוד.
נפעל לפתרונות ישימים בנושאים חברתיים-כלכליים אשר בראש ובראשונה יצמצמו את הפערים החברתיים הקיימים, יפעלו לעידוד תחרות ויוזילו את יוקר המחיה הבלתי נסבל.
אנחנו בעד המגזר העסקי, בעד יזמות, חדשנות וחופש כלכלי.
אבל אנחנו נגד מונופולים, נגד קרטלים, נגד קבוצות ריכוז שחוסמים תחרות ומעלים מחירים.
אנחנו מסתכלים על ‘כולנו’ לא רק בשנה ובשנתיים הקרובות מתוך רצון לספק צורך מיידי לבחירות הקרובות.
אנחנו מגביהים מבט ומסתכלים עשר ועשרים שנים קדימה כדי ליצור ישראל טובה יותר, שוויונית יותר, מעניקה יותר תקווה לכולנו, ובפרט לדור הצעיר.
שמנו לנגד עינינו את האזרח.
את הרצון שכל ישראלי, ותיק או עולה חדש, יחוש שהוא חי במדינה שדואגת לפרט והוא נהנה משוויון הזדמנויות בכל תחומי החיים.
לכן, ‘כולנו’ תפעל להקטנת הפערים ואי השוויון בין קבוצות ויחידים בישראל.
תפעל להגברת הנגישות של אוכלוסיות מוחלשות לתעסוקה ולשירותי בריאות, חינוך ותחבורה, ותשומת לב מיוחדת תינתן להשגת המטרה שלמשפחות צעירות תהיה קורת גג בהישג יד//.
כדי להשיג מטרות אלה עלינו לדאוג שהמנהיגות הציבורית בישראל תהא מושתתת על אמינות ציבורית.
הפרחת חלומות ותוכניות שווא, הבטחת פתרונות קסם לבעיות קריטיות – אינן תורמות דבר.
אלה גורמות לציבור להתאכזב, להפסיק להאמין, להפסיק לקוות שיכול להיות פה טוב יותר.
לכן, לצד המצע הצבענו על המקורות התקציביים-לאומיים למימוש הצעדים המוצעים.
מנהיגות ציבורית ראויה צריכה להתוות חזון, לומר את הדברים נכוחה,
להיות נקייה משחיתות,
להתמודד באומץ לב מול קבוצות אינטרסים חזקות,
להציג ניסיון מוכח של ביצוע
והכי חשוב –עליה להיות מונעת מאכפתיות ודאגה לעם.
אנחנו פוסלים על הסף את הגישה השולטת כיום שמעוניינת שהמצב יישאר כמו שהוא היום, כי כך נוח לגורמים אינטרסנטיים, לגופים המרוויחים מהמצב הקיים.
ואנחנו אומרים: "חייבים לשנות. צריך לשנות. מה שהיה הוא לא מה שיהיה//".
שקיפות ציבורית ומלחמה בשחיתות
מנהיגות ציבורית נקיה, המחויבת לציבור בישראל
אנחנו מתחייבים:לפעול בשקיפות מלאה בכל החלטה שלטונית
לחייב את נבחרי הציבור להציג דו”ח שנתי פתוח לציבור על פעילותם הציבורית
להציג את יומני הפגישות של חברי הכנסת שלנו
רבים בישראל חשים שהמדינה מנותקת. שהשלטון עניינו המשך השלטון בלבד.
בעוד שתפקידה של הממשלה הוא קודם כל לשרת את האזרח, המצב שנוצר הוא שמדד אמון האזרחים בממשלה וכפועל יוצא במערכות הציבוריות – הינו נמוך מאד.
הבסיס לכל שינוי, רפורמה, תוכנית או מדיניות הוא מנהיגות ציבורית אמיצה נחושה ואמינה.
בלעדיה, לא ניתן ליזום, לבצע, ליישם, לתקן ולשפר למען האזרח//.
אנו מתכוונים לפעול להחזרת אמון האזרח במערכת השלטון, מתוך תפיסה שהמערכת השלטונית נועדה לשרת את האזרח ולא להיפך.
לצורך כך:נבחרי ציבור יחויבו בהגשת דו”ח שנתי פתוח לציבור על פעילותם הציבורית.
יומני פגישות של חברי כנסת יהיו חשופים ושקופים.
נבחרי ציבור יחויבו לסטנדרטים של טוהר מידות הכוללים שקיפות ומניעת ניגוד עניינים בביצוע מחויבותם לציבור.
נפעל לשקיפות מלאה של החלטות שלטוניות והעברות תקציביות, במקביל לאכיפה מוגברת כנגד שחיתות שלטונית.
נפעל למען שקיפותו של תקציב המדינה ולהנגשתו לכלל הציבור
נחמיר את האכיפה והענישה על גילויי שחיתות בשירות הציבורי, הן כלפי נבחרי ציבור והן כלפי בעלי תפקידים.
נפעל לקיום מנהיגות אמיצה ונחרצת, הפועלת בשקיפות ובנקיון כפיים.
מפלגת כולנו תעמיד את טובת האזרח לפני הטובה הפוליטית של נבחרי הציבור.
הוזלת יוקר המחייה בישראל
הוזלת מחירי הדיור, המזון, הבנקאות וניהול החיסכון הפנסיוני
אנחנו מתחייבים:להוזיל את מחירי הדיור
להוזיל את מחירי המזון
להוזיל את שירותי הבנקאות, את האשראי לעסקים קטנים ואת עמלות ניהול הפנסיה
1. הוזלת מחירי הדיור
מיד לאחר הבחירות, אנחנו מתכוונים ליישם את תכנית החירום של מפלגת ‘כולנו’ לפתרון משבר הדיור בישראל.
תכנית שתוזיל את מחירי הדיור, אשר תאפשר למשפחות לקנות דירה במחיר סביר ולהתגורר בשכירות במחירים סבירים.
עיקרי תכנית החירום  לפתרון משבר הדיור בישראל:א. שינוי השיטה- נרתום את הגורמים המקצועיים תחת קורת גג אחת ונסיר חסמים במהירות//.
ב. פרוק המונופול- נפרק את מונופול מקרקעי ישראל באמצעות שחרור קרקעות לניהול ושיווק, על ידי רשויות מקומיות ויזמים פרטיים//.
ג.  טיפול בתופעת המאכערים- נשים קץ לתופעה של ספסרות בקרקע, על ידי פרסום מכרזים בשיטה חדשה: במקום מכרז על המחיר, מכרז על זמן הבנייה המהיר ביותר//.
ד. צמצום הביורוקרטיה- נקצר את הזמן למתן היתרי בנייה משלוש שנים לשלושה חודשים בלבד!
ה. קיצור ‘הסחבת’- נעודד רשויות מקומיות ויזמים פרטיים לבנות דירות במהירות ונטיל סנקציות כואבות על מי שמעכב בנייה//.
ו. נשחרר לבנייה 250,000 יחידות דיור, הנמצאות במצב של תכנון מפורט//.
ז. תכנית זו תשחרר לשוק עשרות אלפי דירות חדשות, תוריד את מחירי הדיור ואת גובה המשכנתא ותאפשר לאזרחים רבים יותר להגשים את החלום לדירה//.
חוק ‘שכירות הוגנת’ לקביעת כללים ברורים שיחייבו כל הסכם שכירות עם דרישות מינימום ביחס לדירה ולחובות המשכיר//.
במסגרת התכנית אנו נפעל ליצירת התנאים לשוק שכירת ארוכת טווח, בדגש על דירות 3 חדרים לצעירים ומשפחות צעירות.
במקביל ליישום התכנית, נפעל לחקיקת ‘חוק שכירות הוגנת’ לקביעת כללים ברורים, שיחייבו כל הסכם שכירות.
במסגרת זו יקבעו דרישות המינימום להגדרת דירה כברת השכרה והחובות המינימליות של המשכיר ביחס לאחזקת הדירה.
בין השנים 2008-2014 זינקו מחירי הדיור ב- 60% בעוד שהשכר הממוצע ירד ב- 0.2%.
בשנת 2008 נדרשו 103 משכורות לרכישת דירה ממוצעת לעומת 141 משכורות בשנת 2014.
במהלך התקופה שבין ספטמבר 2013 לספטמבר 2014 חלה התייקרות ראלית בשיעור של 6.8%//.
מציאות זו יוצרת מצב בו לרוב אזרחי ישראל, ובמיוחד זוגות צעירים- קשה עד בלתי אפשרי לרכוש דירה//.
גם אופציית השכירות הולכת ומתרחקת לאור הזינוק במחירי השכירות.
בין השנים 2007-2014 , שכר דירה ממוצעת בכלל הארץ עלה ב-64% ובת”א ב- 85%//.
יש לציין שקיימים פערים גדולים בין מחירי הדיור באזורי הביקוש לבין ערי הפריפריה. שם, מחירי הדיור נמוכים משמעותית (עד כדי 50%) מהמחירים באזורי הביקוש.
הביקוש למגורים באזורים אלו נמוך, בין היתר, כתוצאה מחוסר בתשתיות ציבוריות איכותיות בתחומי התעסוקה, חינוך, תחבורה, תרבות ובריאות//.
משנת 2000 ועד שנת 2012 נוצר פער בין הגידול במספר משקי הבית (צד הביקוש) למספר יחידות הדיור שבנייתם הסתיימה (צד ההיצע), בהיקף של 109,000 יחידות דיור (נספח מס’ 2).
משך הזמן ל’ייצור דירה’ הוא כ-13 שנים בממוצע//.
2. הוזלת מחירי המזון
סל המזון יקר יותר בישראל בהשוואה לעולם כמעט בכל קטגוריה. בהשוואה לממוצע במדינות ה-OECD, ישראלים משלמים, 51% יותר על חלב וביצים,  56% יותר על משקאות קלים, 21% יותר על בשר, 26% יותר על מוצרי לחם ודגנים ו 25% יותר על דגים.
מיד לאחר הבחירות, אנחנו מתכוונים ליישם תכנית מקיפה להוזלת מחירי המזון בישראל.
יישום התכנית יוזיל את יוקר המחיה ממנו סובלים אזרחי ישראל.
נעשה זאת על ידי עידוד התחרות בשוק המזון הישראלי, הן לגבי יצרנים והן לגבי רשתות שיווק
וכן על ידי טיפול בביורוקרטיה הממשלתית והסרת חסמים המונעים תחרות.
יוקר המזון הפך בשנים האחרונות לאבן ריחיים על צווארן של משפחות רבות בישראל ובעיקר על אלה של האוכלוסיות המוחלשות.
משק הבית הישראלי הממוצע מוציא כ-16% מההכנסה הפנויה שלו על מזון כ- 2,250 ₪ מדי חודש.
השוק הישראלי מאופיין במחירים גבוהים, ריכוזיות גבוהה של יצרנים, ריכוזיות גבוהה של קמעונאים (רשתות שיווק), חוסר תחרות, השפעה של קבוצות לחץ וחסמים ממשלתיים ליבוא.
שוק המזון נשלט בידי מספר קטן של יצרנים, יבואנים בלעדיים, קמעונאים וקבוצות המאוגדות סביב אינטרסים להמשך שליטה בשוק במחירים גבוהים לצרכן.
יתרה מכך, במהלך העשור האחרון עלו מחירי המזון בישראל ב-38%. כל זאת בעוד השכר הריאלי הממוצע בישראל בשנים 2001- 2013, ירד ב-0.2% (על פי נתוני בנק ישראל, נובמבר 2014).
3. הוזלת שירותי הבנקאות והגברת הנגישות לאשראי
ריכוזיות מערכת הבנקאות בישראל גורמת לציבור להוציא מכיסו סכום עודף ומיותר של 8 מיליארד ₪.
כך, כל משפחה בישראל מוציאה כ- 3,000 ₪ נוספים ומיותרים בשל היעדר תחרותיות במערכת הבנקאות בישראל .
מיד לאחר הבחירות, אנו מתכוונים ליישם רפורמה להוזלת שירותי הבנקאות בישראל ולשיפור האשראי לעסקים קטנים ובינוניים.
מטרת הרפורמה היא הוזלת עלות השירות (עמלות) והפחתת עלות המימון (מרווח האשראי), באמצעות הגברת התחרותיות של שוק השירותים הבנקאים,
בדגש על מגזר משקי הבית והעסקים הקטנים, תוך שמירה קפדנית על יציבות המערכת.
עיקרי הרפורמה להוזלת שירותי הבנקאות בישראל//:
א. מהלכים ל”ישור המגרש”, לבניית שוק עם שוויון הזדמנויות למתחרים חדשים, ובמסגרת זו , הפרדת בנקים מתוך קבוצות בנקאיות קיימות (דיסקונט – מרכנתיל, בינלאומי-מסד-אוצר החייל, מזרחי-יהב).
ב. עידוד כניסת שחקנים חדשים והגנת ינוקא
ג. שיפור האפקטיביות של מנגנוני המשטר התאגידי בבנקים
ד. רפורמה במנגנון הפיקוח על הבנקים שתאפשר משקל ראוי לשיקולי תחרותיות ורגולציה מתואמת על הגופים הפיננסיים בישראל//.
ה. רפורמה מבנית בשוק כרטיסי האשראי ובעלות הבנקים (הפרדת חברות כרטיסי האשראי מבעלות הבנקים//.(
ו. בחינת עמלות הבנקים הקיימות – נחיצותן ומחירן//.
מיד לאחר הבחירות, אנו מתכוונים ליישם רפורמה להוזלת שירותי הבנקאות בישראל ולשיפור האשראי לעסקים קטנים ובינוניים
יישום התכנית יוזיל את העלות הבנקאית העודפת הנופלת על כתפי הצרכנים ויקל על עסקים קטנים בקבלת אשראי.
נעשה זאת על ידי יצירת תנאים חדשים הדרושים לתחרות בענף הבנקאות הסובל מריכוזיות חמורה.
במסגרת זו, נעודד כניסת שחקנים חדשים לתחום הבנקאות ונפעל לייעול הממשל התאגידי בבנקים//.
על פי דו”ח הצוות להגברת התחרותיות בבנקאות בראשות המפקח על הבנקים (“דוח זקן”) מערכת הבנקאות הישראלית היא ריכוזית מאד בהשוואה לעולם.
רק במדינות בודדות מדד הריכוזיות גבוה מאשר בישראל.
המשקל של שני הבנקים הגדולים בישראל בסך הנכסים הבנקאים הוא 57% ומשקלם בסך האשראי הוא 58%.
חלקם של חמשת הקבוצות הבנקאיות הגדולות עומד על 95% מסך הפעילות.
לדעת המפקח על הבנקים במגזרי הפעילות הקמעונאיים של הבנקים (משקי הבית והעסקים הקטנים) קיים חשש לתחרות נמוכה במיוחד הגוררת מחירים גבוהים//.
הריכוזיות הגבוהה ומיעוט התחרות בין הבנקים גורמים לכך שמוטל עול כבד במיוחד על הלקוחות הקטנים.
ב-2013 עמדו הכנסות הבנקים על כ-41 מיליארד ש”ח שמהם 23 מיליארד ₪ הכנסות מריבית נטו ו-18 מיליארד ₪ הכנסות שאינן מריבית (בעיקר עמלות).
כ-20% מהכנסות הבנקים (כ-8 מיליארד ש”ח) הן עלות עודפת שהציבור נושא בה, המסתכמת ב- 3,000 ש”ח בממוצע למשק בית לכל שנה//.
בעוד שבפני הלווים הגדולים במשק קיימות חלופות גיוס אשראי ממקורות אחרים, דווקא מגזר העסקים הקטנים אשר מהווה מנוע צמיחה במשק ומייצר מקומות העבודה המהיר ביותר, נותר תלוי בלעדית במערכת הבנקאות.
בהעדר תחרות על מקורות אשראי, מגזר זה סובל מהקצאת אשראי נמוכה ובעלויות גבוהות הגורמות לפגיעה ביכולת הצמיחה שלו.
4. הוזלת עלויות הניהול בחיסכון הפנסיוני, הגברת שקיפות ומניעת ניגוד עניינים
השינויים בתחום החיסכון הפנסיוני בשנים האחרונות, גרמו לספקות וחששות באשר לעתידם הכלכלי ארוך הטווח של אזרחים רבים.
רמת הסיכון של החוסכים עלתה עקב יציאה של המדינה מאחריות ישירה לתחום.
עלות הניהול הגבוהה הפכה למרכיב שמקטין את החיסכון הפנסיוני, כתוצאה מהעלות הישירה של דמי הניהול, והעלות העקיפה של קרנות ומכשירי השקעה שונים, אשר מתגלגלת על כלל החוסכים במסגרת תיק ההשקעות.
השווקים מאופיינים בריכוזיות גבוהה, ניגודי עניינים ודמי ניהול גבוהים יותר המוטלים על בעלי השכר הנמוך, שרובם אינם מאורגנים. //:
אלה מוצאים עצמם עם קצבה צפויה נמוכה כתוצאה משיעורי הפרשה נמוכים יותר ורציפות תעסוקתית קצרה יותר ואינם נהנים מהטבות המס בנושא.
נבטיח את  עתידם הכלכלי של החוסכים באמצעות הצעדים הבאים :הוזלת עמלות הניהול:
נפעל להקטנת דמי הניהול הגבוהים יותר שמשלמים החוסכים המוחלשים יותר, זאת על ידי חיוב הגופים המוסדיים להקים מסלולי השקעה פסיביים (עוקבי-מדדים של מניות ואג”ח) במגוון מסלולים בדמי ניהול נמוכים, שיהוו ברירת מחדל לחוסכים מוחלשים.
בנוסף, נעודד הקמת קואופרטיבים וקרנות פנסיה חברתיות שיפעלו בתחום, בבעלות העמיתים ולטובתם בלבד, בעמלות ניהול נמוכות, תוך הקפדה ופיקוח על מקצועיות הניהול.
הפסקת ניגוד העניינים של סוכנים פנסיונים בהיותם גם משווקים וגם יועצים:
נפעל להפסקת ניגוד האינטרסים בין הסוכנים לבין הלקוחות, ואת המצב בו הסוכן מרוויח יותר ככל שהלקוח מקבל תנאים פחות טובים – יש לנתק את הקשר בין עמלות הסוכנים לדמי הניהול.
חופש בחירת סוכן פנסיוני לשכירים במקומות העבודה:
נחוקק חוק שינתק את הקשר הכפוי של העובד עם “מנהל ההסדרים” שנבחר על ידי המעביד ויתרום להגברת התחרות בשוק.
התאמת גיל החוסך לרמת הסיכון של חסכונותיו, כדי למנוע סיכון החיסכון לקראת פרישה:
נפעל לכך שכל גופי הפנסיה הצוברת (למעט קרנות הפנסיה הותיקות ופוליסות מבטיחות תשואה) יחילו מודל (כדוגמת המודל הצ’יליאני), להתאמת רמת הסיכון לגיל החוסך כברירת מחדל על ניהול כל כספי הפנסיה.
המטרה היא להקטין את הסיכון לכספי הפנסיה של החוסכים המבוגרים מחד, ולהגדיל את התשואה של הצעירים מאידך.
בנוסף נשנה את חלוקת פריסת האג”ח המיועדות כך ששיעור גבוה יותר יוקצה ככל שגיל החוסך מבוגר יותר.
שקיפות ופישוט דוחות לחוסכים: נפשט את הדוחות הנשלחים לחוסכים כדי לאפשר לחוסכים שקיפות ובסיס השוואה טוב יותר במטרה להגביר את התחרות בתחום.
הגדלת קצבת הבטחת הכנסה לגמלאים ללא הסדר פנסיוני:
בישראל חיים כיום כ-420,000 גמלאים שהגיעו לגיל הפנסיה ללא הסדר פנסיוני.
במסגרת אימוץ דו”ח הועדה למלחמה בעוני (“ועדת אלאלוף”), תוגדל לפנסיונרים קצבת הבטחת ההכנסה לפחות ב- 200 ש”ח לחודש.
השתתפות בחיסכון הפנסיוני לעובדים שאינם מגיעים לסף המס:
העובדים בעלי השכר הנמוך, לרבות נשים שזכאיות לנקודות זיכוי, אינם נהנים מהטבת המס הגלומה בהפרשות הפנסיוניות.
כך נוצר מצב שבו ככל שהשכר גבוה יותר ונמצא במדרגת מס שולי גבוהה יותר, הזכאות לפטור ממס גבוהה יותר.
בנוסף, נמצאים עובדים אלו ביחס תחלופה נמוך יותר בין הקצבה לשכר האחרון, כתוצאה משיעורי הפקדה נמוכים יותר ומרציפות תעסוקתית קצרה יותר.
לכן, ניישם מנגנון דומה למס הכנסה שלילי, שבו יזכו החוסכים שאינם מגיעים לסף המס, או נמצאים במדרגות נמוכות מאוד לתמיכה ישירה שתופקד ישירות לחשבון הפנסיה שלהם.
פיקוח על השקעות כספים פנסיוניים:
נקבע פרמטרים לבחינת השקעת כספים פנסיוניים באגרות חוב מגובות משכנתאות, על מנת להקטין את חשיפת הסיכון לכספים הפנסיוניים של חוסכים.
פתרון לפנסיות עולים שנחסכו בחו”ל ואינן משולמות:
בישראל חיים כיום עשרות אלפי עולים, אשר חסכו כספים פנסיוניים במדינות המוצא, בעיקר ממדינות ברית המועצות לשעבר.
אלה אינם מקבלים את קצבת הפנסיה האמורה להיות משולמת ממעסיקיהם בחו”ל.
נפעל לקיום משא ומתן עם מדינות אלה ולחתימת הסכמים לקידום הנושא.
5. הוזלת מחירי האנרגיה
מפלגת כולנו תפעל ליצירת משק אנרגיה בעל יכולת אספקה אמינה, בעלת יתירות וזמינות במחיר הוגן של אנרגיה ועצמאות אנרגטית. במסגרת זו נפעל בענפי הגז והחשמל//.
1. ביטול המונופול במשק הגז הטבעי
משק הגז הטבעי המתפתח בישראל הינו בשורה כלכלית משמעותית לאזרחי ישראל//.
ביטול המונופול בתחום יתרום להפחתת מחיר הגז ולהפחתה במחיר החשמל למשקי הבית//.
עלויות האנרגיה – מחיר הגז לעסקים ומפעלים שמשתמשים בגז ומחיר החשמל – מהווים תשומה מרכזית בעלויות הייצור והשירותים של העסקים.
הפחתת מחיר הגז וחיבור מהיר של העסקים והמפעלים לרשת חלוקת הגז יקטינו את עלויות הייצור ויגדילו את הפריון//.
יישום החלטת הממונה על ההגבלים העסקיים לביטול מונופול הגז או גיבוש הסדר חליפי שיביא לביטול המונופול//.
הנחה של צינור נוסף ממאגר תמר – כלל אספקת הגז נשענת על צינור בודד ממאגר תמר לאשדוד שקיבולתו מוגבלת.
מצב זה מונע יתירות באספקת הגז, ימנע את היכולת לספק את הביקושים הנדרשים במשק, פוגע ביזמות הפרטית בענף ומביא לתלות מלאה בפיתוח מאגר לוויתן//.
הבטחת מנגנוני הצמדה סבירים בהתאם למדדים בשווקים תחרותיים שיבטיחו מחיר סביר והוגן לטווח הארוך//.
השלמת הרגולציה ובכלל זה החקיקה להסדרת הכללים למיסוי הגז ליצוא//.
הסרה מיידית של החסמים המונעים את חלוקת הגז לעסקים ומפעלים
. כתוצאה מכך, נפגע כושר התחרות של המפעלים והעסקים.
נפעל לקבלת החלטות מיידיות של הדרישות להסבת המערכות ולהסיר את החסמים בתכנון ויישום מערכת תשתית החלוקה
עובדה הבאה לידי ביטוי בגידול ביוקר המחייה, ופגיעה ביציבות הכלכלית של המפעלים להתחרות בשווקים העולמיים.
2.  רפורמה במשק החשמל
נפעל ליישום הרפורמה בחברת החשמל שתכלול את הגברת התחרותיות במקטע ייצור ואספקת החשמל על ידי יצירת מנהל מערכת עצמאי;
הפרדת מקטע הייצור; מכירת תחנות ייצור; שמירת מקטע ההולכה בחברה כמונופול טבעי ממשלתי; יצירת תעריפי גיבוי מתאימים; הבטחת יציבותה הפיננסית של החברה ויישום התייעלות לרבות בסעיפי כוח האדם//.
עידוד תעסוקה והגברת הצמיחה
לעבוד ולחיות בכבוד: תעסוקה בשכר ראוי
אנחנו מתחייבים:לחוקק חוק דמי אבטלה לעצמאיים ולשלם בתוך 30 יום לעסקים קטנים
לסבסד מעונות יום וצהרונים
להילחם בהון השחור
הציבור הישראלי הוא הנכס המשמעותי ביותר של מדינת ישראל.
קיימות בו עוצמות ויכולות אדירות, ועל כן תפקידה של המדינה הוא לטפח ציבור זה ולהשקיע בפיתוח המיומנויות ואפשרויותיו התעסוקתיות.
אנחנו נעודד תעסוקה בקרב אוכלוסיות שנתקלות באתגרים בהשתלבות במעגל העבודה, תוך הקפדה על שכר ראוי,
ובמקביל נפעל לעידוד משמעותי של העסקים הקטנים והבינוניים, המהווים את מנוע הצמיחה המשמעותי לייצור מקומות תעסוקה בישראל.
1. ייצור מקומות תעסוקה על-ידי עידוד צמיחת עסקים קטנים ובינוניים
תרומת העסקים הקטנים והבינוניים לתוצר הלאומי הגולמי עומדת על כ-50%.
על פי נתוני משרד הכלכלה, בשנת 2012 עסקים קטנים ובינוניים מעסיקים כ-60% מכלל המועסקים בישראל.
כחצי מליון עסקים אלה מניעים את הכלכלה וגלום בהם פוטנציאל כלכלי גבוה, הן לצמיחה והן לייצור מקומות תעסוקה.
לעומתם, קיימים בישראל 31 גופים ריכוזיים השולטים יחד על 2,542 עסקים.
בסקר שערך משרד הכלכלה נמצא כי החסם העיקרי להצלחה, לתחושתם של בעלי עסקים קטנים ובינוניים, הוא תחרות לא הוגנת מצד עסקים גדולים.
על פי נתוני משרד הכלכלה, כרבע מהעסקים הקטנים בישראל שוקלים סגירה של העסק.
א. צמצום הריכוזיות העסקית על ידי עידוד התחרותיות במשק.
כדי לאפשר, בין היתר, לעסקים קטנים ובינוניים לצמוח ולייצר מקומות תעסוקה נוספים.
ב. הרחבה והנגשת האשראי והוזלת עלויות המימון לבעלי עסקים קטנים ובינוניים
שיפור מוסר התשלומים של גופים ציבוריים לעסקים קטנים ובינוניים.
נפעל מיד לאחר הבחירות להגבלת תנאי התשלום לשוטף + 30 במוסדות ציבור ורשויות מקומיות, כדי להקל בתזרים המזומנים, בדגש על עסקים קטנים ועצמאים//.
נרחיב משמעותית את ערבויות המדינה למימון ולהשתתפות בהשקעות להקמה והרחבת עסקים וכן, מפעלים מעודדי תעסוקה למגזרי אוכלוסיה שונים.
נפשט ונקצר את העומס הביורוקרטי שמדיר את רגליהם של בעלי עסקים//.
נגדיל את ערבויות המדינה לביטוח יצואנים כדי לסייע בהגדלת הייצוא של ישראל תוך פישוט התהליך//.
נוריד את החסמים לקבלת אשראי בנקאי ולהוזלת עלויות מימון אשראי ונפעל להגדרת מסלולי אשראי לעסקים קטנים//.
ניישם תוכנית מקיפה שגיבשנו לעידוד התחרות בענף הבנקאות בישראל, להוזלת שירותי הבנקאות ולהנגשת האשראי לעסקים//.
ג. חיסול הביורוקרטיה שמגבילה צמיחת עסקים
נעודד עסקים קטנים ובינוניים להתמודד במכרזים ממשלתיים
נפחית ונקל בתנאי הסף למכרזי רכש ממשלתיים, כדי להעניק סיכוי שווה לעסקים קטנים ובינוניים בהתמודדות.
ניצור מערכת פשוטה, יעילה ונוחה לשימוש, כדי להקל על הגישה של עסקים קטנים ובינוניים למכרזי רכש ממשלתיים.
ממשלת ישראל היא הקניין הגדול ביותר במשק ולרכישותיה השפעה קריטית על חייהם של עסקים קטנים ובינוניים.
למרות זאת, עסקים קטנים ובינוניים נמנעים מלהתמודד במכרזים ממשלתיים, בגלל ריבוי חסמים//,
ביניהם: חוסר מודעות מספקת לקיום מכרזים, חוסר ידע בהגשת הצעות למכרז, הדרישה לערבות מכרז וביצוע, תנאי אשראי של המדינה, דרישה למגוון רחב של מוצרים ושירותים ועלויות גישה גבוהות בהכנת מסמכי המכרז.
ניישם תכנית כוללת לצמצום הביורוקרטיה,כדי להקל על צמיחת עסקים
המדדים לעשיית עסקים בישראל נמצאים במקום נמוך מאד בהשוואה עולמית
נפעל לטיפול מיידי בקיצור הזמנים למדדים הבאים: הוצאת רישיון עסק, חיבור חשמל לעסק, תשלום מסי חברות, אכיפת חוזים ומשך הליכים משפטיים, אפקטיביות המסגרת החוקית בנטילת אשראי, הוצאת רישיון בניה, הוצאת רישוי מקרקעין.
במקביל נפעל לשיפור אפקטיביות הרגולציה.
ניצור ממשק אחד (One Point Of Contact) להנגשת ידע עסקי וליווי העסק.
על פי דיווח משרד הכלכלה, החסם השני המשמעותי ביותר בפני בעלי עסקים קטנים ובינוניים הוא עומס ביורוקרטיה.
ד. סיוע ישיר לעסקים ועצמאיים
נחוקק חוק דמי אבטלה לעצמאים,
כדי לפרוס רשת ביטחון חברתית-כלכלית לעסקים קטנים בשונה משכירים, הזכאים לקבל דמי אבטלה על פי חוק ביטוח לאומי, לעצמאים אין רשת ביטחון פיננסית שתסייע להם להשתקם.
החוק יעניק זכאות לדמי אבטלה דרך קרן אבטלה מיועדת לנושא, ויגביל את קבלת דמי האבטלה למספר פעמים במהלך החיים.
נגביר את הסיוע לעסקים במסגרת חממות לעסקים בדגש על התמודדות עם הליכים וביורוקרטיה ממשלתית, ייעוץ בהיבטי שיווק העסק ותוצרתו, ההתמודדות במכרזים ממשלתיים והנגשת הידע לאפשרויות התרחבות העסק בעידוד ממשלתי.
נייעל את מנגנון הפיצוי המהיר לשעת חירום (מלחמה, מבצע צבאי, נזקי טבע) שיבטיח פיצוי ברור וידוע מראש לבעלי עסקים קטנים ובינוניים.
נסייע למשרתי מילואים בעלי עסקים קטנים ובינוניים ששרתו במהלך תקופות חירום ועסקיהם נפגעו כתוצאה מהעדרותם.
נפעל במסגרת זו להאיץ את קבלת הסיוע הכספי ולהגדילו מעבר לסיוע הניתן כיום במקרים דומים.
נוזיל את עלויות האנרגיה למפעלים על ידי האצת חיבורם לתשתית הגז הטבעי.
נפתור את התהליך הביורוקרטי לחיבור המפעלים, על ידי הסרת החסמים המעכבים את תכנון וביצוע הנחת תשתית חלוקת הגז הטבעי.
נרחיב את מסגרת ההוצאות המוכרות במס לעסקים קטנים, כדי להתאימה לאופי הדינמי של עסקים במאה ה-21.
כיום, יותר ויותר עסקים, ובעיקר עסקים קטנים, מנהלים את העסק באמצעים טכנולוגיים ומקוונים, לא רק ממשרד בהגדרתו המוכרת.
על הנחיות מס הכנסה להתאים עצמן לאופי זה, על מנת לעודד בעלי עסקים קטנים להרחיב את פעילותם העסקית בעולם חדש ומשתנה.
למרות היותם מנוע צמיחה משמעותי ביותר במשק הישראלי, אין הלימה בין תרומתם של עסקים אלה למשק הישראלי ולמספרם ההולך וגדל, לתמיכה, לסיוע ולעידוד שהם מקבלים מהממשלה.
החסמים העיקריים העומדים כיום בפני עסק קטן ובינוני הם: תחרות, לעיתים לא הוגנת מצד עסקים גדולים;
היעדר נגישות לידע ועומס ביורוקרטי בהקמת עסק וניהולו השוטף;
חסמי אשראי בנקאי לעסקים;
היעדר “רשת ביטחון” לעצמאים;
מדיניות תשלום דחוי של גופי ממשל לספקים;
וחסמי השתתפות ברכש הממשלתי.
מצב זה יוצר תסכול בקרב יזמים ובעלי עסקים קטנים והשפעתו על הכלכלה מדאיגה בכך שפגיעה מתמשכת במגזר זה, הינה בעלת השלכות על שיעור הצמיחה במשק, שיעור המועסקים במשק, יוקר המחיה ועל כמות העסקים הקטנים שפושטים רגל, או נסגרים ב”שוטף” בשל חובות ומצוקת אשראי.
2. עידוד התעסוקה בשכר ראוי
אוכלוסיות רחבות בישראל מודרות ממעגל התעסוקה.
פערים מקצועיים, חינוכיים, תרבותיים ותחבורתיים אינם מאפשרים כניסה ראויה למעגל התעסוקה בישראל.
נפעל ליצירת סדרת כלים שיעודדו אנשים לצאת ולעבוד.
תשומת לב מיוחדת תוענק לאיתור החסמים הרלוונטיים לכל אוכלוסייה בעלת שיעור השתתפות נמוך בתעסוקה.
א. הרחבת הסיוע במעונות יום לילדים עד גיל 3, כדי לאפשר להורים לצאת לעבודה
כיום, הורים ובעיקר אמהות, ניצבים בפני חומה בחזרה למעגל התעסוקה לאחר לידה או גידול תינוק.
העלויות הגבוהות של המעונות הפרטיים ומיעוט האפשרויות במעונות יום הציבוריים, מדירים את רגליהן של נשים בעיקר מחזרה לעבודה.
מימון מעונות על ידי המדינה, רק עד גיל 3 מהווה חסם עיקרי.
יותר מעונות וגנים לילדים, בעלויות נמוכות יותר יעודדו יותר הורים, ובעיקר אמהות, לצאת לעבוד.
נעמיק את הסבסוד ונרחיב את הקריטריונים לזכאים למעונות יום ציבוריים כדי להוזיל את העלות המשפחתית הגבוהה.
נכניס מעונות יום פרטיים למסגרת הציבורית כדי להרחיב משמעותית את המענה לציבור המשפחות בישראל. נעשה זאת תחת מחיר מפוקח ומסובסד, ובתקן חינוכי ראוי.
נתמוך בסבסוד משפחתונים לגילאי 0-3, העומדים בקריטריונים ותחת פיקוח, על מנת לגוון ולעודד תחרות בתחום.
נאיץ את יישום התוכניות הקיימות להקמת מעונות יום לילדים, על ידי הסרת חסמים ביורוקרטיים
ובשיתוף פעולה עם הרשויות המקומית, ונבנה חדשים במימון מדינה כדי לאפשר יותר מקומות לילדים של הורים עובדים.
ב. צהרונים חינם לגילאי 3-9 הכוללים מסגרת חינוכית באשכולות 1-4
נבטל את ההשתתפויות העצמיות (נעניק סבסוד 100%) לצהרון ונרחיב את טווח הגילאים לגילאי 3-9 בערים באשכולות סוציואקונומיים 1-4, כדי לאפשר להורים עובדים, ובעיקר לנשים, גמישות באפשרויות התעסוקה (משרה מלאה).
נעניק סבסוד דיפרנציאלי לצהרון להורים המתגוררים בישובים הנמצאים באשכול 5 ומעלה, כדי לעודד הורים לצאת לעבודה ולהוריד את יוקר המחיה.
נשפר את ההיבטים החינוכיים בצהרונים, כדי לספק לילדי הורים עובדים סביבה חינוכית הכוללת לימוד, העשרה, חוגים וארוחה חמה.
ג. שכר ראוי והחמרת הענישה על פגיעה בזכויות העובד
. נגביר את הפיקוח, האכיפה והענישה בתחום חוקי העבודה בדגש על האוכלוסיות המוחלשות.
1נעשה זאת על ידי הגדלה משמעותית של תקני מפקחי העבודה במשרד הכלכלה.
כיום, נמצאת ישראל במקום נמוך, יחסית לעולם, במספר המפקחים.
2.   נאכוף ענישה מחמירה על פגיעה בזכויות עבודה של נערים.
3. נפעל ליישום העלאת שכר המינימום במתווה שנקבע לאחרונה בין הממשלה להסתדרות.
ד. הרחבת ההכשרות המקצועיות ופריסה של מרכזי הכוון ותעסוקה, בדגש על התאמה לאוכלוסיות חרדים ומיעוטים
נרחיב את ההכשרות המקצועיות בקרב חרדים ומיעוטים כדי לעודד השתלבות במעגל התעסוקה,
נתאים את ההכשרות המקצועיות לאופי חייהם של מיעוטים בישראל,
ונפתח מרכזי הכוון נוספים בלב ריכוזי אוכלוסיית חרדים ומיעוטים.
ה. הרחבת מס הכנסה שלילי כדי לעודד תעסוקה
נרחיב את תוכנית מס הכנסה שלילי כדי להעניק תוספת הכנסה נוספת למשתכרים שכר נמוך.
נפעל מיידית להנגשת המידע בדבר קבלת מס הכנסה שלילי, כדי לעודד עובדים לממש את זכאותם לתוספת בשכר.
ו. יצירת אזורי תעסוקה מרחביים גדולים
נפעל ליצירת יתרון לגודל עבור מרכזי תעסוקה גדולים.
במסגרת זו נפעל לסבסוד תשתיות, הקלות במתן קרקע והשתתפות מדינה בהקמת מיזמים.
נשקיע בחיבור מרכזי התעסוקה המרחביים לתשתיות תחבורה ציבורית אמינות, זמינות ויעילות, מהדלת בבית לדלת מקום העבודה ( door to door).
נוציא לפועל תוכניות שאושרו ליצירת אזורי תעסוקה מרחביים. מדובר בתכניות שאושרו, אולם היישום לא יצא לפועל.
ז. תמיכה במשפחות חד הוריות
נקיים בחינה מחודשת ומלאה של המענקים והתמיכה באמהות חד הוריות מתוך כוונה לעודד אותן להשתלב בתעסוקה בהתאם לצורכיהן היחודיים כהורה יחיד.
ח. סיוע תעסוקתי למבקשי ‘קריירה שניה’
כיום, יותר ויותר עובדים מבקשים להתחיל ‘פרק שני’ בחייהם, קריירה שניה.
אנחנו נפעל להתאמת והקמת מרכזי הכוון והשמה לאוכלוסיות בעלות נסיון תעסוקתי עשיר, שלא הצליחו להשתלב בתעסוקה.
לאוכלוסייה זו תיבנה תכנית כוללת, לרבות הכשרה והכוונה בפיקוח ובקרה של המדינה.
ט. שוויון הזדמנויות לתעסוקת נשים חרדיות
מפלגת כולנו תפעל להתאמת מקומות עבודה לנשים חרדיות ולפיתוח מסגרות לימוד להכשרת נשים חרדיות.
למרות עליה משמעותית בשיעור ההשתתפות בשוק העבודה של נשים חרדיות, רמת השתכרותן עדיין נמוכה.
הקשיים בשוק העבודה לנשים חרדיות נובעים ממספר גורמים: מחסור במקומות תעסוקה המתאימים לצביון המגזר החרדי, בעיקר באזורים בעלי ריכוזי אוכלוסיה חרדית,
מחסור במסגרות לימודים שיכשירו נשים חרדיות למקצועות שונים,
המחויבות של הנשים לטיפול בילדים והעלות הגבוהה של מסגרות טיפול חלופיות.
לאוכלוסיה זו נדרשים מענים מיוחדים בשל אופיה הייחודי.
י. שוויון הזדמנויות לתעסוקת נשים במגזר מיעוטים
נפעל להכשרת נשים ממגזרי מיעוטים במקצועות שונים והכוונתן התעסוקתית, ונקל על יציאתן לעבודה באמצעות הקמת מעונות יום.
נרחיב את מסגרת החממות לתמיכה בעסקים קטנים, בדגש על מיזמי נשים ממגזרי המיעוטים
ונטפל בפערי תשתיות תחבורה ציבורית המקשים על ההגעה מריכוזי אוכלוסיות מיעוטים אל מרכזים תעסוקתיים.
3. שיפור תשתיות התחבורה והנגשת תחבורה ציבורית
אנו מאמינים כי לכל אזרח בישראל יש את הזכות לתחבורה ציבורית הולמת, בין אם הוא חי במרכז הארץ ובין אם הוא חי בצפונה או בדרומה של ישראל.
זמינות קוים, סנכרון בין אמצעי תחבורה שונים, מידע ושקיפות, הם אבן יסוד בשירות התחבורה לאזרח עליו מפקחת מדינת ישראל.
נפעל על פי עקרונות שביסודן תחבורה ציבורית המאפשרת לאדם העובד שירות תחבורה ציבורי ראוי ויעיל ונמקד את הפעילות באיזורי הפריפריה, הנמצאים כיום בחיסרון משמעותי מבחינה זו:
א. נפעל להקמת 4 רשויות מטרופוליניות (צפון, מרכז, דרום, ירושלים), כמקובל בעולם, והעברת סמכויות תחבורתיות נרחבות לרשויות אלה, כדי ליצור מערכת תחבורה ציבורית מסועפת, זמינה נוחה ויעילה לחיבור המטרופולינים הגדולים לערים ולפרברים סביבם.
ב. נפעל בפריפריה להנגשת התחבורה ‘מהבית למקום העבודה’, תוך התרכזות במרכזי תעסוקה, כדי להביא להגדלת אפשרויות התעסוקה.
ג. נשפר את הסנכרון בין שירותי התחבורה השונים בפריפריה על מנת לצמצם את זמני הנסיעה הארוכים.
ד. נשקיע בפיתוח תשתיות תחבורתיות כדי לשחרר דירות ‘תקועות’ לשוק הדיור.
יותר מ- 200 אלף דירות מתוכננות, אינן נבנות, בין היתר, בשל העדר התשתיות הנדרשות בקרבתן.
חלק משמעותי מהתשתיות הנדרשות הינו בתחום התחבורה. נעדיף להשקיע בפיתוח התשתיות התחבורתיות הנדרשות כדי לאפשר הוצאתם לפועל של פרויקטי דיור.
4.  עידוד התעסוקה והיזמות בקרב אנשים עם מוגבלויות
מדינת ישראל נמצאת כיום שנות אור אחרי המדינות המפותחות בעולם (ומדינות ה- OECD), הן בכל הקשור לתעסוקת אנשים עם מוגבלות כשכירים והן בכל הקשור ליזמות והקמת עסקים עצמאיים בקרב אנשים עם מוגבלות;
על פי הערכת משרד הכלכלה, סך אובדן התוצר השנתי המשקי הנובע מאבטלת אנשים עם מוגבלות הינו כ- 5 מיליארד ₪.
“כולנו” תפעל להעברת האדם עם המוגבלות מניהול חיים שאינו עצמאי, התלוי במדינה על בסיס קיצבה – לחיים עצמאיים על בסיס השתכרות מעבודה. מדיניות זו מקובלת כיום בעולם.
ייצוג הולם לאנשים עם מוגבלות במקומות תעסוקה
נפעל ליישום חוק שוויון זכויות לאנשים עם מוגבלות וצו ההרחבה בנושא ייצוג הולם, כדי למנוע הפלייה של אנשים עם מוגבלות בתעסוקה.
עידוד אנשים עם מוגבלות העוסקים ביזמות והקמת עסקים
נסייע לאנשים עם מוגבלות ליזום ולהקים עסקים על ידי ניתוב מחדש של תקציבים הקיימים כיום.
נתאים קרנות ממשלתיות וכלים ממשלתיים קיימים עבור יזמות והקמת עסקים של אנשים עם מוגבלות.
ריכוז תחום העסקת אנשים עם מוגבלות תחת גורם ממשלתי אחד כמקובל במדינות מפותחות, ראוי לרכז את כלל היבטי הטיפול הממשלתי בנושא במקום אחד.
כיום, משרדי ממשלה שונים עוסקים בהיבטים שונים של הנושא.
כך, ימנעו מצבים בהם הנושא מטופל על ידי מספר גורמים במקביל, באופן בזבזני, בלתי יעיל וביורוקרטי יתר על המידה.
שילוב אנשים עם מוגבלות בכל הדרגים שבהם מתקבלות החלטות לגביהם.
אנשים עם מוגבלויות מכירים את הנושאים הרלוונטיים אליהם ואת צרכיהם בצורה הטובה, הנכונה והעמוקה ביותר ויודעים מה נדרש לעשות וכיצד.
המצב הנוכחי, בו לאוכלוסייה זו אין ייצוג ראוי בדרגי קבלת החלטות ביצועיות בסוגיות הקשורות בה, במישרין או בעקיפין – הינו פטרוני ודורש שינוי מידי.
עידוד וסיוע למעסיקים להעסקת אנשים עם מוגבלות , על מנת לעודד העסקת אנשים עם מוגבלות, “כולנו” תפעל למען תקצוב קבוע והסדרה של עידוד ומתן סיוע על פי חוק למעסיקים.
נעניק העדפה מתקנת במכרזים ממשלתיים לגופים המעסיקים היקף ראוי של אנשים עם מוגבלויות.
תעסוקת הורים לילדים עם צרכים מיוחדים
נקיים בחינה מעמיקה ויסודית באשר לפתרונות הייחודים בתחום התעסוקה להורים לילדים עם צרכים מיוחדים.
“כולנו” מאמצת גישה הדוגלת בשילוב מלא בחברה ובכלכלה של אוכלוסיית האנשים עם מוגבלות, מתוך הנחה כי אנשים עם מוגבלות הינם בעלי יכולות חברתיות, כלכליות ומקצועיות, שאינן נופלות מיכולותיהם של אנשים ללא מוגבלות.
נפעל למען שינוי גישת “הרחמים והמסכנות” הרווחת במקומות רבים במגזר הציבורי בישראל כיום ולהחליפה בשיח מסוג שונה, המבוסס על עקרונות המעודדים אנשים עם מוגבלות למצוינות, באמצעות השקעה בתנאי פתיחה השווים לאלו של אנשים ללא מוגבלות.
5. מאבק בהון השחור להגדלת הכנסות המדינה והפחתת נטל המס על עובדים ועסקים
אנו נפעל למאבק בהון השחור באמצעות חקיקה, השקעת משאבים ומאמצים להגברת האכיפה נגד הכלכלה השחורה, המהווה על פי הערכות בין 20% ל- 23% מהתמ”ג (כ-200 מיליארד ₪).
מצב זה גורם לכך שכולנו משלמים יותר מס בעוד אחרים לא משלמים כלל.
מדובר בעיוות שמדינת ישראל נמנעה מלטפל בו ברצינות הראויה במשך שנים ארוכות.
נפעל למתן אמון בדיווח אנשים וחברות מחד, ולמדיניות תגובה בלתי מתפשרת מול ניסיונות להונות ולהערים על המערכת מאידך.
העלמות מס חמורות יכללו במסגרת חוק איסור הלבנת הון.
כפועל יוצא מכך, בנקים יחויבו לפעול בכל חשד של העלמת מס חמורה, בין היתר בדרישה מהלקוח לדווח על מקור הכסף, בדיקת הטענות ודיווח לרשות לאיסור הלבנת הון.
נפעל לתיקוני חקיקה למניעת פרצות בתכנוני מס.
נפעל לשינוי משמעותי ברמת הענישה המנהלית והפלילית בגין עבירות מס ובכלל זה להגדלה משמעותית של הקנסות.
נשפר את מערך הניהול והגביה של אגף הכנסות המדינה.
צמצום פערים בחברה הישראלית
טיפול בפערים המהווים איום על חוסנה הלאומי של ישראל,
שיוויון הזדמנויות בחינוך,
חיזוק מערכת הבריאות,
קידום נשים,
טיפול בקשישים
ואימוץ המלצות הועדה למלחמה בעוני
אנחנו מתחייבים: ליישם חינוך דיפרנציאלי, להשקיע יותר במקומות שבהם חסר
להרחיב את סל הבריאות ולקצר זמני המתנה בתורים
ליישם את המלצות דו”ח הועדה למלחמה בעוני(דו”ח אלאלוף)לקדם שוויון הזדמנויות מלא לנשים
הפערים החברתיים ואי השוויון מכבידים על פוטנציאל הצמיחה של המשק.
תאוריית הצמיחה המחלחלת, לפיה הצמיחה תחלחל אל השכבות החלשות קרסה.
הצמיחה הכלכלית אינה מורגשת בקרב אוכלוסיות מוחלשות. על גישה זו  להשתנות, כך שצמצום הפערים ואי השוויון יביאו להגברת הצמיחה.
נשקיע בצעירים, בשימור היתרון האיכותי של ישראל,
נשקיע לכל אורך מעגל החיים,
נשקיע יחד עם התעשייה למען הציבור ורווחתו,
נשקיע כך שפירות הצמיחה לא יתרכזו בשכבת אוכלוסייה צרה,
נשקיע כך שפירות הצמיחה יחלחלו אל הפריפריה החברתית והגאוגרפית בישראל.
1. שוויון הזדמנויות בחינוך
הפערים החברתיים מהווים איום מהותי על חוסנה הלאומי של ישראל.
אנו מאמינים שהכלי המרכזי לצמצומם הינו חינוך ציבורי מצוין, המאפשר שוויון הזדמנויות באמצעות הקטנת השפעת הרקע הסוציו- אקונומי על הישגי התלמידים ואיכות למידתם.
מפלגת ‘כולנו’ רואה בחינוך חינם ונגיש לכלל אזרחי המדינה חובה בסיסית של המדינה כלפי כלל אזרחיה.
אנו מאמינים כי זהו המשאב החשוב ביותר שהמדינה חייבת להשקיע בו, למען חוסנה של החברה ולמען המשך קיומה.
השקעה בחינוך היא השקעה לטווח ארוך, השקעה בחינוך היא מחולל הצמיחה הגדול והמשמעותי ביותר.
לעומת זאת, הזנחת החינוך היא מחולל העוני העיקרי.
באופן רשמי, במדינת ישראל קיים חוק חינוך חובה, אשר המדינה מחויבת לממנו חינם עבור ההורים, בפועל, המצב שונה לחלוטין.
במשפחה הישראלית הממוצעת ההוצאה הכספית על חינוך היא עדיין סעיף משמעותי בהוצאותיה השוטפות.
מפלגת ‘כולנו’ תפעל למען חינוך חינם ואיכותי במסגרות בתי הספר השונות, שמטרתו צמצום פערים בין האוכלוסיות השונות.
חינוך חינם ואיכותי שיעניק הזדמנויות שוות לכלל ילדי ישראל.
מפלגת ‘כולנו’ תפעל בשלושה מישורים על מנת לצמצם את הפערים החברתיים בחינוך, ותיישם אותם באופן מידי במסגרת פיילוט שיתקיים ב-300 בתי ספר//:
א.  הגדלת הדיפרנציאליות בתקצוב בתי הספר והרשויות המקומיות, על פי מדדים רלוונטיים ומפולחים.
ב.  התאמת הפדגוגיה למאה ה-21 במוסדות החינוך, בדגש על הפריפריה החברתית- גאוגרפית.
ג.  מניעת נשירה גלויה וסמויה באמצעות גיוון תכניות לימוד והסמכות מקצועיות.
1. א. הגדלת הדיפרנציאליות בתקצוב בתי הספר והרשויות המקומיות על פי מדדים רלוונטיים ומפולחים
ברמת בית הספר נגדיל את התקצוב למוסדות חינוך בהם הוא נדרש במיוחד.
נגדיל משמעותית את חלוקת השעות באופן דיפרנציאלי, על פי פרופיל תלמידים בית ספרי//.
נעמיק ונרחיב רפורמות הנוגעות לתקצוב הדיפרנציאלי (כולל אלו שלא יושמו במלואן, או הוגבלו לבתי הספר היסודיים בלבד) תוך תהליכי בקרה ומדידה צמודים.
נפעיל את התקצוב הדיפרנציאלי בכל השכבות מכיתה א’ ועד יב’.
בחטיבות העליונות נערוך שינוי הדרגתי בשיטת התקצוב, מאחידה לדיפרנציאלית, כך שתתבסס על פרופיל תלמידים בית ספרי ועל מדד הטיפוח של הרשות המקומית.
כיום, בחטיבה העליונה התקצוב הינו שקלי ומועבר דרך הרשות המקומית, על פי מפתח של מספרי תלמידים ובהתאם למסלול הלימוד שלהם.
נפעל לתקצוב המאפשר מגוון של מסלולי לימודים בהתאם לצרכי התלמידים.
ברמת הרשות המקומית- מערך תומך חינוך- מערך זה (כוח אדם מנהלי, הסעות) מתוקצב באופן שווה על ידי משרד החינוך ללא קשר לאיתנותה הכלכלית של הרשות המקומית.
נבחן את המצב הקיים על מנת להעביר סיוע נוסף לרשויות חלשות ולקיים תקצוב דיפרנציאלי של הרשויות השונות
הן על פי מדדים פריפריאליים והן על פי המדד הסוציו-אקונומי, בדגש על היבטים טיפוליים, שנחיצותם עומדת, לרוב, בהתאמה לאיתנותה של הרשות//.
מערך הסיוע בגני הילדים- נבחן ונטפל בסוגיית המערך המסייע, סייעות בגני הילדים  של הגיל הרך, בגילאי 3-6, נקבע קריטריונים ברורים להגדלת כח אדם בגן, בתהליך רב שנתי ובשיתוף המכללות להכשרת מורים וגננות.
כדי לוודא שהתקצוב אכן מגיע ליעדו, קבלתו תהיה מותנית ביישום הכלים הפדגוגיים של המאה ה-21.
1. ב. התאמת הפדגוגיה למאה ה-21 במוסדות החינוך, בדגש על הפריפריה החברתית- גיאוגרפית, באמצעות הצעדים הבאים//:
העצמת מורים במערכת החינוך
חיזוק בתי הספר על ידי הבאת כוחות הוראה חדשים
העצמת תלמידים
מרחבי למידה מותאמים לשיטות הפדגוגיות החדשות
העצמת מורים במערכת החינוך, חיזוק בתי הספר על ידי הבאת כוחות הוראה חדשים, העצמת תלמידים ומרחבי למידה מותאמים לשיטות הפדגוגיות החדשות
1. ב. 1. העצמת מורים במערכת החינוכית
איכות ההוראה היא מרכז החינוך.
המורים ובראשם המנהל הינם הגורם המכריע באיכותו של בית הספר.
לכן, הקצאת שעות הוראה נוספות ללא ליווי והכשרת המורים, אינה אפקטיבית דיה.
בישראל משרתים כיום כ- 120,000 מורים, השקעה בהם הינה יעד ראשון במעלה.
העצמת המורים והענקת החופש למנהלי בתי ספר להסיט משאבי זמן לטובת הכשרת ואימון המורים, יעמדו בראש סדר העדיפויות שלנו.
קידומם של המורים יושפע ממידת הכשרתם הרלוונטית לתחום הוראתם ובזיקה להוראה מותאמת למאה ה-21.
המורים ישולבו בתכנית מובנת ולווי מקצועי לצורך יישום.
הרחבת הגמישות הניהולית ברמת בית הספר והמנהל – הנהלת בית הספר תוכל לקבוע בחלק משעות הלימוד את התכנים ואופן ניצול השעות.
בנוסף, המנהלים יבצעו הערכת ביצועי המורים ויינתנו להם סמכויות מוגבלות במתן תמריצים חיוביים ושליליים למורים.
1. ב. 2. חיזוק בתי הספר על ידי הבאת כוחות הוראה חדשים
נשקיע במשיכת כוחות איכותיים להוראה, הכשרתם והשמתם בבתי ספר הנזקקים להם ביותר, בשיתוף הרשויות המקומיות//.
נחיל מפתח שכר דיפרנציאלי ובו תמריצים להוראה על פי תנאי העבודה (פרופיל תלמידים, תמיכת רשות מקומית, ריחוק גאוגרפי, אטרקטיביות למגורים) //.
נקדם, בשיתוף מוסדות הכשרה וארגוני מגזר שלישי, תכניות הסבה אקדמאיות, הכוללות מיון והכשרה איכותיים, תוך ליווי מקצועי רצוף לאורך השנים הראשונות במערכת, מעבר לקיים כיום//.
1. ב. 3. העצמת תלמידים במערכת החינוך
מורים מצוינים הם מורים בעלי ידע בתחומם, אך גם בעלי ידע כללי רב, אופקים רחבים ולא פחות חשוב – בעלי יכולות בין אישיות מעולות.
תשתית החינוך במאה ה-21, ראוי שתתבסס על שיפור המפגש הבינאישי בין מורה לבין תלמיד ולשם יש לכוון חלק ניכר ממשאבי תקציב החינוך.
טיפוח המצוינות –תלמידים בעלי יכולת וכישרון ראויים למענה שיהלום את צרכיהם, ללא קשר לרקע שבאו ממנו.
החוסן הלאומי שלנו תלוי גם במצוינות התלמידים במדעים, טכנולוגיה, מדעי הרוח ואמנות.
אתגריה של ישראל מחייבים שימת דגש מיוחד על הגברת מיצוי הפוטנציאל בתחומי המתמטיקה והפיסיקה ברמות הגבוהות.
נתעדף את תכניות המצוינות השונות,
בדגש על קידום השכבות החלשות, שאינן זוכות למענה ראוי בתחום הזה.
1. ב. 4. מרחבי למידה מותאמים לפדגוגיה חדשנית של המאה ה – 21
יצירת מרחבי למידה ייחודיים בתוך בתי הספר, המותאמים ללמידה הדינאמית ולמודלים חדשניים.
למרות התקדמות הטכנולוגיה, המחקר הפדגוגי וגישות ההוראה – חזות בית הספר הישראלי במאה ה-21 לא השתנתה מהותית.
כדי לקדם פדגוגיה חדשה יש לעבור מכיתות הלימוד המסורתיות לסביבות למידה מותאמות, המאפשרות יותר למידה ודרכי הוראה מגוונות .
1.  ג. מניעת נשירה גלויה וסמויה באמצעות גיוון תכניות הלימוד
תלמידים רבים אינם מוצאים את מקומם במסגרת תכניות הלימודים הקיימות.
חלקם מסיימים 12 שנות לימוד או פחות, ללא תעודה משמעותית המעניקה להם תחושת הצלחה, תקווה, או מאפשרת להם השתלבות בשוק העבודה//.
נשירת תלמידים נובעת מגורמים שונים ביניהם: תפיסה חינוכית של צוות בית הספר, תת- הישגיות, אי סדירות ביקורים בבית הספר ומשברים בבית התלמיד.
תפקידו של בית הספר הוא למצוא עבור כל תלמיד את אזור המצוינות שלו, שיהווה עבורו עוגן איתן.
תפיסה שמתרכזת רק בהעלאת אחוזי הזכאים לבגרות, במחיר של הנשרת תלמידים עד לכיתה י”ב, איננה מוסרית ואינה חינוכית.
מערכת חינוך ראויה היא כזו המאפשרת לתלמיד לסיים 12 שנות לימוד יחד עם חבריו למחזור, בתוך קהילתו הטבעית.
זהו תנאי הכרחי להתפתחותו התקינה ובטחונו העצמי של התלמיד.
הישגיות שנמדדת בזכאות ואיכות תעודת הבגרות, הינה יעד מרכזי וראוי של מערכת החינוך.
יחד עם זאת, אנו נפעל  למדידת איכות בית הספר גם על פי מדדים אחרים, כגון מניעת נשירה ואקלים חינוכי- ערכי.
1. ג. 1. תלמיד לא יונשר מבית הספר גם אם אינו בעל הישגים בחלק מהתחומים  אנו נדאג לטפח את התחום בו הוא מצטיין או מוכשר בו (אמנותי, טכנולוגי, הומניסטי או מדעי).
תלמיד יקבל הזדמנות להתרכז בתחום מצוינותו ולקבל תעודת בגרות חלקית (כולל תלמידי החינוך המיוחד).
תלמיד שיהיה מעוניין בכך יוכל להשתתף בכתה י”ב, במידה והישגיו מנבאים השגת תעודת בגרות חלקית, בקורס מקצועי-ייעודי שיבחר במסגרת מרכזי הכשרה אזוריים//.
1. ג. 2.  התעודה המקצועית תינתן במסגרת בית הספר בו לומד התלמיד, כדי לאפשר לו לסיים 12 שנות לימוד יחד עם חבריו.
התעודה המקצועית תאפשר לתלמיד “לעמוד על רגליו” בזכות עצמו, ותעניק לו תחושת מסוגלות וביטחון להשתלב בשוק העבודה לאחר שירותו הצבאי.
עם שחרורו יתאפשר לתלמיד להשתלב בתכניות להשלמת בגרות לצד העבודה//.
1. ג. 3. נאפשר גיוון בתוכניות הלימוד, כולל הכנסת החינוך הטכנולוגי לסוגיו והכשרות מקצועיות אל תוך בית הספר,
כדי להביא את כלל התלמידים לסיום חוק לימודיהם בכבוד ביחד עם חבריהם, תוך מיצוי המצוינות והכישרונות שלהם//.
1. ג. 4. במקרים בהם, למרות כל המאמצים, ינשור התלמיד מביה”ס, מבחירה או בעקבות החלטת המערכת, יוכל התלמיד להיקלט בבתי ספר יומיים לנושרים, בתי ספר פנימיתיים, בתי ספר בפיקוח משרד הכלכלה (התמ”ת), במסגרת קידום נוער ועוד.
מוסדות אלו יחויבו בהכנת תכנית קידום אישית לכל תלמיד //.
1. ג. 5. הכלת נוער בסיכון- הטיפול בנוער בסיכון (כ -300,000 מגיל הגן ועד  18 על פי דו”ח שמידט 2002 ) מפוזר היום בין מספר משרדי ממשלה וארגוני מגזר שלישי (מופרטים או פילנטרופיים).
כך לדוגמא. המנהל לחינוך התיישבותי מטפל במועצות האזוריות (על פי רוב איתנות כלכלית) ובכפרי הנוער הפנימיתיים (רובם ככולם נוער בסיכון ).
נפעל להקים במשרד החינוך גוף מרכזי לטיפול בנוער בסיכון, שיעבוד ישירות מול מנכ”ל המשרד ובשיתוף פעולה עם המשרדים החברתיים האחרים והארגונים השותפים//.
ג. 6. חינוך מבוגרים- חינוך אינו מסתיים בגיל 18.
. עבור מאות אלפי צעירים והוריהם השלמת השכלה היא חיונית.
1היא מאפשרת רכישת אוריינות בסיסית לטובת התפתחותם התקינה של ילדיהם. בנוסף, מסייעת בתיקון הדימוי העצמי והשבת כבודם מול ילדיהם והסביבה.
למדינת ישראל יש שם עולמי כמובילה בתחום, עם פרויקטים כדוגמת פרויקט תהיל”ה שזכה בפרס אונסק”ו.
נפעל לתיקון הדרגתי של תוכניות השלמת ההשכלה למבוגרים וחיזוקן //.
תכנית החינוך של  ‘כולנו’ ב-300 בתי ספר נבחרים
נפעיל תכנית ב-300 בתי ספר שיימצאו מתאימים על פי קריטריונים לתקצוב דיפרנציאלי, על מנת להתחיל את השינוי לצמצום פערים ולשוויון הזדמנויות אמיתי בחינוך.
בתי הספר, יחד עם הרשות המקומית, יתחייבו להיצמד לעקרונות פדגוגיים ועימם יבנה מודל מותאם לצרכיהם בהנחיית הפיקוח של מחוזות משרד החינוך, אשר ילוו אותם לאורך כל הדרך ויוודאו קידומו של כל תלמיד .
300 בתי הספר שיבחרו יזכו לקידום משמעותי בתחומי התקצוב הדיפרנציאלי, העצמת מורים ותלמידים,
הבאת כוחות הוראה חדשים, מניעת נשירת תלמידים על-ידי חיזוק מצוינות וכשרונות.
בנוסף, כדי לקדם פדגוגיה חדשה, 300 בתי הספר יעברו מכיתות הלימוד המסורתיות לסביבות למידה מותאמות, המאפשרות יותר למידה ודרכי הוראה מגוונות.
2. חיזוק מערכת הבריאות הציבורית וביטול תשלומי יתר
זכות היסוד הבסיסית ביותר לאדם בישראל היא הזכות לקבל שירותי רפואה ובריאות באיכות ראויה, בזמינות גבוהה וללא קשר ליכולתו הכלכלית.
בשל חוסר יעילות ברפואה הציבורית, עליה כולנו ממילא משלמים על פי חוק ביטוח בריאות, נוצר מצב לפיו איכות הטיפול וזמינותו תלויים בגודל כיסו של המטופל.
עקרון העל לאורו תפעל מפלגת כולנו הינו החזרת משקלה של הרפואה הציבורית בישראל למקום הראוי לה: רפואה ציבורית הנשענת ברובה על מימון ציבורי (תשלומי מבוטחים על פי חוק ביטוח בריאות),  ללא הזדקקות לפניה לשירותי רפואה פרטיים יקרים .
אנחנו מאמינים ביצירת מערכת בריאות ציבורית שוויונית המעניקה לכל אזרח בישראל זמינות גבוהה ואיכות ראויה של טיפול רפואי, ללא תשלומים נוספים.
נפעל להרחבה ניכרת של סל הבריאות, שתאפשר מתן תרופות מצילות חיים בהיקף נרחב מזה הקיים היום//.
נקצר את זמני ההמתנה לתורים על-ידי שימוש בתשתיות בתי החולים הציבוריים בשעות אחר הצהרים כדי לבצע בדיקות, טיפולים וניתוחים.
נעודד עבודה במשמרת שניה של רופאים והצוותים הרפואיים ללא תשלום נוסף מהחולים//.
נפעל בצורה תקיפה כנגד תופעת הרפואה השחורה בישראל, תוך יצירת מנגנון כללים והוראות אשר ימנעו ניצול של משאבי בתי החולים לטובת רפואה פרטית,
הגברת האכיפה כנגד תופעות הרפואה השחורה (לרבות – תשלומים ישירים לרופאים, שימוש במתקני בית החולים ללא הרשאה, מתן מתנות והטבות לרופאים, גביית תשלומים בעד טיפולים שאמורים להינתן ללא תשלום במסגרת ביטוח הבריאות הרגיל ועוד) //.
נפעל לשינוי מבני בענף הביטוחים המשלימים והפרטיים בישראל תוך כדי ריסון מערכת הרפואה הפרטית בישראל, במטרה להגביר שקיפות ולמנוע כפילויות בביטוחי בריאות.
בין השאר נפעל ליצירת חוזי ביטוח אחידים בתחום ביטוחי הבריאות המשלימים והפרטיים, במטרה ליצור את התנאים לתחרות.
תחרות זו המשולבת בחוזים אחידים, תביא להוזלה ניכרת של עלות הביטוחים, ולעליה ניכרת באיכותם, תוך הנגשתם לציבור הרחב//.
נגדיל את מספר המיטות בבתי חולים בישראל להקטנת הצפיפות הבלתי נסבלת הקיימת כיום בבתי החולים.
מספר המיטות לאלף נפש כיום בישראל הוא מבין הנמוכים ביותר במדינות ה-//OECD.
נגדיל את מספר האחים והאחיות בישראל.
כיום מספר האחים והאחיות בישראל לכל אלף תושבים הוא מהנמוכים במדינות ה-OECD(כמחצית מהממוצע ב//-OECD).
3. המלחמה בעוני
בשנת 2014, חיים בישראל מעל למיליון ושש מאות אלף עניים, מתוכם כ-750 אלף ילדים עניים (על פי דו”ח הביטוח הלאומי).
ישראל היא בעלת שיעור העוני היחסי הגבוה ביותר מבין מדינות ה -OECD, אחרי מקסיקו//.
1. אימוץ מלא של המלצות הועדה למלחמה בעוני
בשנת 2013 מינתה ממשלת ישראל וועדה למלחמה בעוני בראשות מר אלי אלאלוף. המלצות הוועדה המלאות לא אומצו על ידי ממשלת ישראל. //.
נפעל לאימוץ מלא של המלצות דו”ח הוועדה למלחמה בעוני, כדי להגיע בתוך עשר שנים לשיעור העוני הממוצע במדינות ה //OECD
2. בטחון תזונתי
נדאג לבטחון תזונתי לכל אזרחי ישראל ולהקצאת המשאבים הדרושים ליישום ההחלטות בנושא
4. דיור ציבורי
1. יישום המלצות דו”ח הועדה למלחמה בעוני (ועדת אלאלוף) לעניין הגדלת מלאי הדיור הציבורי, הן על ידי רכישת דירות מיד שנייה (דירות נ”ר), והן באמצעות מכרזי קרקע של משרד הבינוי והשיכון ורשות מקרקעי ישראל.
בנוסף, הרחבת השיטות באמצעותן תרכוש המדינה דירות למלאי הדיור הציבורי.
גיוון אמצעי הרכישה עשוי להוזיל את מחירי הדירות שיירכשו, למנוע ריכוזי עוני ולהבטיח תמהיל חברתי מאוזן יותר//.
2. צמצום משמעותי של התור לדיור הציבורי על ידי הגדלת הסיוע בשכר דירה//.
3. ליווי משפחות נזקקות בתהליך השכירות, במסגרתו איתור וסיוע לשוכרים עד לשלב החתימה על החוזה//.
4. שימוש ברווחי מכירת דירות ציבוריות לטובת שיפוץ דירות מוזנחות כדי לשפר את איכות חייהם של המתגוררים בדיור ציבורי//.
5. נשים מובילות קידום ושוויון הזדמנויות לנשים
בישראל 2015, למרבה הצער, הפערים בין נשים לגברים טבועים עמוק בשוק העבודה, בפוליטיקה ובקרב אוכלוסיות מוחלשות.
נשים עניות מן הגברים, הן עדיין אינן נהנות משוויון בשכר, בתנאים ובהזדמנויות הקידום.
אנחנו נפעל לקידום ושוויון הזדמנויות לנשים, בהובלת נשים שישולבו ברשימת כולנו לבחירות לכנסת ה -20.
1. הנהגת נשים בחברה הישראלית//.
א. על נשים לקחת חלק פעיל בעיצוב מדיניות ויש לראותן חלק בלתי נפרד מכל תהליך קבלת החלטות בזירה הציבורית//.
ב. נפעל נחרצות לקיום שוויון זכויות מלא לנשים בכל תחומי החיים, לרבות בפוליטיקה ובממשל, במערכת המשפט, במוקדי כוח והשפעה, בייצוג הולם בחברות פרטיות וציבוריות ובשילוב ראוי בשוק העבודה//.
ג. מפלגת כולנו תפעל למניעת הדרת נשים במרחב הציבורי, במטרה לחתור לשוויון מגדרי בכל תחומי החיים.
מעמדן של נשים בחברה מהווה מדד ערכי ומעשי לקיומה של חברה שוויונית וצודקת//.
2. עידוד תעסוקת נשים
שיעור השתתפותן של נשים במעגל התעסוקה נמוך.
רק 52.6% מכלל אוכלוסיית הנשים מועסקות, לעומת 62.3% בקרב גברים, וכשליש מהנשים העובדות מועסקות במשרה חלקית.
יתרה מזו, 25% מהנשים בישראל מוגדרות כעקרות בית, מול 2.7% בלבד מהגברים.
גם בבחינת השכר, הפערים מדאיגים, נשים משתכרות כ- 63% עד 66% מהכנסתם החודשית של גברים//.
2. א. הרחבת הסיוע במעונות יום לילדים עד גיל 3, כדי לאפשר לנשים לצאת ולעבוד במשרה מלאה ולהשתכר יותר
כיום, הורים ובעיקר אמהות ניצבים בפני חומה בחזרתן למעגל התעסוקה לאחר לידה או גידול תינוק.
העלויות הגבוהות של המעונות הפרטיים ומיעוט האפשרויות במעונות יום הציבוריים, מדירים את רגליהם של נשים מחזרה לעבודה.
מימון מעונות לילדים ע”י המדינה רק מעל גיל 3, מהווה חסם עיקרי.
יותר מעונות וגנים לילדים, בעלויות נמוכות יותר יעודדו יותר הורים, ובעיקר אמהות, לצאת לעבודה//.
2. א.1. נעמיק את הסבסוד ונרחיב את הקריטריונים לזכאים למעונות יום ציבוריים כדי להוזיל את העלות המשפחתית הגבוהה//.
2. א.2. נכניס מעונות יום פרטיים למסגרת הציבורית כדי להרחיב משמעותית את המענה לציבור המשפחות בישראל.
נעשה זאת תחת מחיר מפוקח ומסובסד, ובתקן חינוכי ראוי//.
2. א.3. נתמוך בסבסוד משפחתונים לגילאי 0-3, העומדים בקריטריונים ותחת פיקוח, על מנת לגוון ולעודד תחרות בתחום//.
2.א.4. נאיץ את יישום התכניות הקיימות להקמת מעונות יום לילדים, ונבנה חדשים במימון מדינה תוך הסרת חסמים ביורוקרטיים ובשיתוף פעולה עם הרשויות המקומיות כדי לאפשר יותר מקומות לילדים של הורים עובדים//.
2. ב.  צהרונים חינם לגילאי 3-9 הכוללים מסגרת חינוכית באשכולות 1-4 כדי לאפשר לנשים להשתלב במשרה מלאה ולהשתכר יותר
2.ב.1. נבטל את ההשתתפויות העצמיות (נעניק סבסוד 100%) לצהרון בגילאי 3-9 בערים באשכולות סוציואקונומיים 1-4, כדי לאפשר להורים עובדים, ובעיקר לנשים, גמישות באפשרויות התעסוקה (משרה מלאה) ולהקל על יוקר המחיה//.
2.ב.2. נרחיב את הצהרונים הציבוריים (צילה) גם לאשכולות גבוהים יותר תוך מתן סבסוד דיפרנציאלי כדי לעודד הורים לצאת לעבודה ולהקל על יוקר המחיה//.
2.ב.3. נשפר את ההיבטים החינוכיים בצהרונים כדי לספק לילדי הורים עובדים סביבה חינוכית הכוללת לימוד, העשרה, חוגים וארוחה חמה//.
2. ג.  שוויון הזדמנויות לתעסוקת נשים חרדיות
מפלגת כולנו תפעל להתאמת מקומות עבודה לנשים חרדיות ולפיתוח מסגרות לימוד להכשרת נשים חרדיות//.
למרות עליה משמעותית בשיעור ההשתתפות בשוק העבודה של נשים חרדיות, רמת השתכרותן עדיין נמוכה.
הקשיים בשוק העבודה לנשים חרדיות נובעים ממספר גורמים: מחסור במקומות תעסוקה המתאימים לצביון המגזר החרדי, בעיקר באזורים בעלי ריכוזי אוכלוסיה חרדית,
מחסור במסגרות לימודים שיכשירו נשים חרדיות למקצועות שונים,
המחויבות של הנשים לטיפול בילדים, //.
והעלות הגבוהה של מסגרות טיפול חלופיות.
לאוכלוסיה זו נדרשים מענים מיוחדים בשל אופיה הייחודי//.
2.ד. שוויון הזדמנויות לתעסוקת נשים במגזר מיעוטים
נפעל להכשרת נשים ממגזרי מיעוטים במקצועות שונים והכוונתן התעסוקתית, ונקל על יציאתן לעבודה באמצעות הקמת מעונות יום//.
נרחיב את מסגרת החממות לתמיכה בעסקים קטנים, בדגש על מיזמי נשים ממגזרי המיעוטים //.
ונטפל בפערי תשתיות תחבורה ציבורית המקשים על ההגעה מריכוזי אוכלוסיות מיעוטים אל מרכזים תעסוקתיים//.
2. ה. סיוע תעסוקתי לנשים הפונות ל’קריירה שנייה//’
כיום, יותר ויותר נשים מבקשות להתחיל ‘פרק שני’ בחייהן, קריירה שנייה.
אנחנו נפעל להתאמת והקמת מרכזי הכוון והשמה לאוכלוסיות בעלות ניסיון תעסוקתי, שלא הצליחו להשתלב בתעסוקה.
תיבנה תכנית כוללת לרבות הכשרה והכוונה בפיקוח ובקרה של המדינה//.
3. תמיכה במשפחות חד הוריות
מפלגת “כולנו” תפעל לבחינה מעמיקה ומחודשת לצרכיהן של משפחות אלו לצד החקיקה הקיימת והתאמתה לצרכי המשפחה המודרנית.
בשנת 2013 הגיע מספר המשפחות החד-הוריות בישראל ל- 137 אלף, ב- 97% מהמשפחות החד הוריות עומדת אישה בראש המשפחה.
שיעור העוני של ילדים במשפחות חד-הוריות גבוה ב- 10% משיעורם במשפחות שבהן זוג הורים, אף שבמשפחות חד-הוריות מספר הילדים הממוצע קטן יותר.
4. “אבא חוזר מוקדם הביתה” – לעידוד השוויון בנטל ההורות
נעודד מעסיקים להגדרת יום בשבוע בו אבות יצאו מוקדם מהעבודה אל משפחתם, כדי לסייע בהפחתת הנטל על אמהות, ולקיים צעדים ראשונים חשובים לקידום המודעות הציבורית לשוויון בנטל ההורות//.
5. מניעת אלימות כלפי נשים
מדי שנה נפתחים למעלה מ-13,000 תיקי חקירה בגין עבירות אלימות כלפי נשים במשפחה. בכל שנה נפתחים בין 4,500-5,000 תיקים בגין עבירות מין.
למעלה מ- 70% מהתיקים בגין עבירות מין הן עבירות מין כלפי נשים.
אלימות במשפחה היא תופעה חמורה שיש לטפל בה במלוא הרצינות והכלים הממשלתיים.
בד בבד עם הגברת האכיפה ופעולה להחמרת הענישה נפעל להקמת גוף ממשלתי שירכז את הנתונים, המידע ודרכי הטיפול בתופעה, ויעביר את האינפורמציה בין הגופים השונים.
הקלה בקבלת מענק הסתגלות ביציאת אישה שסבלה מאלימות ממקלט – החוק קובע כיום כי אישה ששהתה במקלט לנשים מוכות במשך 60 יום לפחות ולא שבה לביתה לאחר היציאה מהמקלט תקבל מענק של כ-8,000 ש”ח, ותוספת של 1,000 ש”ח בעבור כל ילד, אך לא יותר משני ילדים.
מפלגת כולנו תפעל לשינוי חקיקה אשר יאפשר את קבלת המענק לאחר שהייה של 30 יום במקלט ובתוך 30 יום מקבלת אישור הזכאות.
כמו כן נפעל לשינוי חקיקה אשר יבטל את ההגבלה של מספר הילדים בזכאות למענק הסתגלות.
6. איכות חיים לקשישים בישראל
בישראל, שיעור הקשישים עומד על 9.9% ביחס לאוכלוסייה, וצפוי להכפיל את עצמו לקראת שנת 2030. הוא הקטן ביותר בהשוואה למדינות ה-OECD, שם הממוצע עומד על 16%.
אולם, כרבע מהקשישים בישראל הם עניים לעומת 12.5% בממוצע במדינות ה- //OECD.
ישראל נמצאת בראש הטבלה בין מדינות העולם המערבי, ביחס לעוני בהכנסה פנויה בקרב קשישים.
על מנת לטפל בבעיית העוני בקרב אוכלוסיית הקשישים, ובניהם ניצולי שואה, נדרשת ראיה רחבה ומערכתית של הגופים הקשורים לנושא//.
6. א.  הגדלת קצבת הבטחת הכנסה
בישראל חיים כיום כ-420,000 איש שהגיעו לגיל הפנסיה ללא הסדר פנסיוני.
במסגרת אימוץ דו”ח הועדה למלחמה בעוני (“ועדת אלאלוף”), תוגדל לאוכלוסיית הקשישים קצבת הבטחת ההכנסה לפחות ב-200 ש”ח לחודש לאדם//.
בחינת מצבה הכלכלי של אוכלוסיית הקשישים מלמדת כי למרות מערך הקצבאות, רמת הכנסתם של כ- 22.7% מקרב משקי הבית, אשר בראשם עומדים קשישים, היא מתחת לקו העוני (על פי נתוני 2012).
קשישים רבים מגיעים לגיל זקנה ללא מקורות הכנסה מלבד קצבת הזקנה של ביטוח לאומי, בעיקר מפני שאין ברשותם הכנסה מקרן פנסיה.
תוספת זו של “השלמת הכנסה”, מבקשת להבטיח, יחד עם קצבת הזקנה, הכנסה אשר תאפשר קיום סביר//.
6. ב.  פנסיה
מצבם הכלכלי של הקשישים בישראל ותלותם במערכת הקצבאות הביאה להחלטה להחיל פנסיית חובה על ציבור העובדים ולהקטין את הסיכון לעוני באוכלוסייה זו עם פרישתם מעבודה.
מערך החיסכון הפנסיוני בישראל פגיע לסיכונים פיננסיים, וכל משבר פיננסי עלול לדרדר את החוסכים לעוני בעת הפרישה.
‘אגרות החוב המיועדות’, המונפקות על ידי המדינה ראוי שיהוו כלי משמעותי למניעת סיכונים לציבור העובדים במועד הפרישה//.
6. ב. 1.  התאמת גיל החוסך לרמת הסיכון של חסכונותיו, כדי למנוע סיכון החיסכון לקראת פרישה
נפעל לכך שכל גופי הפנסיה הצוברת (למעט קרנות הפנסיה הוותיקות ופוליסות מבטיחות תשואה) יחילו מודל (כדוגמת המודל הפנסיוני הצ’יליאני) להתאמת רמת הסיכון לגיל החוסך כברירת מחדל על ניהול כל כספי הפנסיה.
זאת במטרה להקטין את הסיכון לכספי הפנסיה של החוסכים המבוגרים מחד, ולהגדיל את התשואה של הצעירים מאידך.
בנוסף נשנה את חלוקת פריסת האג”ח המיועדות כך ששיעור גבוה יותר יוקצה ככל שגיל החוסך גבוה יותר//.
6. ב. 2. פתרון לפנסיות עולים שנחסכו בחו”ל ואינן משולמות
בישראל חיים כיום עשרות אלפי עולים אשר חסכו כספים פנסיוניים במדינות המוצא, בעיקר ממדינות ברית המועצות לשעבר.
אלה אינם מקבלים את קצבת הפנסיה האמורה להיות משולמת ממעסיקיהם בחו”ל.
אנחנו נפעל לקיום משא ומתן עם מדינות אלה ולחתימת הסכמים להעברת תשלומי הפנסיה מחו”ל//.
6. ג.  דיור לקשישים
סוגיית הדיור בקרב הקשישים קריטית בקביעת רמת ואורח חייהם.
נפעל כדי לשפר את פתרונות הדיור לקשישים עם רמת הכנסה נמוכה ולאלו המתקיימים מקצבאות//.
ג. 1.  התאמת דיור ציבורי לקשישים –
6. נפעל להתאים דירות של קשישים המתגוררים בדיור ציבורי לצרכיהם הייחודיים//.
6. ג. 2.  הוספת יחידות דיור בבתי גיל הזהב -
נפעל לייעד 15%-20% מהמלאי שיתווסף לדיור הציבורי בישראל, לטובת הקמת בתי גיל הזהב חדשים עבור קשישים.
זאת מתוך ההכרה כי חלק מהממתינים לדיור ציבורי, וכן חלק לא מבוטל מהדיירים הוותיקים של הדיור הציבורי, הם קשישים//.
6. ג. 3. סיוע בשכר דירה לקשישים חסרי דירה
נסייע בשכר דירה לקשישים ותיקים חסרי דירה המקבלים קצבת השלמת הכנסה//.
כיום, קשישים עולים נתמכים, נהנים מסיוע בשכר דירה בסיסי גם אם הם מתגוררים עם בני משפחתם.
מדיניות זו מקטינה את הביקוש לדירות ומטיבה עם הקשיש המקבל תמיכה הדוקה מבני המשפחה.
נפעל להחיל כלל זה גם על קשישים ותיקים חסרי דירה שמקבלים קצבת השלמת הכנסה//.
6. ד. בריאות
6. ד. 1 . הרחבת סל התרופות והפחתת עלויות הבריאות לקשישים
צריכת שרותי הבריאות עולה עם העלייה בגיל וכך גם ההוצאות למרכיבי טיפולים וסיעוד שאינם כלולים בסל הבריאות.
בריאותם של הקשישים מושפעת מיכולתם לצרוך את שירותי הבריאות להם הם נזקקים.
קשישים רבים אינם מודעים לזכויותיהם ולעיתים אף אינם זוכים לטיפול הרפואי הנדרש להם לאור החסמים במערכת הזכויות והשירותים ומגבלות אישיות עקב מצבם הרפואי//.
6. ד. 2. הרחבת סל הבריאות
נפעל להרחבה ניכרת של סל הבריאות שתאפשר מתן תרופות מצילות חיים בהיקף נרחב מזה הקיים היום.
6. ד. 3.  הפחתת ההשתתפות העצמית לתרופות
נפחית את ההשתתפות העצמית בגין תרופות, שירותים רפואיים ואביזרי עזר לקשישים המקבלים קצבת השלמת הכנסה//.
6. ד. 4. השתתפות בטיפולי שיניים
נקבע השתתפות מדינה בעלות הוצאות טיפולי שיניים לקשישים מגיל 75 ומעלה המקבלים השלמת הכנסה//.
6. ד. 5. קיצור זמני המתנה לטיפולים רפואיים
נקצר את זמני ההמתנה לתורים על ידי שימוש בתשתיות בתי החולים הציבוריים בשעות אחר הצהרים כדי לבצע בדיקות, טיפולים וניתוחים.
נעודד עבודה במשמרת שנייה של רופאים והצוותים הרפואיים ללא תשלום נוסף מהחולים//.
6. ה. סיעוד
6. ה. 1. צמצום משמעותי של התור לאשפוז סיעודי גריאטרי
נקצה את התקציב הדרוש על מנת לצמצם באופן משמעותי את התור בהמתנה לאשפוז סיעודי.
כיום, קשישים העומדים בקריטריונים לאשפוז נאלצים להמתין באשפוז ממושך בבתי חולים או בבתיהם.
הגדלת התקציב תאפשר פתרון באופן מיידי//.
6. ה. 2. פיקוח על מוסדות אשפוז
נפעל לקביעת גוף אחד, בעל סמכויות אכיפה, שיפקח על הטיפול במוסדות גריאטריה אקוטית, אשפוז שיקומי גריאטרי, אשפוז סיעודי, סעודי מורכב ותשושי נפש.
נקבע מדדי שירות ראויים, ושיטת תגמול המאפשרת מתן בונוסים, למוסדות שיקבלו דירוג גבוה מהמינימום המתחייב, לצד אכיפה בלתי מתפשרת בהפרות, לרבות קנסות כבדים וצווי סגירה.
כל זאת על מנת שהקשישים יקבלו טיפול ראוי ושירות טוב//.
6. ה. 3. הגדלת מספר המיטות במוסדות אשפוז
נגדיל את מספר המיטות באשפוז גריאטריה אקוטית, אשפוז שיקומי גריאטרי, אשפוז סיעודי, סעודי מורכב ותשושי נפש.
נפעל למיפוי היצע מיטות האשפוז לפי אזורים, על מנת לתת את המענה במקומות הנדרשים//.
6. ה. 4. הרחבת כח האדם במוסדות אשפוז
נפעל לעידוד לימוד מקצוע הסיעוד.
נתמרץ אחים ואחיות לעבוד במוסדות אשפוז גריאטרים ונעודד הכשרות והדרכות לכח עזר לסיעוד במוסדות האשפוז//.
6. ו. הקמת מרכזי יום קהילתיים לקשיש
נקים, בשיתוף הרשויות המקומיות, מרכזי יום, ברמה נאותה ובקרבה לריכוזי מגורים ולתחבורה ציבורית שיעניקו לקשיש פעולות העשרה, חברה, חוגים, וכדומה//.
אנו מאמינים כי קשיש החי בסביבתו המוכרת, בתוך קהילתו, לצד בני משפחתו, תורמת רבות לאיכות חייו//.
שיפור המגזר הציבורי והשירות לאזרח
שיפור יעילות המגזר הציבורי כדי לתת שירות טוב יותר
אנחנו מתחייבים:לייעל את השירות הציבורי ואת ניהול משרדי הממשלה
לצמצם את הביורוקרטיה
לבטל רגולציה ממשלתית מיותרת
א. ניהול יעיל של השירות הציבורי
חוסר האפקטיביות במגזר הציבורי גורם לאספקת שירותים ברמה נמוכה ולביורוקרטיה בלתי אפשרית לאזרחים ולעסקים’ שאינם מקבלים תמורה מלאה עבור כספי המיסים.
הבעיה המרכזית  היא חוסר יכולת יישום במימוש ההחלטות:
נחיל מיידית את עיקרון הערכת העובדים בשירות הציבורי על בסיס תשומות ותפוקות ונתמרץ עובדים יעילים.
ניישם את ההחלטות לבחינת יעילות גופים ממשלתיים.
זאת על ידי הטמעת סטנדרטים מקובלים בעולם, בכלל משרדי הממשלה, לרבות גופים כפופים דוגמת הביטוח הלאומי, מס הכנסה, משרד הרישוי, שירות התעסוקה ונוספים.
נפעל לתחלופת כוח אדם ולפיתוח הון אנושי במגזר הציבורי.
במסגרת זו נאיץ משמעותית את יישום הרפורמה שמובילה נציבות שירות המדינה בנושא.
ניתן דגש על נושא קביעת רוטציות וקדנציות בתפקידי ניהול בינוני וגבוה.
נשפר את ניהול משרדי ממשלה, כדי לייעל את השירות לאזרח:
העברת סמכויות גיוס כוח אדם למשרדים, כך שקביעת המבנה הארגוני יהיה בסמכות המשרד.
מתן גמישות ניהולית להנהלת המשרד במימוש התקציב, תוך שמירה על מסגרת ההוצאה והנחיות העסקה.
קבלת אחריות משרדית על העמידה בתקציב השנתי.
מפלגת כולנו מתחייבת ליישום מואץ של הרפורמה בניהול כוח האדם בשירות הציבורי שהחלה בשנת 2013, אך התקדמותה אינה מספקת ואינה עונה על האתגרים הקיימים כיום בפני השירות הציבורי.
תשומת לב מיוחדת תינתן למדידת המשרדים והעובדים בכל הרמות (משרד, אגף, מחלקה – מנהלים ועובדים), ליישום שיטות הערכה אפקטיביות לבחינת תפקודם של עובדים ומנהלים בשירות הציבורי, ולקביעת מנגנוני תמרוץ ביחס לביצועים של העובדים.
ב. טיפול עמוק ויסודי לצמצום הביורוקרטיה הממשלתית
נפעל מיידית להעלאת רמת השירותים הנבחנים במסגרת הדו”ח השנתי “עושים עסקים” (Doing Business) של הבנק העולמי, ומציבים את ישראל בתחתית הרשימה העולמית.
הטיפול יחל במדדים הבאים: הוצאת רישיון עסק, חיבור חשמל לעסק, תשלום מסי חברות, אכיפת חוזים ומשך הליכים משפטיים, אפקטיביות המסגרת החוקית בנטילת אשראי, הוצאת רישיון בניה, הוצאת רישוי מקרקעין.
נצמצם משמעותית את הביורוקרטיה:
נקצר זמני המתנה בקבלת שירות ציבורי ונצמצם את תופעת ‘המתווכים’ וה’מאכערים’ שמנצלים את המצב.
נחיל הנחיות המגבירות את השקיפות בכל פעולות הממשלה והגופים הציבוריים.
רמת השירות לאזרח בישראל נמוכה במונחי איכות, זמינות ונגישות, והדירוג הבינלאומי הנמוך של ישראל במדדי השירות לאזרח מאשש טענה זו.
הביורוקרטיה לאזרח פוגעת ברווחת התושבים ומעמיסה עלויות משמעותיות על הסקטור העסקי ובעיקר על עסקים קטנים ובינוניים.
יותר ויותר גופים, עסקים ואנשים פונים ל”מתווכים” להאצת או קבלת שירותים להם הם זכאים ועליהם הם משלמים מתוקף היותם אזרחים במדינה.
ג. רפורמה מהותית ברגולציה הממשלתית
המציאות הרגולטורית בישראל היא אחד מחסמי הצמיחה הגדולים של המשק.
היעדר תיאום ואף כפילות בין רגולטורים מעכבים התפתחות משקית, מסכלים צמיחה כלכלית ופוגעים באינטרס הציבור.
עודף הרגולציה הלא אפקטיבית הקיימת, מכביד על עסקים בישראל, ומרחיק משקיעים.
לפני למעלה משנה וחצי הוגש דו”ח מקיף וממצה ב”נושא ייעול מנגנוני הרגולציה בישראל”, המלצות דו”ח זה יושמו באופן מינורי ביותר, המעקר את המלצותיו מתוכן.
נפעל לביטול רגולציה מיותרת וכפולה כדי להקל על צמיחת עסקים.
שרים וגופים רגולטורים יחויבו בתהליך רגולציה שקוף ופתוח לציבור המחייב הצגת יחסי עלות תועלת.
נפעל להוציא לפועל רפורמות ושינויים רגולטוריים חוצי משרדים כדי לגרום למערכת לעבוד בסנכרון.
נפעל ליישום של מנגנון הכרעה במחלוקות רגולטוריות בין שרים ומשרדים.
כך  נמנע ‘תקיעה’ של יישום החלטות ורפורמות המחייבות הפעלת סמכויות של מספר משרדים וגופים.
כמו כן, נמנע הטלת צווים והחלטות רגולטוריות, שלהן השפעה על צמצום הפערים והצמיחה.
רגולציה אפקטיבית מהווה מפתח לקיומה של כלכלה משגשגת.
תפקידה של רגולציה הוא להתמודד עם כשלי שוק, בכדי להביא לתפקוד יעיל של השווקים השונים.
יתרה מכך,  הרגולציה מהווה כלי בידי הממשלה להבטיח את  האינטרס הציבורי, בהתאם לסדר העדיפויות והמדיניות שקבעה.
המציאות הרגולטורית בישראל מאופיינת בביזור.
החקיקה והמבנה הממשלתי הסבוך, הפקידו את אחריות הרגולטורים בתחומים משיקים בידי גורמים שונים ועובדה זו יוצרת מצבים של היעדר תיאום ואף כפילות.
היעדר תיאום ושיתוף פעולה בין הגורמים הרגולטורים מונע את האפשרות לקבל החלטות מושכלות, באופן שמעכב התפתחות משקית, מסכל צמיחה פוגע באינטרס הציבור ולעיתים פועל בניגוד למטרות העל ויעדי הממשלה.
יתרה מכך, עודף רגולציה לא אפקטיבית מכביד על עסקים בישראל, מרחיק משקיעים ומציב את ישראל בהשוואה עולמית במדדים “עושים עסקים” במקומות הנמוכים ביותר ובכך פוגע בצמיחה ומרחיב פערים//.
ד. הנגשת השירות הממשלתי  לאנשים עם מוגבלות
חשיבות הנגישות נובעת מהיותה מייצרת הכלה מירבית של אנשים עם מוגבלות בחברה ומבטיחה את זכותם לחיות את חייהם בשוויון מלא, בעצמאות ובכבוד//.
על מנת שאנשים עם מוגבלות יוכלו לקחת חלק פעיל בחברה, יש להבטיח שהמרחב הציבורי והשירותים הניתנים לציבור יהיו נגישים לאנשים עם מוגבלות בכל הקשור לתחומים הספציפיים הבאים לידי ביטוי בחקיקת הנגישות//:
נגישות בניינים, נגישות תשתיות (כגון רחובות, פארקים וטבע) ונגישות של השירותים הניתנים לציבור.
כמו-כן, החקיקה מתייחסת גם למספר תחומי חיים ספציפיים כגון תחבורה, חינוך, בריאות, תעסוקה ועוד//.
נפעל למען מימוש בלתי מתפשר של חקיקת הנגישות הקיימת באמצעות מנגנוני ההטמעה, הפיקוח והאכיפה הקיימים (פלילית ואזרחית) וכן לחקיקת רפורמות נדרשות חדשות//.
קידום סטודנטים, חיילים ובני נוער בישראל
יותר השפעה, זכויות ושכר לחיילים, סטודנטים ובני נוער
אנחנו מתחייבים:להעלות את שכר חיילי חובה
להוזיל עלויות שכר דירה ולבנות מעונות לסטודנטים
להעניק הלוואות בערבות מדינה לסטודנטים
1. העלאת שכר חיילי החובה בצה”ל (ביטול ‘מס הורים לחיילים’)
מפלגת “כולנו” מתחייבת לפעול להעלאת שכר חיילי החובה בצה”ל(דמי הקיום לחיילים).
חייל המשרת כיום בשירות חובה נדרש להוצאות של כ- 1,400 ₪ לחודש לפחות  לצרכים בסיסיים שוטפים.
בפועל, על ציבור המשרתים והוריהם מוטל מס עקיף בהיקף של אלפי שקלים בשנה.
מס עקיף זה, המוטל דווקא על החלק בציבור התורם למדינה ולחברה, הוא בלתי מוסרי ובלתי צודק//.
מפלגת “כולנו” תפעל להעלאת דמי הקיום לחיילים במתווה של שלושה שלבים//:
שלב ראשון: נקצה את התוספת שהובטחה בשנת 2015 כך שלוחמים יקבלו 1,075 ₪ , תומכי לחימה יקבלו 782 ₪  וחיילים עורפיים יקבלו 539 ₪.  (מדובר בתוספת תקציבית של כ-215 מלש”ח) //.
שלב שני: נקצה תוספת תקציבית נוספת של 215 מלש”ח בתקציב 2016 שתחולק בהתאמה בין שלושת הקבוצות על פי שיעורם בצבא, כך שלוחמים יקבלו 1,350 ₪, תומכי לחימה יקבלו 940 ₪ וחיילים עורפיים יקבלו 670 ₪//.
שלב שלישי: נקיים כבר בשנת 2015, בדיקה מעמיקה של צרכי החיילים המשרתים בשירות חובה לקביעת סופית של סל דמי הקיום והיקפו.
נקבע מנגנוני העלאה והצמדה ליוקר המחיה במשק כדי להקל על החיילים והוריהם//.
2. תמיכה וסיוע מקיף לחיילים ממשפחות מעוטות יכולת
נתמוך בחיילים במצוקה כלכלית, נדאג להגדיל את ההשקעה בהם ונצמצם פערים קיימים בקרב חיילים ממשפחות מעוטות יכולת כלכלית.
נחזק את צה”ל כגוף חברתי המהווה כור היתוך משמעותי בחברה הישראלית//.
3. הורדת זכות הבחירה לכנסת לגיל 17
מפלגת כולנו תפעל להורדת גיל הבחירה בבחירות הכלליות לגיל 17.
כך נוסיף למעגל ההשפעה הציבורי 121,300 בני נוער.
זכות הבחירה לכנסת הינה הביטוי האזרחי המובהק ביותר להשתתפות בהליך הדמוקרטי בישראל.
כיום, גיל הבחירה להשתתפות בבחירות הכלליות בישראל קבוע בחוק על גיל 18.
לעומת זאת גיל הבחירה להשתתפות בבחירות לרשויות המקומיות קבוע בחוק על גיל 17//.
בכולנו מאמינים בבני הנוער בישראל, בערכיהם, וחשיבות מעורבותם.
הורדת גיל הבוחר תעלה את אחוז ההשתתפות של בני נוער בהליך הדמוקרטי ותקדם אזרחות פעילה כבר בגיל לימודי התיכון//.
4. מניעת ניצול בני נוער בתנאי העסקתם
מפלגת כולנו תפעל נחרצות כנגד ניצול בני נוער בעבודתם ופגיעה בתנאי העסקתם, ותפעל להגדלה משמעותית של מפקחים לאכיפת תנאי העסקה, ובדגש על שמירה על זכויות בני נוער עובדים//.
נכון לשנת 2014, מועסקים בישראל קרוב לשני שליש מבני הנוער (62%, עפ”י סקר הנוער העובד והלומד).
יוקר המחיה שהואץ בשנים האחרונות ומכביד על משפחות רבות, מאלץ בני נוער לצאת לעבוד כדי לאפשר לעצמם להיות עצמאיים.
אך תנאי העסקתם אינם דומים לאלה של הוריהם.
הפיקוח הממשלתי אינו הדוק דיו ובעלי עסקים מנצלים את תמימותם וחוסר הידיעה של בני נוער עובדים לגבי זכויות העבודה המגיעות להם.
שליש מבני הנוער העובדים בישראל מדווחים כי הם מרגישים מנוצלים במקום העבודה.
דו”ח ה- OECD בנושא מצא ש”אכיפת חוקי העבודה בישראל חלשה מאד”, בעיקר בשל מספר נמוך של מפקחים לאכיפת תנאי העסקה וזכויות//.
5. הלוואות לסטודנטים בערבות מדינה
לכל סטודנט אשר מעוניין ללמוד ואינו יכול בשל מצבו הכלכלי, נאפשר קבלת הלוואה בנקאית בערבות מדינה למימון שכר לימוד להשכלה גבוהה.
החזר ההלוואה יחל עם סיום התואר, ורק כאשר הסטודנט ישתלב במעגל העבודה.
אנחנו נעשה את זה באמצעות הסדרים עם בנקים שבהם יינתנו הלוואות במסגרת השתתפות המדינה בערבויות מדינה//.
יוקר המחיה יצר מצב לפיו סטודנטים אינם עומדים בתשלומי שכר הלימוד ובהוצאות הנוספות הנלוות לחיים סטודנטיאליים.
משפחות מאידך, מתמודדות מול קושי הולך וגובר, לסייע לילדים ולהשתתף במימון הוצאות הלימודים.
מסגרת זו תאפשר לסטודנט לדחות את נטל התשלומים וההוצאות הנוספות למועד שבו הוא סיים את לימודיו והשתלב במעגל העבודה//.
6. הוזלת עלויות שכר הדירה לצעירים ובנית מעונות לסטודנטים
אנו מאמינים שמדינה מתוקנת אמורה לאפשר לכל צעיר נגישות מלאה להשכלה גבוהה, ללא תלות במצבו הסוציו אקונומי.
לימודים גבוהים הם כלי חשוב להשתלבות חברתית, לביסוס כלכלי כבוגר ולאחר מכן כמשפחה, והם מהווים עתיד כלכלי לדור ההמשך
נסיר את החסמים המעכבים בנית מעונות סטודנטים בישראל.
נפעל ליישום מיידי של הגדלה מסיבית של מעונות סטודנטים בהיקף של 10,000 חדרי מעונות//.
נפעל לחקיקת ‘חוק שכירות הוגנת’ לקביעת כללים ברורים שיחייבו כל הסכם שכירות.
במסגרת זו יוגדרו דרישות כגון המינימום להגדרת דירה כברת השכרה, והחובות מינימליות של המשכיר ביחס לאחזקת הדירה//.
במסגרת תכנית ‘מגיעים לדירה, תכנית כחלון לפתרון משבר הדיור (ראה פרק דיור) אנו נפעל ליצירת התנאים לשוק שכירת ארוכת טווח ובדגש על דירות 3 חדרים לצעירים ומשפחות צעירות.
7. מינוי נציג סטודנטים ארצי כחבר בועדה לתכנון ותקצוב (הות”ת)
כדי שציבור הסטודנטים בישראל יהיה שותף לתהליך תקצוב ההשכלה הגבוהה בישראל וישתתף בבחירת יו”ר הות”ת//.
יצירת אופק מדיני- בטחוני למדינת ישראל
לוקחים אחריות לגורלנו ולעתידנו ופועלים בצורה מפוכחת ואמיצה
אנחנו מתחייבים:לשמור על ביטחונה של מדינת ישראל ואזרחיה
לחזק את הברית האסטרטגית עם ארה”ב
להכפיל את תקציב ההסברה של ישראל
מדינת ישראל נמצאת כיום במערכה בינלאומית סוערת.
בימים אלה, יותר מתמיד, הולך ומתחזק הצורך שלנו, כישראלים, לקחת אחריות לגורלנו ולעתידנו, ולפעול בצורה מפוכחת ואמיצה.
מפלגת ‘כולנו’ תשאף להוביל מהלכים אסטרטגים ודיפלומטים שיחזקו את בטחונה של מדינת ישראל,
תוך מתן דגש לחשיבות מערכת היחסים עם ארה”ב ואומות העולם.
מפלגת ‘כולנו’ רואה עצמה כממשיכת דרכה של התנועה הציונית, לחיזוק ביטחונה של ישראל ובניינה של המדינה, תוך חיים משותפים עם עמי האזור,
על פי העקרונות המנחים הבאים:ביטחון ישראל ואזרחיה, שמירת גבולות המדינה וריבונותה – ערך עליון
חיזוק הברית האסטרטגית עם ארה”ב
מתווה מדיני מפוכח
זיהוי ומיצוי הזדמנויות בזירה הבינלאומית
מדינת ישראל – בית לאומי ליהדות התפוצות
1. בטחון ישראל ואזרחיה, שמירת גבולות המדינה וריבונותה – ערך עליון
א. העיקרון הראשון במעלה הוא טיפוח צה”ל וגופי בטחון חזקים ויעיליםהמחוייבים להגנת המדינה ואזרחיה//.
ב. כוחות הביטחון צריכים לפעול אך ורק מתוך שיקולים מקצועיים-ביטחוניים, על פי עקרונות התרעה והרתעה, ולקבל את חופש הפעולה הנדרש לשם כך//.
ג. למדינת ישראל חופש פעולה לפעול כנגד כל אויב הקם נגדנו ומבקש לפגוע באזרחי ישראל.
זאת, תוך שמירה על ערכינו המוסריים//.
ד. כוחות הביטחון יאפשרו לאזרחי ישראל ליהנות מתחושת ביטחון אישי ומחופש תנועה ברחבי מדינת ישראל//.
ה. קביעת תקציב רב שנתי קבוע בחוק למערכת הביטחון //–
הגדרת תקציב מערכת הביטחון לחמש שנתי, על מנת ליצור ודאות, התייעלות לשם התעצמות, תכנון עתידי וניצול מיטבי של המשאבים.
על מנת לקבע זאת, תקציב הביטחון ייקבע בחוק//.
2. חיזוק הברית האסטרטגית עם ארה”ב
ארה”ב הינה בת הברית הקרובה ביותר של ישראל, //.
אין לארה”ב תחליף כבתברית, וכמעצמה הדמוקרטית והצבאית הגדולה בעולם
א. נפעל לחיזוק מערכת היחסים עם הממשל האמריקאי הנוכחי והדרגים המבצעים, ונשמר את מערכת היחסים עם בתי הנבחרים ועם העם האמריקאי על כל קהילותיו//.
ב. נפעל להחייאת ההבטחה שניתנה במכתב בוש-שרון, ואומצה בקונגרס ובסנאט.
הבנות אלו מכירות בשכונות היהודיות בירושלים המזרחית ובגושי ההתיישבות כחלק ממדינת ישראל בכל הסכם עתידי, וקביעה שאין זכות שיבה לפליטים הפלשתינים.
על ישראל להתעקש על הלגיטימציה של בנייה בשטחים אלו והפיכתם לקונצנזוס מדיני בינלאומי//.
ג. ננהל את מערכת היחסים עם ארה”ב תוך התחשבות בתזמון, מהות, וחשיבה אסטרטגית, באופן בו נמנעים מראש מעימותים ציבוריים//.
ד. נפעל להעמקת הקשר של יהדות ארצות הברית עם ישראל ואזרחיה//.
3. מתווה מדיני מפוכח
השיח המדיני בישראל נע בין חוסר חזון ותקווה, לחזון ארכאי ותקוות שווא.
יש להודות כי התהליך המדיני, המתנהל למעלה מ-20 שנה, נכשל במטרותיו להוות מסגרת לסיום הקונפליקט הישראלי-פלשתיני//.
כיום, עובר המזרח התיכון שינויים גיאופוליטים המציגים הזדמנויות אזוריות לצד איומים חדשים. //.
במקביל, לאור הכשלים בהשגת משא ומתן להסכם כולל, הרשות הפלשתינית מקדמת תכנית חלופית הכוללת יוזמות חד צדדיות לבינאום הקונפליקט, בידודה של ישראל בעולם, וקידום סנקציות ודה-לגיטימציה של ישראל//.
לאור זאת, תפעל מפלגת ‘כולנו’ לגבש תכנית חלופית להתנהלותה הנוכחית על מנת לקדם את האינטרסים האסטרטגים שלה ולקחת אחריות על עתידה המדיני,
על פי העקרונות הבאים: א. על ישראל להתנהל באקטיביזם מדיני ודיפלומטי כדי לקדם מתווה מפוכח עם יעדים והישגים מוגדרים. //.
ממשלת ישראל תגדיר לעצמה, לאזרחיה, ולבנות בריתה, מהן המטרות המדיניות ארוכות הטווח שלה, שיאפשרו לה לשמור על צביונה כיהודית ודמוקרטית//.
ב. המציאות במזרח התיכון משתנה, נוצר ציר מתון וציר רדיקלי, נדרשת יצירתיות וזניחת פרדיגמות ישנות. //.
על ישראל להמשיך ולחזק את הסכמי השלום עם מצרים וירדן ולמצות הזדמנויות לשיתופי פעולה עם גורמים אזוריים//.
ג. מדינת ישראל מצידה, לא צריכה להיגרר אחר יוזמות פלשתיניות//.
ד. על ישראל להגדיר ולהחיל הסדרי ביטחון ביהודה ושומרון שיאפשרו בטחון לאזרחי ישראל//.
ה. על ממשלת ישראל לשמר את הישגיה הדיפלומטים בעבר מול האמריקאים, ולפעול בצורה אקטיבית ליעד מוגדר של יצירת קונצנזוס אמריקאי, ובעקבותיו אירופאי,
של אימוץ מכתב בוש-שרון והמשך בנייה בגושי ההתיישבות והשכונות היהודיות בירושלים//.
ו. בכל הסדר עתידי, יישמרו גושי ההתיישבות //.
ולא תתאפשר כל חזרת פליטים לשטחי ישראל//.
ז. לישראל אין כל אינטרס לניהול אזרחי של האוכלוסייה הפלשתינית.
יש לסייע לרשות הפלשתינית לניהול שוטף ומשגשג של חיי הפלשתינים בגדה//..
ח. ירושלים היתה, הינה ותישאר בירת ישראל//.
ט. פירוז רצועת עזה והגדרת חמאס כארגון טרור//:
o במקביל לדוקטורינה ביטחונית חדשה, על ישראל לקדם קונצנזוס בינלאומי, המציב כיעד מדיני את פירוזה של הרצועה בשליטת כוחות הביטחון של הרשות הפלשתינית//.
o על ישראל לפעול אקטיבית בזירה הבינלאומית להמשך הגדרתו של חמאס כארגון טרור, ובזירה האזורית להחלשת כוחו הצבאי והפוליטי של הארגון//.
י. מניעת התחמשות איראן בנשק גרעיני//:
לישראל הזכות והחובה להגן על עצמה מפני איום קיומי.
במישור המדיני, על ישראל לשמור על קשר רציף עם המדינות השותפות למשא ומתן ומשטר הסנקציות, על מנת להבהיר באופן חד-משמעי את עמדת ישראל כנגד האיום הגרעיני האיראני//.
4. זיהוי ומיצוי הזדמנויות בזירה הבינלאומית
• בזירה הבינלאומית הדינאמית של המאה ה-21 ועם עלייתם של כוחות וגושים עולמיים, על ישראל להושיט יד ולבנות קשרים הדוקים עם מעצמות מתפתחות//.
• נכפיל את תקציב ההסברה של משרד החוץ כדי לפעול באופן פרו-אקטיבי כנגד מסעות הדה-לגיטמציה, משיכת השקעות וחרמות על ישראל.
תשומת לב מיוחדת תינתן לחיזוק הקשר של צעירים יהודים מרחבי התפוצות עם ישראל//.
• נפעל לצמצום תלותה הכלכלית של ישראל במדינות המאיימות בהחרמות ומשיכת השקעות ע”י גיוון סחר//.
• לישראל יתרון עצום בטכנולוגיה וחדשנות, אותו עלינו למנף לצורך בניית קשרים בינלאומיים.
5.  מדינת ישראל – בית לאומי ליהדות התפוצות
נפעל לעידוד העליה בשגרה, ובעיתות חירום נקצה את המשאבים הדרושים להצלת יהודים במצוקה//.
נדאג לתהליך קליטה מהיר ויעיל המעניק שוויון הזדמנויות לעולים חדשים//.
מקורות המימון למימוש המצע
אנחנו מאמינים שמצע מפלגה המוצע לציבור אמור לבוא כשבצדו הצבעה על מקורות תקציביים למימוש הרפורמות, הצעדים והעקרונות המוצעים.
על מנת לממש את מטרת העל של מפלגת כולנו: מתן הזדמנות שווה, צמצום הפערים ואי השוויון תוך הגברת הצמיחה, אנו מתכוונים לעשות שימוש בשני הגאי מדיניות ממשלתית למימוש המטרות.
הראשון, המדיניות התקציבית, הכוללת את ההחלטה על גודל וחלוקת התקציב;
והשני, היכולת ליזום וליישם רפורמות ושינויים מבניים משמעותיים.
המצע מציג רפורמות בשני התחומים הללו.
חלק הארי מההצעות הקיימות במצע מבוססות על תכניות רב שנתיות, הנפרשות על פני תקופה ודורשות מקורות תקציביים, הנפרשים גם הם על גבי מספר שנים.
נתמקד תחילה ביישום הרפורמות שמטרתן הגברת התחרותיות במשק בענפי הדיור, מזון, בנקאות ואנרגיה.
יישום הרפורמות המבניות יתרום להגדלת הפריון, השכר וההכנסה הפנויה של משקי הבית.
ניתן למנות כתוצאות גם את הגברת החדשנות, הגדלת הביקושים, הרחבת בסיס המס והגדלת הכנסות המדינה.
צעדים אלה, אנו מאמינים, יגבירו את אמון השווקים הפיננסיים במשק הישראלי, גם אם הבשלתם המלאה תימשך על פני מספר שנים.
יישום נחוש ואמיץ של רפורמות אלה יגדיל את פוטנציאל הצמיחה של המשק ויתרום משמעותית למימון המקורות לתכנית המוצעת.
יישום סט הרפורמות המבניות שאנו מציגים ומתכוונים לבצע יאפשר למדינה להגדיל את ההוצאה האזרחית בתקציב.
במקביל נפעל ליישום התכנית לשיפור האפקטיביות בשירות הציבורי על ידי שיפור בניהול תהליכי כח אדם, טיפול בביורוקרטיה ממשלתית לעסקים ואזרחים, וברגולציה לא אפקטיבית.
אנו מעריכים כי החיסכון הצפוי מצעדים אלה ראוי שיופנה למקורות למימוש התכניות במצע.
ייעול השירות הציבורי, ניהול יעיל של תקציבי משרדי הממשלה וטיפול בביורוקרטיה בשירות לאזרחים ולעסקים יתרום לחיסכון בצד התקציב.
מקור נוסף הינו יישום בחקיקה של צעדים למאבק בהון השחור שהוצעו (ראו סעיפי חקיקה של עבירות מס חמורות כעבירת מקור בחוק איסור הלבנת הון, הגברת האכיפה, ובכלל זה, הענישה המנהלית והגדלה משמעותית של קנסות  וייעול הגביה).
יישום מלא של צעדי החקיקה למלחמה בהון השחור יביא ליצירת מקורות נוספים להגדלת ההוצאה האזרחית. //;
נפעל על פי סדרי עדיפויות ברורים, צודקים ותומכים במטרת העל: מתן הזדמנות שווה וצמצום פערים, תוך הגברת הצמיחה.
לכן, בשנים הקרובות, נשקיע את המקורות שיתפנו בצמצום פערי חינוך, בהגברת הנגישות של אוכלוסיות מוחלשות לתעסוקה, בריאות, תחבורה ודיור ומתן רשתות ביטחון לאוכלוסיות הנזקקות לכך.
יישום מלא של הרפורמות המבניות המפורטות להגברת התחרותיות, שיפור אפקטיביות השירות הציבורי, מאבק בהון השחור, לצד קביעת סדרי העדיפויות שפורטו – יבטיחו פוטנציאל צמיחה ארוך טווח במשק, יחזקו את אמינות הממשלה ואת האמון והיציבות בשווקים הפיננסיים, ובכלל זאת את אמון הציבור.
אלה יבטאו מדיניות אחראית, צודקת, אחידה ואמינה.
סך פינוי המקורות המוערך עם יישום האמור לעיל, עומד על כ-45 מיליארד ₪ בחמש שנים.
