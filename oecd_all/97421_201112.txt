KONCEPT ENOSTAVNE DRŽAVE
PRIORITETE
1. ZNANJE
1. Spodbujanje nastanka »spin-off« podjetij kot posledica znanstveno-raziskovalne dejavnosti na univerzah.
2. Poenotenje pravil za habilitacije visokošolskih učiteljev in raziskovalcev.
3. Obvezno  srednješolsko izobraževanje,
pri čemer morajo biti programi enakomerno zastopani
– uspešna družba potrebuje vse vrste poklicev.
4. Sheme financiranja izobraževalnih institucij naj bodo odvisne od kakovosti in ne od glavarine.
5. Povečanje mobilnosti profesorjev in študentov v skladu z mednarodnimi programi.
2. EKONOMSKEZADEVE
1. Spremembe dohodninske lestvice za razbremenitev srednjega razreda – višje neto plače
in omejitev zgornje višine vseh prispevkov iz bruto plač.
2. Uvedba investicijskih olajšav pri plačilu davka na dobiček (vzpodbujanje re-investiranja dobička)
ter olajšav za tuje neposredne investicije glede na število novo zaposlenih.
3. Odprava administrativnih ovir in poenostavitve postopkov.
4. Vzpostavitev enotne davčne osnove za plačevanje davka na nepremičnine
in povečevanje  davčne stopnje za drugo in nadaljnje nepremičnine ter luksuz.
5. Uvedbo pavšalne obdavčitve za male podjetnike in obrtnike (namesto uvedbe davčnih blagajn),
za njihovo razbremenitev in poenostavitev poslovanja
ter za zmanjšanje obsega davčnih utaj.
3. ŽIVLJENJSKO OKOLJE
1. Opredelitev lesa kot strateške dobrine s spodbujanjem predelave in uporabo lesa v gradbeništvu (najmanj 25 % lesa v stavbah).
2. Trajno varovanje okolja in ohranjanje narave z preusmeritvijo prometnih tokov  na javni prevoz.
3. Poenostavitev postopkov na področju urejanja prostora z ločitvijo strateškega dela planiranja od izvedbenega.
4. Vzpostavitev prevladujočega javnega potniškega prometa z uvedbo enotne vozovnice za vse vrste javnih prevozov.
5. Povečanje samooskrbe Slovenije s hrano s povečanjem produktivnosti kmetijskih gospodarstev
in dosledno zaščito njivskih površin.
4. SVOBODA IN VARNOST
1. Reforma državne uprave z zmanjšanjem števila ministrstev na 8.
2. Skrajšanje časa nadomestila po preteku funkcije na 3 mesece (ministri, poslanci, itd.).
3. Sprejem nove policijske zakonodaje,
ki bo uredila ukrepanje policije ob primerih nasilja na športnih prireditvah
in nadgradila pregon nasilja v družini, kjer se kršitev prepoved približevanja sankcionira z do 12 urnim pridržanjem storilca.
4. Uvedba obveznega praktičnega usposabljanja in preizkusa znanja vključno s psihološkimi testi za kandidate za sodnike, tožilce, odvetnike in notarje, pred podelitvijo licence ali trajnega mandata.
5. Povečanje učinkovitosti izvršbe
in ustanovitev specializiranih oddelkov okrožnih sodišč za gospodarske spore.
5. KVALITETA ŽIVLJENJA
1. Redefinicija košarice pravic iz obveznega zdravstvenega zavarovanja,
nadzor nad porabo sredstev
in možnost konkurence pri obveznem zdravstvenem zavarovanju.
2. Enotno javno naročanje zdravil
in ukinitev posrednikov.
3. Vzpostavitev sistema dolgotrajne oskrbe za starejše.
4. Ukinitev davkov za najbolj socialno ogrožene.
5. Nacionalni program za dostop mladih do stanovanj,
državna poroštva za stanovanjske kredite mladih
in stimulativna davčne politike za prvi nakup stanovanja.
6. PROMOCIJA IN IDENTITETA
1. Spodbujanje umetniških presežkov
in zagotavljanje odprtih dvosmernih povezav z evropskimi in svetovnimi kulturami.
2. Posodobitev koncepta proračunskega financiranja kulture.
3. Financiranje javnih zavodov za čas trajanja mandatov direktorjev (5 let), kar zagotavlja avtonomijo,
jasnost programskih konceptov,
boljše načrtovanje in
večjo gospodarnost poslovanja.
4. Ministrstvo za kulturo kot učinkovit, dinamičen in strokoven javni servis na področju  kulture.
5. Odprava administrativnih ovir za izboljšanje položaja ustvarjalcev in izvajalcev kulturnih programov
ter vzpostavitev enostavnejših postopkov razdeljevanja proračunskih sredstev.
7. OBRAMBA IN ZAŠČITA
1. Reorganizacija in racionalizacija Ministrstva in Generalštaba Slovenske vojske z natančno razdelitvijo pristojnosti in vlog med posameznimi (celo podvojenimi) organizacijskimi enotami ministrstva in generalštaba.
2. Sprejem zakona o nacionalni varnosti, ki bo povezal  vse stebre nacionalne varnosti (notranja varnost, obramba ter zaščita in reševanje).
3. Zmanjšanje števila operativno – komunikacijskih centrov (združevanje treh sistemov v enega učinkovitega).
4. Povečanje sredstev za opremljanje in usposabljanje reševalnih služb (poklicne gasilske brigade, prostovoljna gasilska društva, Gorska reševalna služba, kinologi, jamarji in potapljači).
5. Ustanovitev posebnega sklada za nesreče, ki se financira iz zavarovalnih premij.
8. ZUNANJE ZADEVE
1. Zunanja politika kot eksponent gospodarskega razvoja s povezovanjem diplomatskih predstavništev s potrebami slovenskega gospodarstva.
2. Zaščita slovenske manjšine v sosednjih državah z notifikacijo ADP
in uvedbo načela reciprocitete v odnosih s sosednjimi državami.
3. Kadrovski preboj v mednarodnih organizacijah.
4. Promocija Slovenije skozi aktivno udeležbo pri reševanju konfliktov
in humanitarni pomoči.
5. Reorganizacija MZZ
in diplomatske službe.
1. ZNANJE
Dobra izobrazba in kakovostno znanje sta temelj za kakovostno življenje posameznic in posameznikov in uspešnost vse družbe.
To priložnost je treba izkoristiti in si tako odpreti vrata v svet uspešnih.
LDS bo dosledno poudarjal in spoštoval laičnost šolstva.
Znanje bomo približali vsem
in spodbujali vseživljenjsko učenje.
To ni pomembno le zaradi zagotavljanja načela enakih možnosti,
temveč ima tudi širok nacionalni pomen.
Slovenija mora izkoristiti vso obstoječo intelektualno zmogljivost prebivalk in prebivalcev,
tudi tistih iz ekonomsko ogroženih
in socialno
in zemljepisno odrinjenih skupin.
V ta namen bomo v LDS spodbujali uravnotežen razvoj vzgoje in izobraževanja od vrtcev do univerz
in na ta način omogočali dostopnost znanja vsem starostnim skupinam.
Posebno skrb bomo namenili krepitvi medosebnih odnosov,
in sicer na podlagi spoštovanja,
nenasilja ter
zdravega načina življenja.
CILJI
AKTIVNOSTI IN UKREPI
1. cilj:  MEDNARODNO KONKURENČNO IN Z GOSPODARSTVOM POVEZANO VISOKO ŠOLSTVO
spodbujanje nastanka »spin-off« podjetij kot posledica znanstveno-raziskovalne dejavnosti na univerzah,
- aktualizacija visokošolskih študijskih programov, ki bo ponudila aplikativne, deficitarne, zanimive in mednarodno primerljive vsebine
privlačne in dostopne  za domače in tuje študente,
- prenova načina izvajanja študijskih programov,
zlasti z vključevanjem domačih in tujih strokovnjakov iz prakse
ter s spodbujanjem sodelovanja z gospodarstvom,
- upoštevanje mednarodnih konvencij (predvsem Unesco) pri pedagoškem in raziskovalnem delu visokošolskih učiteljev in raziskovalcev, ki omogočajo in določajo čim širšo prosto delovno mobilnost strokovnjakov ter deseminacijo znanja.
Navedeno pomeni, pod določenimi pogoji, razrahljanje konkurenčne klavzule pri zaposlitvenih pogodbah visokošolskih učiteljev in raziskovalcev,
- spodbujanje konkurenčnosti visokošolskih institucij v Sloveniji tako v mednarodnem merilu
kot tudi znotraj Slovenije.
Sredstva za redni študij se morajo podeljevati in razdeljevati glede na kakovost,
deficitarnost in
aktualnost vsebine
in izvajanja študijskih programov
in nič več po ključu: javni da, zasebni ne,
- poenotenje pravil za habilitacije visokošolskih učiteljev
in raziskovalcev na področju Slovenije, po posameznih vedah.
Nesprejemljivo je, da slovenske visokošolske institucije druga drugi ne priznavajo habilitacij.
Področje oz. postopek habilitiranje ne sme biti prosto prepuščen institucijam v smislu »diskrecijske in avtonomne« pravice organa, ki o tem odloča,
- povečanje mobilnosti profesorjev in študentov v skladu z mednarodnimi programi, -
spodbujanje javno zasebnega partnerstva.
Raziskave jasno kažejo, da gospodarstvo ni dovolj vključeno v oblikovanje in izvajanje študijskih programov.
Ob tem je dejstvo, da pozitiven pristop k razvoju pomeni enakopravno vključevanje vseh sfer: zasebnih in javnih,
poslovnih in vsebinsko strokovnih
institucionalna avtonomija (avtonomija visokošolskih institucij in raziskovalnih inštitutov) mora biti izvajana transparentno,
brez, da se oblikuje tako imenovano avtonomno pravo državnih univerz, ki je v nasprotju s pozitivno zakonodajo RS in se nezakonito interpretira kot lex specialis,
- spodbujanje mednarodnih raziskav
in udeležb na mednarodnih konferencah/posvetih/simpozijih.
Na ta način bo slovenski visokošolski in raziskovalni sektor ustvaril dobre, privlačne in na  odgovornost in etiko stroke oprte pogoje za učinkovito in plodno delo naših strokovnjakov,
brez bojazni, da bi le-ti, ob iskanju znosnih pogojev za svoje delo »uhajali« v tujino.
2. cilj:  OBVEZNO SREDNJEŠOLSKO IZOBRAŽEVANJE
- državljani morajo obvezno obiskovati srednjo šolo,
pri čemer morajo biti programi enakomerno zastopani
– uspešna družba potrebuje vse vrste poklicev.
3. cilj:  ZAGOTOVITEV VZGAJANJA ZA ZNANJE IN OSEBNOSTNI RAZVOJ
- deregulacija
- in decentralizacija šolskega sistema (pri imenovanju ravnateljev, zmanjšanje administrativnega vpliva ministrstva),
- vrnitev sistema za odkrivanje nadarjenih v strokovne okvire,
vnovična vzpostavitev strokovno utemeljenega sistema svetovanja in vpisovanja učencev na višjo raven šolanja,
- ohranitev socialnih podpornih sistemov za otroke manj premožnih staršev (kosilo, malica, udeležba pri šoli v naravi, šolskih skladih itd),
- povečevanje število ur športne vzgoje na vseh ravneh izobraževanja.
4. cilj:  VSEŽIVLJENJSKO IZOBRAŽEVANJE
- zagotovitev uspešnega delovanja delavskih univerz,
- univerzitetnih središč
- povečati pomen andragoškega izobraževanja,
- spodbujati delovanje univerz za tretje življenjsko obdobje,
- omogočiti dodatno izobraževanje delavcem, ki prihajajo od drugod.
5. cilj:  SPLOŠNA DOSTOPNOST DO ZNANJA
- zagotavljati sodobno in demokratično manjšinsko šolstvo,
- učinkovito integracijo otrok priseljencev v slovensko šolo,
- zagotavljanje vseh pravic depriviligiranim skupinam pri izobraževanju.
2. EKONOMSKE ZADEVE
Slovenija je v zadnji letih zaradi strukturnih težav slovenskega gospodarstva in svetovne krize močno zdrsnila na lestvicah konkurenčnosti.
Zato je naš prvi cilj na področju ekonomskih zadev zagotoviti dvig konkurenčnosti.
Čas je, da prenehamo govoriti o nacionalnem interesu kot zaščiti državne lastnine,
temveč, da je pravi ekonomski nacionalni interes visoka konkurenčnost slovenskega gospodarstva.
CILJI
AKTIVNOSTI
UKREPI
1. cilj:  DVIG KONKURENČNOSTI
davčna razbremenitev gospodarstva
- internacionalizacija podjetij
- spodbujanje tujih neposrednih investicij
- povezovanje znanosti in gospodarstva
- konkurenčnost,
zanesljivost oskrbe in trajnost slovenske energetike
spremembe dohodninske lestvice za razbremenitev srednjega razreda
– višje neto plače
in omejitev  zgornje višine vseh prispevkov iz bruto plač,
- uvedba investicijskih olajšav pri plačilu davka na dobiček (vzpodbujanje re-investiranja dobička),
- uvedba olajšav za tuje neposredne investicije glede na število novo zaposlenih,
- uvedbo pavšalne obdavčitve za male podjetnike in obrtnike (namesto uvedbe davčnih blagajn),
za njihovo razbremenitev in poenostavitev poslovanja
ter za zmanjšanje obsega davčnih utaj,
- učinkovita raba energije kot najpomembnejši in najtrajnejši ukrep na področju energetike, -
izvajanje novih investicij na osnovi ekonomske upravičenosti in okoljske sprejemljivosti.
2. cilj:  KONSOLIDACIJA JAVNIH FINANC IN ZMANJŠANJE ZADOLŽENOSTI SLOVENIJE
- reforma pokojninskega in zdravstvenega sistema
- racionalizacija socialnih transferjev
- obdavčitev premoženja
- privatizacija podjetij
- z novim zdravstvenim in pokojninskim zakonom zagotoviti vzdržnost zdravstvene in pokojninske blagajne,
- s poostrenim nadzorom in sankcijami preprečevati zlorabe sistema socialnih pravic,
- z zakonom o davku na nepremičnine vzpostaviti enotno davčno osnovo za plačevanje davka na nepremičnine
in povečati davčne stopnje za drugo in nadaljnje nepremičnine ter luksuz,
- z odprodajo širšega kroga ne-strateških naložb zagotoviti, da se politika ne bo vmešavala v poslovanje podjetij,
pri čemer posledično ne bo več potrebe po dokapitalizacijah iz javnih sredstev.
3. cilj:  ZAGOTOVITEV PROŽNE VARNOSTI NA TRGU DELA
- zagotovitev bolj prožnega trga dela,
ki pomeni hitrejše in lažje zaposlovanje
- v težišče razvoja bomo postavili možnost dela, ne pa varnost službe
- sprememba zakona o delovnih razmerjih,
- uvedba večje fleksibilnosti, z varnejšim zaposlovanjem in odpuščanjem,
- ohranitev socialne varnosti za tiste, ki ostanejo brez dela,
4. cilj:  MALA IN SREDNJE VELIKA PODJETJA KOT GONILO USTVARJANJA NOVIH DELOVNIH MEST
komercializacija znanja in nova delovna mesta
- davčna razbremenitev novo nastalih inovativnih podjetij
- povratno (in nepovratno) financiranje malih in srednje velikih inovativnih podjetij
večje povratno (in delno nepovratno) financiranje malih in srednje velikih podjetij z doseganjem nadpovprečne dodane vrednosti,
- ustvarjanje novih delovnih mest s privabljanjem novih investicij z davčnimi spodbudami ter s spremembo ZJN?? Zakon o javnem naročanju in prostorske zakonodaje,
- povezovanje javnih in zasebnih virov financiranja,
- dodatno vzpodbujanje lastniškega financiranja v skladih tveganega kapitala.
5.    cilj:  USPEŠNO IN UČINKOVITO KORIŠČENJE EVROPSKIH SREDSTEV
- uspešno koriščenje evropskih sredstev
- izkoristili bomo vsa dodeljena sredstva za Slovenijo
- pospešitev umeščanja objektov v prostor
- (obseg črpanja evropskih sredstev bo narasel v trenutku, ko bodo sprejeti akti za umestitev 2. tira v prostor),
- izraba vseh sredstev, ki so na voljo iz naslova tehnične pomoči EU
(EU v nekaterih programih poleg financiranja projektov financira tudi delovna mesta
– v javni upravi je sicer zaustavljeno zaposlovanje, vendar je smiselno izkoristiti vsa sredstva, ki so na voljo za zaposlovanje),
- pomoč pri pripravi projektne dokumentacije za projekte, (so)financirane s strani EU na regionalni ravni.
Za tovrstno pomoč oblikovati skupino strokovnjakov, katero bi lahko financirali iz naslova prej omenjene tehnične pomoči.
3. ŽIVLJENJSKO OKOLJE
3.1   Okolje
Dobro ohranjeno okolje je ena od prepoznavnih značilnosti Slovenije,
zlasti krajinska pestrost,
vodni potencial in
biotska raznovrstnost, ki jo moramo ohraniti prihodnjim rodovom,
obenem pa izkoristiti kot razvojno priložnost Slovenije.
CILJI
AKTIVNOSTI IN UKREPI
1. cilj:  PRILAGAJANJE PODNEBNIM SPREMEMBAM
- sprejem nacionalne strategije blaženja in prilagajanja podnebnim spremembam,
- z evropskimi sredstvi financirati energetsko sanacijo stavb,
- tako  v javnem sektorju, kot v gospodinjstvih, izboljšanje energetske učinkovitosti,
pri tem naj ima prednost uporaba materialov iz obnovljivih virov,
z metodo analize LCA pa naj se ovrednoti ogljični odtis posega (da strošek »posega« ne preseže »prihranka«),
- povečevanje deleža obnovljive energije v proizvodnji in porabi,
- postopno uvajanje elementov zelene davčne reforme
in uveljavljanje zelenega javnega naročanja.
2. cilj:   TRAJNO VAROVANJE OKOLJA IN OHRANJANJE NARAVE
- izvajanje doslednega in nediskriminatornega inšpekcijskega nadzora v vseh zadevah s področja okolja in prostora,
- preprečevanje nastajanja odpadkov,
bistveno zmanjšanje količine odpadkov na odlagališčih
(prehod industrije na proizvodnjo po konceptu C2C – sprejme in uveljavi se Akcijski načrt za uvedbo načel od zibeli do zibeli)
in izgraditi kapacitete za njihovo reciklranje
(recikliranje pojmujemo v smislu najnovejših direktiv EU s tega področja in v skladu z novo iniciativo komisarja Potočnika???),
- zmanjševanje onesnaženosti zraka v mestnih središčih,
- predvsem s preusmeritvijo prometnih tokov na javna prevozna sredstva,
- zavarovanje naravnega okolja pred hrupom in drugim onesnaževanjem.
3. cilj:  DOBRO UPRAVLJANJE Z VODAMI
- uveljavljanje integralnega pristopa k upravljanju vodnih virov,
- izboljševanje poplavne varnosti v slovenskih povodjih
- (omogočiti ponovno oblikovanje poplavnih/razlivnih polj/ravnic
- ter prepovedati gradnjo na teh in drugih poplavnih območjih
– doslednejše spoštovanje obstoječih predpisov in načrtov),
- omogočanje dostopa do nadzorovane čiste pitne vode vsem prebivalcem.
3.2 Prostor
Investitorji se zato selijo v tujino, s čimer izgubljamo delovna mesta in prihodek,
državljanom  pa so z nerazumno dolgimi postopki kratene temeljne pravice.
Stanje upravljanja s prostorom je v naši državi blokirano.
Tako pri izdajah gradbenih dovoljenj, ko so čakalni roki nefunkcionalno dolgi, kot pri sprejemanju planskih in izvedbenih dokumentov, ki jih onemogočajo številne institucionalne ovire.
CILJI
AKTIVNOSTI IN UKREPI
1. cilj:  POENOSTAVITEV POSTOPKOV
- uvesti MŽO kot osrednje ministrstvo za usklajevanje pogojev pri prostorskih aktih,
- od MŽO in drugih soglasodajalcev uveljaviti osebno odgovornost za ažurno in strokovno reševanje vlog,
- odprava blokade posameznih nosilcev urejanja prostora
- vsa prostorska določila v resorskih zakonih podrediti temeljnemu, prostorskemu zakonu,
- ločitev strateškega dela planiranja od izvedbenega,
- s čimer se doseže zaščita javnega interesa in preglednost postopkov.
2. cilj:  PRIJAZNOST DO UPORABNIKA
- zaščita investitorja
- operacionalizacija ideje temeljnega ZGO???Zakon o gradnji objektov, naj bo postopek izdaje gradbenega dovoljenja dvofazni.
Prva faza odloča o lokacijskih vprašanjih,
druga pa o tehničnih.
Predmet upravnega postopka je le prva faza.
V pritožbenih postopkih bodo morali pritožniki nasprotovanje dokazovati s strokovnimi študijami in prevzeti materialno odgovornost za neutemeljeno nasprotovanje,
- zaščita sosedov in prizadetih
- funkcionalno določiti območje strank v postopkih, ki bo vsebovalo predvsem vplive na neposredno okolico.
O vlogah za gradbena dovoljenja se bo javnost obveščalo na spletnem portalu,
s čimer bodo zainteresirani (tudi lokalna skupnost in strokovna javnost) obveščeni in se bodo lahko prijavili kot stranke v postopku.
Neposredni sosedje bodo obveščeni tudi pisno, ne glede na to ali bodo stranke v postopku ali ne.
3. cilj:  OPERATIVNO PROSTORSKO NAČRTOVANJE
- omejitev sektorskih pristojnosti,
povečanje pristojnosti MŽO (koordinacija in arbitraža),
- uvedba regionalne ravni prostorskega načrtovanja
- planske regije,
- prostorsko načrtovanje za zelo majhne občine operativno prenesti na regionalno raven,
- občine so dolžne v petih letih po spremembi namembnosti nezazidljivega zemljišča  v zazidljivo sprejeti izvedbene akte
in zemljišče komunalno opremiti, oziroma skleniti pogodbo o komunalnem opremljanju.
Sicer so dolžne lastnikom zemljišč plačevati odškodnino do izvedbe opreme.
- obdavčitev zemljiških špekulacij.
4. cilj:  VARSTVO KULTURNE KRAJINE
- sprememba sistema varstva kulturne dediščine
- (od posameznih objektov k celovitim zasnovam),
- država bo izdajala soglasja k vsem planskim in izvedbenim dokumentom
- (predvsem z vidika varovanja krajine).
Pristojnosti za izvedbene akte se lahko kasneje prenese na regije,
- uvajamo institucijo mestnega in regijskega urbanista.
Ta institucija, v kateri bo delovalo več posameznikov kot kolektivni organ, bo imela pristojnosti odločati o dopustnih oblikovnih odstopanjih od izvedbenih aktov.
5. cilj:  POENOTENJE ZAKONODAJE
- ukinitev prakse sprejemanja zakonov za parcialne probleme, ki bodo izvzeti iz sistema urejanja prostora.
Temeljni zakon bo osnoven,
sektorski zakoni bodo morali biti z njim usklajeni, ne pa da uvajajo izjeme.
3.3 Promet
Cilji prometnega sistema na področju premičnosti/gibljivosti prebivalstva morajo zagotoviti učinkovitost,
varnost
ter zadovoljevanje potreb
in pričakovanj uporabnikov prevoznih storitev.
Ob finančno-ekonomski krizi moramo našemu gospodarstvu zagotoviti primerljivo prometno infrastrukturo,
ob ustreznem varovanju okolja
in z učinkovito rabo javnih financ.
CILJI
AKTIVNOSTI IN UKREPI
1. cilj:  SODOBNA PROMETNA INFRASTRUKTURA
- pospešen razvoj železniške infrastrukture s poudarkom na 2. tiru Divača – Koper,
modernizacija proge Ljubljana – Hodoš,
2. tir Maribor – Šentilj, -
3. in 4. razvojna os, dokončanje umestitve  v prostor ter gradnja,
- dokončanje potniške in tovorne infrastrukture pristanišča Koper,
- uvedba in uporaba inteligentnih transportnih sistemov ITS in telematike.
2. cilj:  PREVLADUJOČ JAVNI POTNIŠKI PROMET
- uvedba sistema integriranega javnega potniškega prometa,
- uvedba hitrih železniških povezav,
- integracija voznih redov ,
- uvedbe enotne vozovnice za vse vrste javnih prevozov,
- posodobitev prevoznih sredstev,
3. cilj:  ELEKTRONSKO (SATELITSKO) CESTNINJENJE
- uvedba elektronskega cestninjenja v prostem prometnem toku za tovornjake in za osebna vozila,
- opredelitev okoljsko občutljivih območij s preobremenjeno avtocestno infrastrukturo,
kjer se bo  povišalo cestnino za financiranje alternativne infrastrukture,
- vodenje prometnih tokov z pomočjo ITS-a.
4. cilj:  ZMANJŠANJE CESTNEGA TRANZITNEGA PROMETA
- stimulacija prevoza po železnicah,
- tovorni mednarodni tranzit obvezno prenesti na železnico,
- multimodalni potniški terminali,
- uvedba taks za vozila, ki ne ustrezajo euro 5 standardu.
5. cilj:  PROMETNA VARNOST
- izgradnja dirkališča ter dograditev mreže poligonov za varno vožnjo???,
- izboljšave na infrastrukturi
– odprava »črnih točk«,
- strožji pogoji za pridobitev vozniškega dovoljenja
ter večji nadzor nad delom avto šol,
- večji poudarek vsebinam Prometna vzgoja v osnovnih in srednjih šolah,
- višina kazni za prometne prekrške proporcionalne s finančnim stanjem kršitelja.
3.4 Kmetijstvo
Trajnostno kmetijstvo kot proizvodnjo hrane je potrebno pojmovati kot celoto.
Ključni interes sta zdrava in kakovostna lokalna hrana
ter ohranjeno okolje.
Potrebno je povečati pomen kmetijstva kot proizvodnje hrane
in s tem izboljšati prehransko samooskrbo Slovenije,
predvsem s proizvodi višje in najvišje kakovosti za doseganje visoke kakovostne ravni prehrane domačega  prebivalstva
ter za izboljšanje konkurenčnosti na tradicionalnih okoliških trgih.
Za dosego ciljev so nujni raznovrstni ukrepi kmetijske politike.
Kmetijska gospodarstva morajo bistveno več sredstev kot sedaj usmerjati v povečevanje svoje konkurenčnosti.
CILJI
AKTIVNOSTI IN UKREPI
1. cilj:   KREPITEV VEČNAMENSKE VLOGE SLOVENSKEGA KMETIJSTVA
Temeljni cilj kmetijstva in s tem tudi podeželja je trajnosti razvoj,
ki mora enakovredno obravnavati ekonomske, socialne in okoljske vloge kmetijstva in podeželja.
Kmetijstvo je večnamenska dejavnost, ki je v celoti ni mogoče prepustiti trgu,
pač pa je njen razvoj v smeri trajnostnega kmetijstva treba uravnavati s sredstvi kmetijske politike,
pri  tem pa je na proizvodnjo hrane treba gledati kot na celoto:
naravni viri – pridelava – predelava – trgovina - potrošnik.
Ključna interesa sta zdrava in kakovostna lokalna hrana
ter ohranjeno okolje.
2. cilj:  POVEČANJE PREHRANSKE VARNOSTI SLOVENIJE
Kmetijska politika mora več pozornosti nameniti proizvodni funkciji kmetijstva.
Potrebno je povečati pomen kmetijstva kot proizvodnje hrane
in s tem izboljšati prehransko samooskrbo Slovenije.
Zagotavljanje primerne ravni prehranske samooskrbe postaja ključni element ohranjanja
in zagotavljanja prehranske varnosti Slovenije.
In to predvsem s proizvodi višje in najvišje kakovosti za doseganje visoke kakovostne ravni prehrane domačega prebivalstva
ter za izboljšanje konkurenčnosti na tradicionalnih okoliških trgih.
Vsaj pri krušnih žitih je potrebno v zelo kratkem času zopet doseči najmanj 90 odstotno samooskrbo,
kar bi v času morebitne velike krize na svetovnih trgih kmetijskih pridelkov omogočalo nemoteno in stroškovno sprejemljivo temeljno oskrbo slovenskega prebivalstva s kruhom in krušnimi izdelki.
Za dosego teh ciljev so nujni raznovrstni ukrepi kmetijske politike.
Ključni premik je potrebno doseči pri kmetijskih gospodarstvih,
ki morajo bistveno več sredstev kot sedaj usmerjati v povečevanje svoje konkurenčnosti.
3. cilj:   PARTNERSTVO Z NARAVOVARSTVOM
Kmetijska in okoljska politika sta sestavni del razvoja podeželja
ter soodvisni in soodgovorni za položaj podeželja.
Naravovarstvo prispeva k ohranjanju proizvodnih virov za kmetijstvo,
medtem, ko kmetijstvo sodeluje pri ohranjanju kulturne krajine kot elementa narave, ki danes marsikje izginja.
Skupna točka obeh politik je torej trajnost naravnih virov,
virov za ohranitev rastlin, živali in človeka.
Ali drugače rečeno: ukrepi razvoja podeželja morajo neposredno pripomoči tudi k doseganju ciljev na območjih NATURA 2000
in območjih, ki so za ohranjanje biotske raznolikosti še posebnega pomena.
4. cilj:  UVELJAVLJANJE INTERESOV SLOVENIJE V ZAKLJUČKU PROCESA SPREMINJANJA  SKP
Pri oblikovanju ciljev in ukrepov slovenske kmetijske politike je potrebno upoštevati,
na kar sicer opozarja tudi  Resolucija o strateških usmeritvah razvoja slovenskega kmetijstva in živilstva do leta 2020,
da je večina ukrepov, zlasti tržno-cenovne politike in politike razvoja podeželja, določenih in tudi proračunsko financiranih ter opredeljenih s strani EU.
Opredelitev strateških in operativnih usmeritev razvoja slovenskega kmetijstva in živilstva je zato tudi, ali predvsem opredelitev odnosa Slovenije do skupne kmetijske politike in njenih sprememb po letu 2013.
5. cilj:  UVELJAVITEV STRUKTURNIH SPREMEMB
- Izvajanje Resolucije o strateških usmeritvah razvoja slovenskega kmetijstva in živilstva do leta 2020 kot vsebinskega okvirja za pripravo različnih razvojnih in izvedbenih dokumentov kmetijske politike;
- preusmeritev pomembnejšega dela kmetijskih gospodarstev v tržno ekološko pridelavo
in predelavo kot najhitreje rastočo tržno nišo s pospeševanjem zaščite kmetijskih pridelkov oziroma živil z eno izmed shem kakovosti (geografska označba, označba porekla, dobrote z naših kmetij …),
kar povečuje tržno zanimivost in doseženo dodano vrednost;
- omejevanje pridelave energetskih rastlin;
- zaradi spoznanj o negativnih okoljskih in drugih učinkih daljših transportov hrane sprejem dodatnih ukrepov za pospeševanje neposredne prodaje s kmetijskih gospodarstev in s tem lokalne in regionalne samooskrbe;
potrebna je evalvacija sistema javnega naročanja,
ki mora ob spoštovanju evropskega pravnega reda realno omogočiti oskrbo javnih ustanov z lokalno in ekološko pridelano hrano;
- zmanjševanje števila dovoljenih fitofarmacevtskih sredstev,
poostritev pogojev za njihovo pridobitev in uporabo,
evalvacija  obveznega izobraževanja uporabnikov
ter strožji nadzor nad uporabo fitofarmacevtskih sredstev;
- podpora ustanovitvi vzajemne kmetijske zavarovalnice.
3.5 Gozdarstvo in lesno-predelovalna industrija
Največje slovensko naravno bogastvo - les, je neizkoriščeno.
Namesto, da bi izvažali polizdelke z dodano vrednostjo, izvažamo surovine po nizkih cenah.
Naša infrastruktura je uničena
- predelovalni obrati so propadli,
znanje v veliki meri izgubljeno.
V LDS zato predlagamo, da država les opredeli kot nacionalno strateško dobrino za proizvodnjo izdelkov s čim višjo dodano vrednostjo.
CILJI
AKTIVNOSTI IN UKREPI
1. cilj:   OPREDELITI LES KOT STRATEŠKO DOBRINO
- opredelitev lesa kot nacionalne strateške dobrine za proizvodnjo izdelkov s čim višjo dodano vrednostjo
- spodbujanje predelave namesto prodaja surovine,
- nova opredelitev odgovornosti in pristojnosti posameznih institucij (odprava podvajanja nalog),
2.  cilj:  AKTIVIRANJE RESURSOV
- aktivacija potenciala zasebnih gozdov
- (spodbujanje povezovanja manjših lastnikov, kar viša konkurenčnost na trgu),
- spodbude za povečevanje in združevanje gozdnih posesti.
3.  cilj:   SPODBUJANJE UPORABE LESA
- sistemska ureditev označevanja polizdelkov in izdelkov glede na emisije toplogrednih plinov,
- uvedba okoljske nalepke za lesne izdelke,
- spodbujanje uporabe lesa v gradbeništvu,
predelovalni industriji,
kmetijstvu
in energetiki
(dober les za izdelke, slab les za predelavo v polizdelke in celulozo, lesne ostanke kot vir energije),
- uporaba lesa pri gradnji cestne in železniške infrastrukture (npr. obvezne lesene protihrupne ograje),
- obvezna uporaba lesa v gradbeništvu (vsaj 25%)
in uvedba ekološke takse za okoljsko nesprejemljive izdelke,
- z usmerjenim vlaganjem v R&R&I
ter z vključitvijo podjetij lesnopredelovalne panoge v ta proces doseči uvajanje in postopni prehod na proizvodnjo visokotehnoloških izdelkov, temelječih na (vključno z, oziroma s posebnim poudarkom na snovnih in energetskih biorafinerijah 2. In 3. Generacije – izraba zgolj lignoceluloznih ostankov in ne rastlin za hrano)
4. SVOBODA IN VARNOST
4.1 Notranje zadeve
Temeljni cilj delovanja na področju notranjih zadev je visoka raven pravne in osebne varnosti ljudi,
varnosti njihovega premoženja,
krepitev pravne države,
okrepitev sodelovanja z lokalno skupnostjo,
uresničevanje obveznosti pri zagotavljanju mednarodne varnosti, ki jih je Slovenija  sprejela na tem področju,
znotraj tega pa je na prvem mestu uresničevanje strateških zakonskih ciljev.
To so: varnost življenja ljudi ter njihovega premoženja pred nevarnostmi kaznivih ravnanj,
sorazmerno visoka raven pravne varnosti povzročiteljev teh dejanj v policijskih postopkih
z doslednim uresničevanjem demokratičnega nadzora nad policijo,
zlasti ob uporabi policijskih pooblastil in prisilnih sredstev.
CILJI
AKTIVNOSTI IN UKREPI
1. cilj: PREPREČEVANJE, ODKRIVANJE IN PREISKOVANJE KRIMINALITETE
- prilagoditev organizacije dela kriminalistične policije sodobnim trendom razvoja kriminalitete doma in v tujini,
- vpeljava novih metod, taktike in tehnike dela,
- priprava strategije preiskovanja gospodarske kriminalitete,
- utrjevanje sodelovanja z drugimi nacionalno-varnostnimi organi RS,
s civilno družbenimi organizacijami
in državljani
ter s pravnimi osebami javnega in zasebnega prava,
- ustanavljanje specializiranih preiskovalnih skupin pri preiskovanju hujših oblik kaznivih dejanj.
2. cilj: VZDRŽEVANJE JAVNEGA REDA IN MIRU Z INTERVENTNIM UKREPANJEM
- reorganizacija in racionalizacija policijskih uprav in policijskih postaj (v sodelovanju z lokalno skupnostjo),
- oblikovanje enot in oblik dela z dobro opremljeni policisti z znanjem, veščinami in sposobnostmi za učinkovito in zakonito interveniranje,
- zagotovitev hitrejše odzivnosti na interventne klice,
- sprejem nove policijske zakonodaje,
- ki bo med drugim uredila tudi ukrepanje policije ob primerih nasilja na športnih prireditvah (nova policijska pooblastila),
- povečati varnost policistov.
3. cilj: VZDRŽEVANJE VARNOSTI V CESTNEM PROMETU
- uvedba novih modelov  dela na avtocestnem omrežju in omrežju hitrih cest,
- vpeljava novih tehničnih rešitev,
pri tem pa nekatere, temelječe na sodobnem razvoju elektronskih merilnih sistemov in informacijsko-telekomunikacijskih tehnologij, razviti skupaj z drugimi nosilci odgovornosti za stanje varnosti na javnih cestah,
- zmanjšanje povprečne hitrosti na avtocestah in hitrih cestah,
- boljše urejanje in vodenje prometa,
- učinkovita obdelava podatkov pridobljenih s pomočjo tehničnih sredstev.
4. cilj:  VAROVANJE DRŽAVNE IN ZUNANJE MEJE EU TER ZAKONITIH IN NEZAKONITIH MIGRACIJ
- vzpostavitev učinkovitega sistema nadzora nad migracijami,
- odkrivanje in preprečevanje nezakonitega priseljevanja ter bivanja,
- odkrivanje in preprečevanje čezmejne kriminalitete,
- sprememba teritorialne razporeditve policijskih sil
in taktike delovanja (razvoj modelov razpršene kontrole migracij ljudi in z njimi povezanih nezakonitih tokov stvari).
5. cilj:  POVEZANOST Z LOKALNIMI SKUPNOSTMI
- krepitev policijskega dela v skupnosti z načrtovanjem skupnih posvetov,
projektov,
s spremembo koncepta dela,
z novo definicijo policijskega dela v skupnosti,
s povečanjem števila policistov za to področje dela,
z večjo vidnostjo policistov na terenu,
z uvedbo mobilne pisarne,
- vzpostavitev partnerskega odnosa med policijo in državljani
in s tem utrjevanje zaupanja v delo policije in njen javni ugled,
- spodbujanje k samozaščitnemu ravnanju
in varnostnemu samoorganiziranju in pomoči,
- skupno preprečevanje varnostne problematike,
odkrivanje in odstranjevanje vzrokov in pogojev za nastanek kaznivih dejanj, prekrškov itd.,
- obveščanje državljanov o varnostni problematiki v lokalni skupnosti.
6. cilj: NIČELNA TOLERANCA DO HOMOFOBIČNEGA NASILJA
- sprejetje ukrepov za učinkovit pregon homofobičnega nasilja,
- dodatno izobraževanje policistov,
- sodelovanje z nevladnimi organizacij na področju osveščanja o homofobičnem nasilju.
7. cilj:  UČINKOVIT PREGON NASILJA V DRUŽINI
- zaostritev ukrepa »prepoved približevanja«, ki ga izreka policija storilcem prekrškov in kaznivih dejanj s področja nasilja v družini,
-  v sklop prepovedi približevanja določenemu kraju oziroma osebi vključiti tudi prepoved nadlegovanja po komunikacijskih sredstvih,
- kršitev prepovedi približevanja  sankcionirati z do 12 urnim pridržanjem, to je odvzemom prostosti storilca,
- osveščanje javnosti na področju spolnih zlorab otrok
in sprejetje ukrepov za učinkovitejši pregon.
4.2 Pravosodje
Poslanstvo pravosodnega sistema je zagotoviti vsestranske,
pravične,
javne
in pravočasne pravne storitve reševanja interesov, težav, nesoglasij ali sporov,
storitve, dostopne vsakomur v poštenem postopku,
storitve, opravljene na učinkovit način in v razumnem roku,
storitve, ki varujejo pravice in svoboščine,
vzdržujejo in razlagajo pravo,
storitve, ki spore rešujejo na miren način.
CILJI
AKTIVNOSTI IN UKREPI
1. cilj:  NADALJEVANJE REFORM NA PRAVOSODNEM PODROČJU
- izpeljava druge faze reform kazenskega postopka, ki bo okrepila pristojnosti državnih tožilcev
in s tem zagotovila večjo učinkovitost kazenskih postopkov,
- odprava sodne preiskave
in prenos pristojnosti preiskovalnega sodnika na državne tožilce ob istočasni uvedbi sodnika – garanta,
- poseben Kazenski zakonik za mladoletnike
- in nadaljnja prenova materialnega kazenskega  prava,
vključno z odpravo dosmrtnega zapora,
- prenova procesnih pravil v zvezi s pristojnostjo družinskih oddelkov na okrožnih sodiščih,
- prenos  pristojnosti v nespornih zapuščinskih zadevah na notarje z namenom razbremenitve okrajnih sodišč,
- uvedba obveznega dvoletnega praktičnega usposabljanja
in preizkusa znanja vključno s psihološkimi testi za kandidate za sodnike, tožilce, odvetnike in notarje, pred  podelitvijo licence ali trajnega mandata,
2. cilj:  KREPITEV KONKURENČNOSTI GOSPODARSTVA
- ustanovitev specializiranih oddelkov okrožnih sodišč za gospodarske spore
in prenova zakona o pravdnem postopku z uvedbo obveznega pripravljalnega naroka,
- uvedba brezplačne mediacije in konciliacije v gospodarskih sporih,
vključno z on-line postopki ter skrajšanimi arbitražnimi postopki,
- nacionalni informacijski in svetovalni center za reševanje sporov samostojnih podjetnikov, mikro in malih podjetij,
- modernizacija sistema izvršiteljev z namenom povečanja učinkovitosti izvršbe v  primerih, ko je potrebno angažiranje izvršiteljev,
s poudarkom na zahtevanih kvalifikacijah,
večjih pooblastilih
in sistematičnemu nadzoru nad delom izvršiteljev,
- prenova Insolvenčnega zakona z namenom razširitve možnosti za prestrukturiranje podjetij,
uvedba poenostavljene male prisilne poravnave za samostojne podjetnike in mikro podjetja,
dodatna zaščita  delavcev v primeru kratkotrajnih zamud pri izplačilu plač ali prispevkov
ter okrepitev položaja upnikov oziroma upniškega odbora v primeru konverzije terjatev oziroma v primeru plačila novih delnic.
3. cilj:  VARSTVO ČLOVEKOVIH PRAVIC IN TEMELJNIH  SVOBOŠČIN
- krepitev funkcije Varuha človekovih pravic z
informacijsko,
dokumentacijsko,
analitično in
raziskovalno dejavnostjo kot podpora politikam države na posameznih področjih
ter kot pomoč državljanom pri poznavanju in uveljavljanju njihovih pravic,
- sistematično izvrševanje priporočil in predlogov Varuha človekovih pravic iz njegovih letnih poročil, z namenom izboljšanja zagotavljanja človekovih pravic na področjih, v katerih varuh ugotavlja sistemske pomanjkljivosti ali kršitve,
- prenova sistema brezplačne pravne pomoči, ki poenostavlja postopke za dodelitev brezplačne pravne pomoči,
- vzpostavitev sistema brezplačnega izvensodnega reševanja potrošniških sporov v on-line arbitražnih postopkih.
4. cilj: IZVRŠEVANJE KAZENSKIH SANKCIJ
- ustanovitev probacijske službe pri Upravi za izvrševanje kazenskih sankcij,
z namenom izboljšanja sistema socialne rehabilitacije osebe, ki je prestala zaporno kazen,
prenova obstoječih programov in s tem preprečevanje povratništva.
4.3 Javna uprava
Država mora zagotavljati izvajanje oblasti in zagotavljati javne storitve oziroma javne dobrine državljanom oziroma svojim prebivalcem,
in sicer praviloma vsem pod enakimi pogoji in na enako dostopen način.
Da bi lahko izvajala to nalogo, mora biti sposobna pripravljati in sprejemati ustrezne politike
ter zagotavljati njihovo udejanjanje s sistemskim urejanjem pravil,
prav tako pa mora imeti v svoji pristojnosti ustrezne institucije in mehanizme za koordinacijo in izvajanje sprejetih odločitev.
Raznovrstnost organizacijskih oblik v javnem sektorju, lahko pomeni resno tveganje glede sposobnosti države, da zagotavlja in izvaja naloge v javnem interesu.
Preveč organizacijskih oblik oziroma preveliko število organizacijskih enot in s tem razvejana organizacijska struktura namreč prav tako povečujeta tveganje, da te organizacije ne bodo sledile skupnemu cilju,
kar lahko vpliva na učinkovitost zagotavljanja javnih dobrin
in tudi na odgovornost, ki je razpršena in jo je težje ugotavljati.
Spremembe organizacijske in vsebinske strukture javnega sektorja bodo sledile ciljem, ki podpirajo strateški cilj »enostavna država«:
CILJI
AKTIVNOSTI IN UKREPI
1. cilj:  REFORMA JAVNEGA SEKTORJA
- reforma javnega sektorja s poudarkom na organizacijskih in strukturnih spremembah na področju javnih zavodov,
javnih agencij
in javnih skladov,
- vzpostavitev normativov in standardov kot podlag za organizacijsko,
kadrovsko
in finančno načrtovanje v subjektih javnega sektorja,
- zmanjšanje obsega potrebnih sredstev za stroške dela,
- zmanjšanje obsega potrebnih sredstev za delovanje.
2. cilj:  REFORMA DRŽAVNE UPRAVE
- reforma državne uprave s poudarkom na spremembi organizacijske strukture z združevanjem upravnih področij
in združevanjem podpornih ter spremljajočih dejavnosti (informatika, kadrovske naloge, podporne naloge na teritorialni ravni) za boljšo koordinacijo dela,
poenotenje postopkov in jasno razmejitev pristojnosti,
- zmanjšanje števila ministrstev na 8,
- zmanjšanje števila organov v sestavi in vladnih služb,
- zmanjšanje obsega potrebnih sredstev za stroške dela,
- zmanjšanje obsega potrebnih sredstev za delovanje.
3. cilj: PRENOVA PLAČNEGA           SISTEMA
- uvedba instrumentov za upravljanje stroškov dela v javnem sektorju,
- prilagoditev oziroma določitev različne stopnje vključenosti posameznih delov javnega sektorja v plačni sistem javnega sektorja,
- sprememba plačnega sistema javnega sektorja v smeri večje fleksibilnosti določanja plače posameznega javnega uslužbenca.
4. cilj:  UPRAVLJANJE S KADRI
- modernizacija uslužbenskega sistema
in upravljanja s kadri na podlagi sprememb zakona in podzakonskih predpisov,
- uporaba sodobnih instrumentov upravljanja s kadri za doseganje učinkovitejšega dela in izvajanja nalog,
- zagotovitev višje stopnje strokovne usposobljenosti javnih uslužbencev za izvajanje javnih nalog.
5. cilj:  PRENOVA SISTEMSKE UREDITVE PRAVIC FUNKCIONARJEV
- vzpostavitev sistemske ureditve pravic in obveznosti funkcionarjev med trajanjem in po prenehanju izvrševanja funkcije,
- vzpostavitev sistemskega okolja s pregledno in primerno ureditvijo predvsem pravic funkcionarjev po  prenehanju mandata
(skrajšanje časa prejemanja nadomestila za brezposelnost na 3 mesece).
Dosedanje izkušnje glede organiziranosti javnega sektorja praviloma kažejo na težave pri izvajanju nalog,
upoštevaje vsebino in pristojnosti posameznih oseb javnega prava,
pri čemer se pogosto pojavljajo vprašanja glede:
učinkovitosti izvajanja nalog, tudi v povezavi z organizacijsko obliko
in njeno umeščenostjo v organizacijsko strukturo javnega sektorja oziroma v sistem državne uprave,
odgovornosti za izvajanje nalog,
zagotavljanja pogojev za izvajanje nalog (finančnih, kadrovskih in prostorskih),
učinkovitosti,
zakonitosti
in gospodarne rabe javnih sredstev ter
avtonomije posamezne osebe javnega prava na področju določanja obsega potrebnih sredstev (finančni načrt),
kadrov (kadrovski načrt, plače)
in drugih pogojev za izvajanje nalog.
Realizacija navedenih ciljev bo zagotovila bolj racionalno organiziranost,
učinkovitejše izvajanje nalog
ter zmanjšanje potrebnega obsega javnih sredstev za stroške dela v javnem sektorju.
5. KVALITETA ŽIVLJENJA
5.1 Zdravstvo
Tako kot na marsikaterem drugem področju je tudi na področju zdravstva v Sloveniji napočil čas za spremembe.
Glavne aktivnosti sprememb v zdravstvu morajo slediti temeljnima ciljema
- večjemu zdravju državljanov
in dolgoročni finančni vzdržnosti financiranja sistema javnega zdravstva.
Temeljni  problem slovenskega zdravstvenega sistema je vse večji razkorak med zdravstvenimi potrebami državljanov in razpoložljivimi sredstvi v ta namen.
Posledica se kaže v daljšanju čakalnih dob,
dostopnost do zdravstvenih storitev se slabša
in povečuje se nezadovoljstvo uporabnikov zdravstvenih storitev.
Neučinkovitost in neekonomičnost zdravstvenega sistema ta problem le še povečujeta.
Sredstva, namenjena za zdravstvo, se neučinkovito prerazporejajo in tudi nenadzorovano izgubljajo.
Zaradi omejenih možnosti večanja virov za javno zdravstvo so zato nujni ukrepi za večjo racionalizacije porabe
in učinkovitejše upravljanje s sredstvi za zdravstvo.
Po drugi strani so za dolgoročno vzdržnost javnega zdravstvenega sistema  po vzoru primerljivih evropskih držav pomembni tudi zasebni finančni viri.
Z ustreznim razmerjem med javnimi in zasebnimi viri financiranja se vzdržuje potrebna konkurenčnost slovenskega gospodarstva
kot tudi zmanjšuje nepotrebne obiske (in s tem tudi stroške sistema) pri zdravniku.
Tudi izvajalci zdravstvenih storitev  se soočajo z vse slabšimi delovnimi razmerami
in uravnilovko v plačnem sistemu, ki deluje nestimulativno.
Zato bežijo iz javnih zdravstvenih zavodov.
Sistem kolektivnega plačevanja izvajalcev ne spodbuja k boljšemu in učinkovitejšemu delu.
Nasprotno, odvrača jih od ambicij v javnem zdravstvu
in jih usmerja v zasebništvo,
kakovost javnega zdravstva pa postaja vse bolj vprašljiva.
Delovanje javnega zdravstvenega sistema je pogosto bolj prilagojeno interesnim skupinam (lekarnarjem, zdravnikom, sindikatom, farmacevtski industriji, veletrgovcem z zdravili) kot samemu uporabniku zdravstvenih storitev (bolniku).
Neracionalno obnašanje javnega sistema je že pravilo, ki dodatno zmanjšuje dostopnost uporabnikov do zdravstvenih storitev.
Organizacija slovenskega zdravstva je torej slaba,
saj se niža dostopnost,
daljšajo se čakalne dobe,
izginjata pa solidarnosti
in pravičnost,
zato v LDS podpiramo zdravstveno reformo.
CILJI
AKTIVNOSTI IN UKREPI
1. cilj:  UREDITEV ZDRAVSTVENEGA ZAVAROVANJA
redefinicija košarice pravic iz obveznega zdravstvenega zavarovanja.
- zakon za dolgotrajno oskrbo
- Izboljšanje nadzora nad porabo tako javnih kot zasebnih sredstev v javnem zdravstvenem sistemu
- odpiranje prostora za konkurenco v obveznem zdravstvenem zavarovanju
- uvedba kontrole in spremljanja stroškov po zavarovancu
- dopolnilno zdravstveno zavarovanje prilagoditi predpisom EU
2. cilj:  POVEČANJE ZDRAVJA
uvedba zdravstvene politike, ki povečuje: - odgovornost posameznika do lastnega zdravja
- obseg in uspešnost preventivnih programov
- odgovornost delodajalca za zdravje zaposlenih
3. cilj:  RACIONALIZACIJA NABAVE ZDRAVIL
- centralizacija sistema (javnega) naročanja zdravil.
Skupno naročanje za vse javne bolnišnice in zdravstvene domove, z enotnim razpisom.
S tem: - zmanjšamo strošek posrednikov
- izkoristimo sinergije ekonomij obsega in znižamo stroške,
4. cilj:  RACIONALIZACIJA PRI NABAVI OPREME
- analiza stanja in potreb na področju zdravstvene opreme,
ki jo pripravijo predstavniki ministrstva, zdravniške zbornice in zavoda za zdravstveno zavarovanje.
Sledi določitev prioritet pri nabavi zdravstvene opreme
in realizacija z enega mesta – ministrstva za zdravje.
Pozitivni učinki tega pristopa so: - izločitev posrednikov
- nižje cene
- preprečevanje podvajanja pri nabavah.
5. cilj:  TRADICIONALNA, ALTERNATIVNA IN KOMPLEMENTARNA MEDICINA
- ureditev tega področja z novim zakonom, ki uporabnikom omogoči varno ponudbo alternativnih oblik zdravljenja kot so npr. homeopatija, akupunktura, ajurvedska medicina, osteopatija, kiropraktika,
- trenutna zakonodaja zdravnikom prepoveduje tovrstno dejavnost, kar škodi uporabnikom,
saj pri tovrstnih storitev ni nadzora in predpisanih standardov.
6. cilj:  SKRB ZA SLEPE IN SLABOVIDNE
- vzpostavitev registra slepih in slabovidnih,
za celovit pregled stanja vida v državi in izpeljavo ustreznih ukrepov za izboljšanje položaja slepih in slabovidnih.
- večjo pozornost nameniti urbanistični organizaciji slovenskih mest in krajev na način, ki bo bolj prijazen do slepih in slabovidnih.
Pri načrtovanju prostorskih sprememb je potrebno posebno pozornost nameniti tej problematiki.
5.2 Družinska politika
Družinska politika v Republiki Sloveniji temelji na vključevanju celotne populacije oziroma usmerjenost k vsem družinam;
na upoštevanju pluralnosti družinskih oblik
in različnih potreb, ki iz tega izhajajo;
na spoštovanju avtonomnosti družine in individualnosti njenih posameznih članov;
na zaščiti otrokovih pravic v družini in družbi
ter dajanju prednostnega mesta kakovosti življenja otrok,
na zagotavljanju enakih možnosti obeh spolov;
na vzpostavljanju raznovrstnih oblik storitev
in na omogočanju, da družine izbirajo med različnimi možnostmi;
na delnem prispevku družbe k stroškom za vzdrževanje otrok;
na dodatnem varstvu družin v specifičnih situacijah in stanjih;
na celostnem, integralnem pristopu.
CILJI
AKTIVNOSTI IN UKREPI
1. cilj: SPREJETA NOVA STRATEGIJARAZVOJA DRUŽINSKE POLITIKE
- evalvacija ukrepov družinske politike v najširšem smislu
in sprejem novega strateškega akta s področja razvoja družinske politike.
2. cilj:  UVELJAVITEV IN IMPLEMENTACIJA DRUŽINSKEGA ZAKONIKA
- sprejem potrebnih izvedbenih predpisov za Družinski zakonik
in izvedba usposabljanja za strokovne delavcecentrov za socialno delo in družinske?????manjka
3. cilj:  IZBOLJŠATI PRAVNI IN DEJANSKI POLOŽAJ OTROK PRI MEDNARODNIH POSVOJITVAH IN POENOSTAVITI POSTOPKE ZA SLOVENSKE PARE
- okrepitev mednarodne aktivnosti za sklepanje meddržavnih sporazumov o posvojitvah.
4. cilj:  MODERNIZACIJA SISTEMA STARŠEVSKEGA VARSTVA
- posodobitev zakona o starševskem varstvu in družinskih prejemkih,
zlasti z vidika enakosti spolov in aktivacije očetov.
5. cilj:   IZBOLJŠATI KOORDINIRANO DELO VSEH RESORJEV PRI NASILJU V DRUŽINI
- z različnimi ukrepi (sprememba predpisov, skupna usposabljanja, povečanje koordinacije) nadgradnja in izboljšanje skupnega dela resorjev na področju preprečevanja nasilja v družini,
posebno pozornost pa nameniti preventivi na tem področju, zlasti za mlade.
5.3 Svetovnonazorska in verska svoboda
Urediti je treba odnos med državo in verskimi skupnostmi, saj veljavna zakonodaja ne rešuje siceršnjih problemov.
Upoštevaje Ustavo Republike Slovenije in dosedanje odločitve Ustavnega sodišča Republike Slovenije je potrebno spremeniti Zakon o verski svobodi,
tako, da bo ohranil ločitev države in verskih skupnosti,
zagotavljal njihovo enakopravnost,
svobodo vesti
in resnično prepovedal nestrpnost na katerikoli osnovi (spol, rasa, starost, svetovni nazor ali versko prepričanje, politična opredelitev),
pa tudi enakopravnost cerkva, verskih skupnosti in njihovih sestavnih delov z drugimi subjekti zasebnega prava
ter zaščito tretjih oseb v razmerju z njimi.
5.4 LGBT
Pravice gejev, lezbijk, biseksualcev in trans-oseb so človekove pravice.
Sodijo v samo bistvo pravice do telesne in duševne integritete ter svobode posameznika.
Sistem enakih možnosti zadeva kompleksno prepletanje zakonodajnih, ekonomskih in socialnih dejavnikov,
tesno povezanih z družbeno blaginjo in trajnostnim razvojem.
Po definiciji so človekove pravice univerzalne,
enake in
nedeljive, vendar v okviru enakih možnosti pogosto naletimo na hierarhijo pravic;
nekatere vidike se izpušča, zanemarja ali celo ignorira.
Tipičen primer je homofobična diskriminacija,
ki sodi med najbolj tabuizirane, prikrite in težko prepoznavne oblike.
Razlog temu so molk in pasivnost žrtev
ter režim družbene heteronormativnosti (konsenz o absolutni heteroseksualnosti).
Čeprav je zamolčana, niso njene posledice nič manj nevarne.
Zagotavljanje enakosti
in nediskriminacije za vse ljudi,
ne glede na njihove različne osebne okoliščine,
pomeni tudi preprečevanje hierarhije človekovih pravic.
Nujna je harmonizacija zaščite pred vsemi oblikami diskriminacije.
CILJI
AKTIVNOSTI IN UKREPI
1. cilj:  ODPRAVA SISTEMSKE DISKRIMINACIJE LGBT OSEB IZ SLOVENSKE ZAKONODAJE
- V LDS podpiramo uveljavitev Družinskega zakonika.
Če do tegazaradi referenduma ne bo prišlo, bo potrebna ureditev socialnihpravic za istospolne pare in družine,
saj je ureditev v Zakonu oregistraciji istospolne partnerske skupnosti v številnih  delihneustavna.
- odstranjevanje elementov sistemske diskriminacije istospolnousmerjenih iz slovenske zakonodaje (npr. odprava prepovedikrvodajalstva za istospolno usmerjene moške),
- odprava prepovedi oploditve z biomedicinsko pomočjo za samskeženske.
2. cilj:  SENZIBILIZACIJA ZA ŽIVLJENJE V RAZNOLIKI DRUŽBI
- delovanje na področju izobraževanja in senzibilizacije za življenje v raznoliki družbi, katere del so tudi LGBT osebe.
Razprava ob sprejemanju Družinskega zakonika je pokazala, da imamo zelo homofobično družbo,
česar ni mogoče spremeniti zgolj s sprejemom antidiskriminacijske zakonodaje,
- po vzoru razvitih evropskih držav vključitev tematike homoseksualnosti v šolske kurikulume v vsebine različnih predmetov (sociologija, psihologija, državljanska vzgoja).
3. cilj:  NIČELNA TOLERANCA DO NASILJA NAD LGBT
- spodbujanje ničelne tolerance do nasilja,
s poudarkom na spremljanju nasilja iz sovraštva, ki naj vključuje homofobno nasilje,
- spodbujanje prijav vseh oblik nasilja in krepitev sodelovanja policije in nevladnega sektorja.
4. cilj:  VZGOJA ZA VARNO, ZDRAVO IN ZADOVOLJUJOČO SPOLNOST
- sistemska ureditev vzgoje za varno, zdravo in zadovoljujočo spolnost v okviru šolskega sistema.
Ureditev naj ne bo heteronormativna/moralistična, ampak odprta za sprejemanje raznolikosti.
5. cilj:  KREPITEV PREVENTIVNIH PROGRAMOV NA PODROČJU SOCIALE IN ZDRAVJA
- krepitev preventivnih programov na področju sociale in zdravja,
zlasti na področju HIV/aidsa kot odgovor na epidemijo v razmahu.
???? nekaj manjka zdravstveno, zlasti ginekološko varstvo lezbijk
(tuje raziskave kažejo, da so lezbijke na področju zdravja ranljiva skupina, slovenskih raziskav na tem področju še ni, a bi bile potrebne).
- podpora države pri vzpostavitvi mreže podpornih storitev za LGBT osebe
in vzpostavitev učinkovitega urada zagovornika enakih možnosti,
ki bi nudil strokovno podporo tudi v konkretnih primerih diskriminacije.
5.5 Ženska politika
V letu 2010 je bila Slovenija po razporejenosti moči med spoloma med državami članicami Evropske unije na 15. mestu,
vsaka peta Slovenka ima višjo ali visokošolsko izobrazbo.
Ženske so močne nosilke družbenega razvoja,
prevladujejo na področjih vzgoje in izobraževanja,
zdravstva,
farmacije,
prava,
socialnega dela
ter seveda tudi na področju skrbi za družino in družinske vrednote.
Ženske so odlične kadrovnice,
vrhunske znanstvenice,
uspešne gospodarstvenice, saj imajo razvit drugačen čut in posluh za človeka.
S težavami se soočajo drugače od moških
- s pogovorom, z iskanjem kompromisov,
s ponujanjem rešitev,
tudi z intuicijo.
Kljub temu pa je tudi v slovenskem prostoru še vedno zaznati prisotnost neenakopravnosti med spoloma,
ki se kaže v obliki neenakih možnostih za oba spola
na primer pri iskanju zaposlitve,
diskriminaciji žensk
in visoki družbeni toleranci do družinskega nasilja.
Proti vsem tem oblikam diskriminacije
ter proti kakršnikoli obliki nasilja nad ženskami se mora naša družba boriti z vsemi močmi.
V času našega sodelovanja v vladi smo odprli mnogo tovrstnih, tudi neprijetnih tem.
Pogovarjali smo se z ženskami, žrtvami nasilja,
pogovarjali smo se s socialnimi delavkami,
pogovarjali smo se z različnimi svetovalnicami.
Nismo si zatiskali oči.
Nobena družba si jih ne sme.
CILJI
AKTIVNOSTI IN UKREPI
1. cilj:  LAŽJE USKLAJEVANJE POKLICNEGA TER DRUŽINSKEGA IN ZASEBNEGA ŽIVLJENJA
- sprejetje ukrepov za lažje usklajevanje poklicnega ter družinskega in zasebnega življenja,
- vzpostavitev cenovno dostopne pomoči na domu,
možnost izbire fleksibilne oblike varstva za otroke,
varstva za starejše,
subvencioniranja drugačnih oblik varstva.
Urediti je potrebno realen problem pomoči za varstvo otrok, ki niso dobili prostora v vrtcu zaradi premajhnih kapacitet.
V vrtcih je potrebno prilagoditi delovni čas,
- osveščanje javnosti o predsodkih in stereotipih poveznih z vlogami in odgovornostmi žensk in moških v družini in družbi
ter spodbujanje moških, da postopoma prevzamejo polovico gospodinjskih opravil,
odpravljanje stereotipov, da je skrb za ostarele družinske člane in druge pomoči potrebne izključna odgovornost žensk,
- spodbujanje delodajalcev, da omogočajo normalno usklajevanje poklicnega in družinskega življenja,
in sicer z ukrepi prilagajanja delovnega časa,
možnosti dela od doma
in organiziranja varstva v njihovi bližini.
2. cilj:  VEČJA ZASTOPANOST ŽENSK
- večja zastopanost žensk na voljenih in imenovanih položajih, vključno v državnem zboru, vladi in lokalnih organih.
Večja zastopanost žensk na vodilnih položajih v gospodarskih in drugih družbah,
- volilno zakonodajo je potrebno spremeniti tako, da se odpravijo volilni okraji
ter s tem omogoči sprejetje dodatnih mehanizmov, ki bi omogočili večje možnosti pojavljanja žensk na kandidatnih listah
in višje izvolitvene možnosti,
- odpravljati je potrebno ovire in sprejeti ukrepe, ki bodo omogočili uravnoteženo prisotnost žensk in moških na vodilnih pozicijah v gospodarskih in drugih družbah.
3. cilj:   POSEBNA POZORNOST ŽENSKAM, KI SE NAHAJAJO NA KRIŽIŠČIH NEENAKOSTI IN SO ZARADI TEGA DEPRIVILEGIRANE.
- uvedba programov za spodbujanje zaposlovanja mlajših izobraženih žensk, brez stalne zaposlitve,
- uvedba programov vključevanja starejših žensk (upokojenk),
revnih žensk
in žensk na podeželju v različne oblike aktivnosti v javnem življenju,
- socialno podjetništvo
– posebni programi, ki bi spodbujali medsebojno povezovanje in skupno delo žensk z drugimi kritičnimi skupinami.
4. cilj:  PREPREČEVANJE NASILJA NAD ŽENSKAMI
- sistematično zbiranje podatkov in raziskovanja nasilja nadženskami,
- priprava strategija za boj proti trgovini z belim blagom v Sloveniji.
5.6 Socialna politika in varstvo starejših
Pretekli in sedanji družbeni sistem nista bila uspešna pri uresničevanju socialnosti in pravičnosti.
Oblikovanje vizije za uresničitev pristne in visoko socialne države je naša prioritetna naloga.
Zato bomo okrepili zavest o pozitivnih obveznostih države in jo odločno uporabljali v praksi.
Predvsem, ko gre  za ustavno načelo socialne države
in za človekove pravice, ki so s tem načelom najtesneje povezane.
Od države in oblasti je zato potrebno zahtevati še več, nikakor pa manj.
Posamezniku kot osebi, njegovemu dostojanstvu in temeljnim pravicam bomo zagotovili prednost pred dobičkom.
CILJI
AKTIVNOSTI IN UKREPI
1. cilj:  ZMANJŠEVANJE REVŠČINE, POVEČEVANJE SOCIALNE VKLJUČENOSTI
- hitrejše in kakovostnejše odločanje o pravicah
ter zmanjšanje možnosti zlorab,
- uvesti preglednejši in enostavnejši sistem socialnih transferjev,
ki bo omogočil, da pomoč dobijo tisti, ki so je res potrebni,
- uvesti mehanizme nadzora, ki bodo preprečili izkoriščanje in zlorabe sistema socialnih pomoči,
- financiranje medresorsko usklajenih programov za starejše samske osebe,
enostarševske družine,
invalidne osebe,
odvisnike,
- priprava novega zakona s področja neprofitnih stanovanj.
2. cilj:  RAZVOJ NOVIH OBLIK MEDGENERACIJSKEGA SOŽITJA IN SODELOVANJA
- priprava in sprejem zakona o dolgotrajni oskrbi z namenom zagotavljanja stabilnega sistema dolgotrajne oskrbe za starejše
oziroma vseh skupin prebivalcev, ki so odvisni od pomoči druge osebe,
- razvoj medgeneracijskih centrov,
alternativnih oblik prostorskega planiranja urbanih in ruralnih naselij,
- zagotavljanje ustreznih oblik storitev in sodelovanja generacij v konkretnih okoljih,
- oblikovanje alternativnih rešitev za aktualne oblike oskrbe starejših, ki potrebujejo oskrbo in pomoč.
3. cilj:  RAZVOJNO SOCIALNA DRŽAVA
- financiranje pomoči resnično socialno ogroženim s spremembo davčnega sistema,
ki bo omogočal popolno oprostitev davka resnično socialno ogroženim,
- uvedba sistema popolnega zdravstvenega zavarovanja za resnično socialno ogrožene,
- dvig  resnično upravičenih prejemnikov socialnih transferjev na prag preživetja.
4. cilj:  REŠITEV SOCIALNIH STISK IZBRISANIH
Sistemska ureditev:  -     socialnih pravic za izbrisane,
- ureditev pravice do stanovanja,
- enakopraven dostop do zdravstvenega varstva,
- enakopravno vključevanje na trg dela.
5.7 Mladi
Mladost je življenjsko obdobje, zaznamovano s številnimi spremembami in obdobje prehoda med otroštvom in odraslostjo.
Govorimo o družbeni skupini, ki se nahaja v negotovem življenjskem obdobju oblikovanja lastne identitete dokler na vseh področjih delovanja ne doseže statusa odraslega
in osnovne stopnje avtonomije, z osebno in družbeno odgovornostjo.
Mladi smo torej vsi, dokler ne dosežemo stopenj odraščanja, kot so zaključek formalnega izobraževanja, zaposlitev, odselitev od staršev ter ustvarjanje družine.
V prihajajočem mandatu želimo ustvariti takšno politiko, ki bo dala prosto pot trajnostnemu razvoju in naložbi v prihodnost.
Naša prizadevanja v danem trenutku so naložba v vse prihajajoče oziroma prihodnje mlade generacije.
CILJI
AKTIVNOSTI IN UKREPI
1. cilj:  ZMANJŠANJE BREZPOSELNOSTI MLADIH, POVEČANJE ZAPOSLJIVOSTI
- izdelava dolgoročnega načrta preusmerjanja trga iz industrijskega na informacijsko-storitvenega,
- vzpostavitev ugodnega okolja in pogojev za zagon aktivnega uvajanja vseživljenjske karierne orientacije
in individualnega načrtovanja v osnovne,
srednje
ter višje in visoke šole
pri čemer morajo sodelovati šolske svetovalne službe, CIPS???, ZRSZ???,
- vzpostavitev sistema priznavanja neformalnega izobraževanja,
usposabljanja
in delovnih izkušenj, ki se bo razvil ob sodelovanju z mladinskimi ter ostalimi nevladnimi organizacijami,
- spodbujanje samozaposlovanja med mladimi, ki bo prilagojeno potrebam gospodarstva.
2. cilj:  POVEČANJE DOSTOPNOSTI STANOVANJ ZA MLADE
sprejem nacionalnega programa za zagotavljanje dostopa do stanovanj za mlade,
- sprejem predpisov, ki bodo državo zavezali k poroštvu za stanovanjske kredite pri mladih,
- zagotovitev stimulativne davčne politike za prvi nakup stanovanja,
- vzpostavitev razvojne stanovanjske politike, ki bo vključevala smotrno izkoriščenost nepremičnin, ki so v lasti občin ali države,
subvencije za najemnine
in prvi nakup stanovanja,
- z odkupi ali novogradnjami povečati trg najemniških stanovanj
in tako znižati tržne najemnine ter poskrbeti za neprofitna stanovanja za mlade.
3. cilj:  DVIG KAKOVOSTI VSEH VRST IZOBRAŽEVANJ
pospešiti aktivno uvajanje vseživljenjske karierne orientacije
in individualno načrtovanje v osnovne, srednje ter višje in visoke šole,
- izdelati kakovostne, dolgoročno naravnane in dinamiki tako slovenskega kot evropskega trga prilagojene nacionalne strategije izobraževanja kadrov
ter skladnosti med izobraževanjem in zaposlovanjem,
- uvedba praktičnih usposabljanj v vse izobraževalne programe in učne načrte za vse mlade, ki se izobražujejo,
- vključitev učenja osnovnih kompetenc za odgovorno samostojno življenje v  redne učne načrte srednjih šol
in tudi visokošolskih izobraževalnih institucij,
- skrb za izboljšavo implementacije bolonjske reforme v okviru smernic, ki so bile postavljene v njenem načrtovanju.
4. cilj:  POVEČANJE PARTICIPACIJE MLADIH V PROCESU JAVNEGA ODLOČANJA
- v osnovne in srednje šole, kot del njihovih nalog, uvesti spodbujanje demokratičnih procesov v okviru skupnosti učencev in dijakov
ter njihovega sodelovanja pri odločanju o šolskih zadevah,
- uvedba (na osnovnih in srednjih šolah) izobraževanja in informiranja o delovanju javnega sektorja
in o možnostih vplivanja na to delovanje,
- sprejeti ukrepe za okrepitev participacije študentov v okviru visokega šolstva
in demokratičnost procesov soodločanja študentov,
- vzpodbujanje k promoviranju, informiranju in krepitvi zavesti o participaciji mladih s finančno,
- infrastrukturno
- in strokovno podporo mladinskim organizacijam.
5. cilj:  OKREPITEV ZAVESTI O POMENU VKLJUČEVANJA MLADIH V MLADINSKE ORGANIZACIJE
- zagotoviti sredstva za osnovno delovanje mladinskih organizacij
in sicer tako, da bodo zagotavljala normalno delo organizacij,
- ustanovitev sklada za mladinske organizacije z zvišanjem odstotka dohodnine, ki ga zavezanci lahko namenijo nevladnemu sektorju, na 1%,
- sprejem sprememb Zakona o mladinskih svetih, ki bo prepoznaval mladinske svete kot nevladne organizacije,
- zagotoviti oprostitev od plačila davka od dohodka pravnih oseb
ter s tem omogočanje ugodnejših pogojev za dolgoročne projekte in redno delo.
6. PROMOCIJA IN IDENTITETA
Mnogi slovenski ustvarjalci, umetniki in intelektualci nasploh beležijo odmevne uspehe v drugih kulturnih okoljih,
medtem ko v Sloveniji ne dobijo pravih priložnosti za vrhunsko ustvarjanje.
Še več: pogosto jih dobesedno preženemo drugam, ko jih označujemo za pretenciozne megalomane
in drobnjakarsko preštevamo davkoplačevalske cekine, ki bi jih morali nameniti njihovim umetniškim stvaritvam.
Zakaj slovenski umetniki še vedno, dvajset let po osamosvojitvi, delujejo v nemogočih delovnih pogojih
in zakaj smo po modernizaciji kulturne infrastrukture na samem evropskem repu?
Je kultura živa ustvarjalnost,
kulturna dediščina pa generator razvoja
ali le zgodovinsko pokopališče spomenikov preteklosti?
Kaj so prioritete?
Kaj dolžnost države, kaj pa dolžnosti lokalne skupnosti?
LDS ima na vsa ta vprašanja učinkovite odgovore.
CILJI
AKTIVNOSTI IN UKREPI
1. cilj:  AVTONOMIJA KULTURNI IN UMETNIŠKI USTVARJALNOSTI
- avtonomija kulturnih ustvarjalcev in poustvarjalcev,
zavodov,
nevladnih organizacij
in producentov,
- zagotavljanje spodbudnega okolja za ohranjanje in razvoj,
obenem pa avtonomijo slovenske kulture, umetnosti, kulturne dediščine in jezika s financiranjem kulture v priporočenem deležu EU (2,5-3% BDP),
- posodobitev koncepta proračunskega financiranja,
- financiranje javnih zavodov za čas trajanja mandatov direktorjev (5 let),
kar zagotavlja avtonomijo, boljše načrtovanje in večjo gospodarnost poslovanja,
- takojšen ukrep: izbrati najbolj ustrezno pripravljen javni zavod
in ga preoblikovati kot pilotni projekt oz. model novega načina organiziranja in financiranja,
- Ministrstvo za kulturo oblikovati kot učinkovito skupino strokovnjakov
– ekspertov za posamezna področja, ki bodo zagotavljali učinkovit, dinamičen in strokoven javni servis na področju kulture.
Izvesti racionalizacijo poslovnih procesov na ministrstvu,
- odprava administrativnih ovir za izboljšanje položaja ustvarjalcev in izvajalcev kulturnih programov ter poenostavitev postopkov.
7. OBRAMBA IN ZAŠČITA
Okvir za oblikovanje prihodnje slovenske varnostne in obrambne politike temelji na razumevanju tveganj in priložnosti na tem področju.
Zaradi zmanjšanja konvencionalne vojaške grožnje je neposredna vojaška ogroženost države minimalna,
prav tako pa je majhna možnost oboroženih spopadov v ožji in širši regiji.
Kljub temu so spremembe v obrambnem sistemu Slovenije nujne
in jih ne bo mogoče izvesti brez izboljšanja sedanjega sistema civilno-vojaškega odločanja.
Stabilnost delovanja obrambnega sistema bo mogoče zagotoviti le z oblikovanjem jasnih političnih usmeritev
ter njihovega strokovnega »prevajanja« v vojaške zmogljivosti, z določitvijo finančnih virov ter z zagotavljanjem kadra, opreme in infrastrukture.
Priprava ustreznih konceptualnih in v nadaljevanju spremembe zakonskih rešitev so temeljnega pomena za oblikovanje sodobnega obrambnega sistema,
pa tudi civilnega nadzora nad njim.
Uveljavitev ustreznega odnosa do kadrov in sistema upravljanja s kadri pa je najkritičnejši dejavnik oblikovanja in ohranjanja vojaških zmogljivosti.
Pridobivanje kadra,
karierni sistem
ter zadrževanje kadra
in njegov prehod v civilno družbo
(z znanji, pridobljenimi v obrambnem sistemu) pa bodo tudi v bližnji prihodnosti preizkus ustreznosti odnosa politike in družbe do sposobnosti države za zagotavljanje njene suverenosti in interesov v mednarodnem okolju.
V obrambnem sistemu so tri področja, kjer je nujna odprava pomanjkljivosti in slabosti:
priprava konceptualnih in v nadaljevanju zakonskih rešitev
(srednjeročni načrt, zakon o obrambi in zakon o službi v slovenski vojski);
izboljšanje sistema upravljanja s kadri
(karierni sistem, pridobivanje, zadrževanje);
izboljšanje sistema vodenja
(reorganizacija in racionalizacija Ministrstva in Generalštaba SV-ja, jasna opredelitev vloge obeh operativnih poveljstev).
CILJI
AKTIVNOSTI IN UKREPI
1. cilj:  BOLJŠE UPRAVLJANJE S KADRI
- vzpostavitev transparentnega kariernega sistema in sistema napredovanja,
- uveljavitev jasnega plačnega sistema in sistema dodatkov ter uveljavitev sistema nematerialnega stimuliranja,
- vzpostavitev celovitega koncepta celovite skrbi za pripadnike SV,
- izdelava celovitega koncepta odhoda iz službe (zaključek kariere pripadnika SV), ki je ključen za vojake s pogodbo za določen čas,
- usposabljanje in izobraževanje za vse subjekte nacionalne varnosti mora biti v eni skupni instituciji v skladu z military erasmusom in bolonjskimi standardi.
2. cilj:  IZBOLJŠANJE SISTEMA VODENJA
- reorganizacija in racionalizacija Ministrstva in Generalštaba SV-ja  z namenom natančno razdeljenih pristojnosti in vlog med posameznimi (celo podvojenimi) organizacijskimi enotami ministrstva in general štaba,
- delegiranje pristojnosti, ki bodo omogočale hitro in racionalno sprejemanje in izvajanje odločitev,
- vzpostavitev boljšega internega komuniciranja znotraj sistema.
3. cilj:  PRIPRAVA CELOVITIH KONCEPTUALNIH REŠITEV
- priprava in sprejetje zakona o nacionalni varnosti z namenom funkcijske povezanosti  vseh stebrov nacionalne varnosti (notranja varnost, obramba ter zaščita in reševanje),
- zmanjšanje števila operativno – komunikacijskih centrov (združevanje treh sistemov v enega učinkovitega),
- definiranje koncepta in sistema kriznega upravljanja na nacionalni ravni (odmik od sistema splošnega odpora).
4. cilj:  UČINKOVITOST SISTEMA VARSTVA PRED NARAVNIMI IN DRUGIMI NESREČAMI
- povečanje sredstev za opremljanje in usposabljanje reševalnih služb (poklicne gasilske brigade, prostovoljna gasilska društva, Gorska reševalna služba, kinologi, jamarji in potapljači),
- ustanovitev posebnega sklada za nesreče, ki se financira iz zavarovalnih premij, ki zavarujejo pred nesrečami,
- nadgradnja sistema usposabljanja in preoblikovanje Izobraževalnega centra Ig ,
- vzpostavitev učinkovitega sistema za primer požarov v naravi s posodabljanjem gasilske reševalne opreme.
8. ZUNANJE ZADEVE
Slovenija si svoj vpliv na dogajanje v mednarodni skupnosti najlažje zagotovi z aktivnim delovanjem v mednarodnih organizacijah.
Slednja je veliko bolj uravnotežena in več-polarna kot je bila desetletja nazaj.
Vse kaže na to, da neke dominantne super-sile v mednarodni skupnosti v bližnji prihodnosti ne bo.
To novo stanje pomeni povečan pomen mednarodnih organizacij kot so ZN, STO, OECD in OVSE.
Obenem narašča pomen neformalnih skupin kot so G20,  skupina Rio in ostalih, ki prav tako igrajo pomembno pri oblikovanju mednarodne skupnosti.
Slovenija se mora integrirati v tovrstne skupine bodisi kot članica, ali vsaj kot opazovalka.
LDS se bo v zunanjih odnosih države zavzemal za enake vrednote, kot jih promovira v notranji politiki.
V mednarodnih odnosih to pomeni, da bo podpiral prizadevanja in politike OZN-a, še posebej reševanje sporov po mirni poti in z upoštevanjem mednarodnega prava.
Zavzemati se je treba predvsem za mir,
za sodelovanje med vsemi državami na vseh področjih,
za varnost,
blagostanje,
varovanje okolja
in trajnostni razvoj
ter za človekove pravice.
Ob tem pa ne smemo pozabiti, da odnosi Slovenije z vsemi sosednjimi državami niso idealni.
Boljše odnose bi si lahko želeli z Italijo, Avstrijo in Madžarsko.
Z Italijo še nismo razrešili vprašanja o vračilu umetniških del,
prav tako se ne spoštuje Zaščitni zakon za slovensko manjšino.
Tudi v Avstriji in na Madžarskem so vprašanja zaščite manjšine še vedno odprta.
Slovenija potrebuje skupino »izrednih« veleposlanikov, ki bi postali t. i. »leteči« veleposlaniki za trans-nacionalne zadeve v mednarodnih razpravah o globalnem segrevanju, pogajanjih znotraj STO, itd.
Pred našimi očmi se rojevajo novi izzivi za mednarodno skupnost
in ti terjajo nove odgovore.
Ker Slovenija vztraja v tradicionalni institucionalni ureditvi MZZ ne uspevamo aktivno sodelovati v teh procesih kot bi morali.
CILJI
AKTIVNOSTI IN UKREPI
1. cilj:  ZUNANJA POLITIKA KOT EKSPONENT GOSPODARSKEGA RAZVOJA
Slovenija mora narediti več na področju gospodarske diplomacije:
- povezovanje diplomatskih predstavništev s potrebami slovenskega gospodarstva
- pri usmerjanje mednarodne razvojne pomoči upoštevati interese slovenskega  gospodarstva
- aktivna promocija Slovenije na vseh pomembnih mednarodnih dogodkih in forumih, kjer ima naše gospodarstvo močne interese (Balkan, SND, BRIC, N11, zalivske države…)
2. cilj:  REORGANIZACIJA  MZZ IN DIPLOMATSKE MREŽE
MZZ je treba preoblikovati.
Ukiniti nameravamo bilateralne oddelke in MZZ  strukturirati na štiri temelje:
1. Mednarodne organizacije in trans-nacionalne zadeve,
2. EU, Skupna zunanja in varnostna politika,
Evropska varnostna in obrambna politika,
širitveni proces,
mediteranska iniciativa,
3. Globalno reševanje konfliktov in humanitarna pomoč,
4. Promocija Slovenije in slovenskega gospodarstva v tujini.
3. cilj: ZAŠČITA SLOVENSKE MANJŠINE
Zaščita interesov slovenske manjšine v sosednjih državah z:
- notifikacijo ADP
- strogim izvajanjem načela reciprocitete na področju obravnavanja manjšin
- tožba na meddržavnem sodišču za vračilo umetnin s strani Italije
(Italija se ne odziva na slovenske zahteve po vračilu naših umetnin)
4. cilj:  BOLJŠA KADROVSKA POPOLNJENOST V MEDNARODNIH ORGANIZACIJAH
Slovenija je premalo aktivna pri zasedanju visokih delovnih mest v mednarodnih in transnacionalnih organizacijah:
- vzpostavitev diplomatske akademije po vzorih iz tujine,
znotraj obstoječih institucij, kar ne predstavlja stroška,
- zagotoviti vključenost slovenskih kadrov v evropsko diplomatsko službo,
- zagotoviti slovenskim kadrom dostop do visokih položajev znotraj institucij EU.
5. cilj:  REŠEVANE KONFLIKTOV IN HUMANITARNA POMOČ
Slovenija se mora profilirati kot država, ki je aktivna pri promocijimirnega reševanja sporov v mednarodni skupnosti.
Zapuščino dr.Drnovška na tem področju moramo nadgraditi s prizadevanji natistih področjih, ki jih mednarodna skupnost zanemarja.
