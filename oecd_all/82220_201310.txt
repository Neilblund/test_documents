POCTIVOST SE MUSÍ VYPLÁCET
Prosazování zákona o majetkových přiznáních pro všechny občany nad určitou výši hodnoty majetku,
rozšíření informací o majetkových poměrech politiků, veřejných činitelů a úředníků s významnými pravomocemi.
Prodloužení promlčecí lhůty u tzv. privatizačních zločinů a
provedení inventury prodejů státního majetku.
Novelu zákona o finanční kontrole ve veřejné správě.
Vyvození osobní a trestní zodpovědnosti konkrétních činitelů státu i místních samospráv za nekompetentní rozhodování a závažná pochybení.
Prosazení zákona zakazujícího anonymní listinné akcie, který zároveň zprůhlední vlastnickou strukturu podniků.
Dodržování transparentnosti výběrových řízení (včetně podlimitních) a
zavedení účinného systému veřejného sledování zakázek od zadání až po realizaci.
Vytváření takových podmínek pro Policii ČR, Hasičský záchranný sbor a celý Integrovaný záchranný systém, které povedou ke zvýšení jejich akceschopnosti.
Zavedení hmotné odpovědnosti státních úředníků, soudců i veřejných činitelů, kteří svým jednáním způsobí škodu na státním nebo veřejném majetku.
Vytváření legislativních předpokladů pro předcházení korupci ve veřejné správě a
formulování protikorupčního programu, zaměřeného na činnost volených zástupců na všech úrovních státních a zastupitelských orgánů, ale i vyšších úředníků státní a veřejné správy.
Omezení a regulování lobbingu podle zákonných pravidel.
Udržení profesionálů a specialistů v rámci Policie ČR,
stabilizace policejního sboru a
výchova nových odborníků s ohledem na růst nároků výkonu služby.
Jednotnou organizační strukturu Policie ČR a
obnovu specializovaných útvarů,
upevnění struktury a zlepšení vybavení základních útvarů Policie ČR.
Prosazování zákona o státní službě, který umožní odpolitizovat státní správu,
profesionalizovat státního úředníka,
zvýšit jeho odpovědnost a
současně jej chránit proti politickým a jiným tlakům.
Zvýšení výslednosti práce orgánů činných v trestním řízení od vytvoření společenského tlaku na zrychlení práce soudů až po efektivnější činnost policie a orgánů činných v trestním řízení, včetně odborného a materiálního zázemí.
Zpřísnění trestů za korupci a
častější využití trestu propadnutí majetku nebo ukládání vysokých peněžitých trestů u trestných činů proti pořádku ve věcech veřejných.
Tvrdé postihy za svévolné předražování státních zakázek, založené na tichém kartelu soutěžících firem a zkorumpovaných úředníků.
Zachování struktury Hasičského záchranného sboru ČR v čele s generálním ředitelstvím.
Personální audit a analýzu využitelnosti zařízení GŘ HZS ČR.
Podporu dobrovolných hasičů zařazených do jednotek Sborů dobrovolných hasičů, které jsou součástí poplachových plánů.
Rozšíření daňových úlev pro členy jednotek Sboru dobrovolných hasičů a jednotek požární ochrany aktivně zasahující ve výjezdových jednotkách a
daňové zvýhodnění zaměstnavatelů, kteří tyto členy aktivně zasahující ve výjezdových jednotkách zaměstnávají.
PRÁCI MÍSTO SOCIÁLNÍCH DÁVEK
Zajištění kvalitního vzdělání
a stabilních pracovních míst.
Odbornou přípravou dle poptávky trhu práce zvýšit zaměstnatelnost pracovních sil.
Prosazovat právo na práci
a spravedlivé odměňování.
Zastavit stagnaci reálné úrovně mezd a platů pracujících a
čelit nepřiměřeným rozdílům v odměňování.
Podporu prorůstových, chytrých a inovativních investic a
podporu exportu jako základu obnovy síly a konkurenceschopnosti naší ekonomiky.
Návrh na vytvoření veřejné komerční banky bez poplatků, se zaručeným zhodnocením vkladů a dostupnou úrokovou mírou na poskytované úvěry.
Prosazování státem garantované potravinové bezpečnosti a soběstačnosti,
obnovení přísných potravinářských norem kvality potravin.
Podporu konkurenceschopnosti malého živnostenského, obecního a družstevního podnikání.
Opětovné posílení pracovního práva zaměstnanců a jejich zástupců.
Přednost zaměstnávání na pracovní smlouvu před dohodami.
Všechny formy práce zrovnoprávnit ve vztahu k daňovým a pojistným plněním.
Vyrovnání neoprávněných rozdílů v odměňování žen a mužů - za stejnou práci stejnou odměnu.
Postupné snižování ročního pracovního fondu
a zvyšování mezd.
Obojí na úroveň průměru EU!
Zajistí se tím uvolnění nových pracovních míst i úspory na výdajích za sociální dávky.
Uzákonění práva na první zaměstnání pro absolventy škol.
Podpora absolventských míst pro zaměstnavatele.
Znovuzavedení slev na daních u pracujících důchodců.
Postupné zvyšování minimální mzdy až na 14 000 Kč (na 50 % průměrné mzdy).
Odhalování nelegálního zaměstnávání včetně zneužívání tzv. švarcsystému,
kontrola dodržování pracovně právních předpisů a bezpečnosti a ochrany při práci.
Nezvyšování nepřímých daní zejm. DPH –
požadujeme postupný návrat k sazbám před rokem 2007 (tj. 5 a 19 %).
Jednání s EU o zavedení nulové sazby DPH na léky.
Opětovné zařazení kultury do snížené sazby DPH a
zvýšení výdajů na kulturu na 1 % státního rozpočtu,
zavedení daňových asignací.
Vrácení progrese do daně z příjmu fyzických osob
– aktuálně zavést po zrušení superhrubé mzdy 3 pásma, 19 %, 25 % a 32 %, a časem znovu 5 pásem.
Zavedení druhého pásma u daně z příjmu právnických osob ve výši 25 % pro zisky nad 10 milionů Kč, do zisku 10 milionů Kč ponechat zdanění 19 %.
Zavedení tzv. milionářské daně
a daně na luxusní zboží.
Prosazování efektivnějšího zdanění spekulačních přesunů kapitálu bez další zátěže klientů bankovních ústavů.
Vypracování konceptu obnovy ekonomiky spolu s návrhem restrukturalizace ekonomiky ČR s akcentem na vybrané obory průmyslu a zemědělství a spojené s diverzifikací výroby a služeb.
Zpřísnění odpovědnosti vlády za výkon vlastnických práv státu v podnicích s majetkovou účastí státu a zastavení další privatizace důležitého majetku státu.
Koncepční charakter aktivit státu v ekonomice, zřízení veřejných fondů hospodářské rekonstrukce pro strategické řízení veřejných investic.
Zakládání nových podniků,
dále výkup akcií vedoucí k posílení státního majetku v podnicích důležitých pro zaměstnanost a ekonomickou bezpečnost státu, ve strategických oblastech, jako jsou energetika, informační služby, bankovnictví, podpora zahraničního obchodu, též voda a kanalizace či těžba surovin.
Podporu exportu a ochrana hospodářských zájmů ČR s pomocí posílení pojištění a exportních úvěrů, rozvoje informačních a zprostředkovatelských služeb a práce obchodních oddělení zastupitelských úřadů ČR v zahraničí.
Podporu rozvoje vědy, výzkumu a inovací a jejich investiční a
finanční zabezpečení na relativní úrovni srovnatelné s nejvyspělejšími státy, tj. celkově ze všech zdrojů 3 % HDP.
Prověření politiky státních pobídek do soukromých investic,
zaměřit je především na tvorbu pracovních míst.
Vytvoření rovných podmínek pro domácí a zahraniční kapitál a
zabránění odčerpávání v ČR vytvořeného zisku do zahraničí – pro lepší šance českých investorů a výrobců i posílení příjmů rozpočtu.
Zachování státní podpory stavebního spoření a hypoték.
Omezování nátlakových praktik obchodních řetězců zejména vůči dodavatelům zemědělských produktů z ČR.
Snížení nadměrné marže v podnikání s energií s pomocí činnosti ERÚ a ÚOHS.
Prosazování takové právní úpravy, která by umožnila státu, krajům a obcím usměrňovat rozvoj a strukturu průmyslové výroby.
Omezení zbytečného dovozu dotovaného zahraničního zboží a potravin např. uvalením kompenzačního poplatku pro dovozce ve výši dotace, kterou vlády západních zemí tomuto zboží poskytují.
Získané prostředky využít např. k rozvoji potravinářského komplexu.
Omezování výstavby velkých logistických center v ČR, vyžadující další zábor zejména zemědělské půdy.
Preferenci veřejné drážní a linkové dopravy v přepravě cestujících s cílem zabezpečit tak dopravu po všechny dny v týdnu do škol, k orgánům veřejné správy, do zaměstnání, do zdravotnických zařízení, za kulturou, rekreací apod.
Prosazování železniční dopravy jako páteře dopravní soustavy (doprava nejméně narušující životní prostředí).
Při rozdělování investic mezi silniční a železniční dopravní infrastrukturu akcentovat více drážní dopravu.
Prosazování kombinované veřejné dopravy.
Zrušení osvobození mezinárodní nákladní dopravy od daní (jednáním v EU i WTO), které umožní omezit zbytnou dopravu a odstranit deformaci trhu.
Upřednostňování staveb silničních obchvatů měst a obcí v investicích silniční dopravní infrastruktury,
využívání Státního fondu dopravní infrastruktury.
BUDOUCNOST MLÁDÍ, JISTOTY STÁŘÍ
Zrušení tzv. regulačních poplatků ve zdravotnictví a stropů pro odvody na zdravotní a sociální pojištění zavedené pravicovými vládami.
Dlouhodobou stabilizaci 1. státního důchodového pilíře a umrtvení nového 2. pilíře na soukromé spoření, který vyvádí peníze ze solidárního systému a vyplatí se (pokud nezkrachuje) pouze úzké skupině obyvatel.
Zavedení institutu tzv. minimálního důchodu nad úroveň životního minima (s jeho postupným zvyšováním až na 10 000 Kč měsíčně).
Prosazení referenda o dalším osudu zákona o tzv. církevních restitucích a
urychlené zrušení příspěvku státu na činnost církví.
Odmítnutí školného ve všech podobách při řádném průběhu studia.
Zajištění kvalitních veřejných a sociálních služeb dostupných všem potřebným občanům.
Prosazování vzniku páteřní sítě neziskových nemocnic, ambulancí a lékáren.
Zajištění bezplatné léčebné a preventivní zdravotní péče na základě všeobecného zdravotního pojištění s důrazem na zachování její dostupnosti a kvality.
Zavedení jedné veřejné zdravotní pojišťovny.
Neomezování podílu zaměstnavatelů na proplácení náhrady mzdy v případě nemoci a zvýšení plnění – nemocenské dávky u dlouhodobých nemocí.
Převedení úrazového pojištění zaměstnanců zaměstnavateli z privátního sektoru na stát.
Přehodnocení metodiky posuzování závislosti postižených a dalších osob na péči s cílem umožnit jim důstojný život.
Stanovení pravidel pro marketingové pobídky farmaceutických firem, které se promítají do cen léků, a
boj proti dalším druhům korupce ve zdravotnictví.
Přesun těžiště zdravotní péče do oblasti prevence a výchovu k větší odpovědnosti občana za své zdraví.
Zajištění následné rehabilitační a lázeňské péče jako nedílné součásti péče o zdraví.
Pravidelnou valorizaci důchodů a sociálních dávek podle inflace a vývoje průměrných mezd.
Zastavení klouzavého posouvání hranice prodlužování věku pro nárok na starobní důchod.
Nalezení dalších zdrojů příjmů do státem zabezpečovaného důchodového systému.
Výstavbu a modernizaci domovů a zařízení pro seniory, včetně stacionářů pro seniory vyžadující celodenní péči,
zachování současných sociálních zařízení pro seniory při důrazu na rozvoj terénních služeb, které seniorům umožní zůstat v domácím prostředí.
Prosazování zákona o sociálním bydlení,
stanovení normativů sociálně potřebných bytů a
zavedení dalších opatření, jejichž cílem bude čelit nárůstu chudoby starých a bezmocných nebo sociálně ohrožených.
Státní podporu výstavby startovacích a sociálních bytů, zejména formou družstevního a obecního bydlení s dostupným nájemným.
Státní regulaci cen plynu, elektrické energie, užitkové a pitné vody, stočného, tepla a paliv,
boj proti jejich nadměrnému zvyšování.
Zpracování politiky bydlení jako součásti rozvoje každé obce a
zajištění bydlení pro obyvatele obce, včetně řádné péče o dosavadní bytový fond, a
každoroční výstavbu 30 000 nových bytů v souladu s místní poptávkou po bydlení.
Prosazování výstavby družstevních domů a bytů na neziskovém principu s pomocí Státního fondu rozvoje bydlení a stavebního spoření.
Státní podporu a rozšiřování kapacit jeslí, mateřských škol a služeb pro rodiče.
Zavedení povinné bezplatné docházky v posledním ročníku mateřských škol.
Podporu učňovskému a technickému školství a změny ve financování vzdělávání, posilující jeho efektivnost a kvalitu.
Na financování by se měly podílet i firmy, pro které jsou studenti připravováni.
Zkvalitnění učebních dokumentů a osnov;
zavedení jednotných učebních osnov na úrovni základních škol.
Poskytování státních sociálních stipendií a stipendií nejtalentovanějším studentům na základě jednotných kritérií.
Zajištění a rozvoj finančně dostupných a kvalitních kolejí a menz.
Optimalizaci počtu vysokých škol na základě náročných akreditací.
Obnovu aktivní pomoci Úřadu práce ČR při vyhledávání vhodných pracovních míst a rekvalifikací pro nezaměstnané,
zejména z řad mladistvých
a dlouhodobě nezaměstnaných.
Podporu veřejné diskuse o evropské iniciativě za tzv. bezpodmínečný základní příjem s cílem z dlouhodobého hlediska garantovat všem občanům EU bezpodmínečné, individuální právo na uspokojení jejich materiálních potřeb k vedení důstojného života.
Zpracování koncepce propopulační politiky zahrnující podporu mladých rodin a zvýšení porodnosti.
Slaďování rodinného a pracovního života pomocí spravedlivě odměňovaných flexibilních forem práce.
Účinnější koordinaci zainteresovaných subjektů v práci na úseku sociálně právní ochrany dětí a finanční a personální posílení sociálně právní péče o děti a dalších sociálních služeb, zejména mediace.
Uzákonění náhradního výživného jako nároku dítěte garantovaného a posléze vymáhaného státem, zejména v případech rodiče, starajícího se o postižené dítě.
Vedení obcí či sdružení obcí k reálnému, finančně zvládnutelnému střednědobému plánování sociálních služeb (komunitní plány).
Zamezení posilování privátních sociálních služeb na úkor státních, krajských či obecních organizací.
Resocializační programy pro bezdomovce,
podporu chráněného bydlení, azylových domů, vývařoven a lékařských středisek pro bezdomovce.
Prosazování bezplatného vstupu do Národního muzea, Národní galerie a dalších podobných kulturních institucí jako součásti vzdělávání celého národa.
Na větší podporu státu a veřejné správy při vytváření podmínek pro tělovýchovu, sport, turistiku a rekreaci občanů i její dostupnost - zejména dětí a mládeže z nízko příjmových rodin.
Podporu neprofesionální kultury, tvůrců a interpretů vychovávajících zejména mládež ke slušnému chování,
úctě k práci,
občanské snášenlivosti a
tradicím.
Obranu existující sítě kulturních zařízení a
podporu jejího rozšiřování,
jakožto i podporu kulturního života v regionech a
oživení kulturních památek.
Veřejnoprávní televizi a rozhlas kultivovaně sloužící veřejným zájmům,
otevřít otázku financování veřejnoprávních medií,
nezávislá kontrola vyváženosti a objektivity informací ve veřejnoprávních médiích.
Prosazování čistoty a ochrany českého jazyka v médiích a při výuce na všech stupních škol.
Spolupráci občanského sektoru a státních orgánů na efektivní ochraně spotřebitelů zboží a služeb.
Ochranu práva žen na rozhodování o vlastním těle,
hrazení antikoncepce ze zdravotního pojištění na podporu plánovaného rodičovství.
ODPOVĚDNOST K PROSTŘEDÍ, VE KTERÉM ŽIJEME
Prosazování strategie udržitelného rozvoje spojené s vizí dlouhodobého ekonomického rozvoje v souladu se sociální soudržností a ekologickými standardy.
Efektivnější protipovodňovou ochranu a zlepšení vodních poměrů v krajině.
Ochranu zdrojů pitné vody a vodních zdrojů.
Nalezení společensky přijatelné a úměrné meze těžby nerostných surovin.
Podporu ekologických funkcí zemědělství, ekologické krajinotvorby a urbanistiky a na ochranu biodiverzity.
Podporu ekologicky šetrných druhů dopravy, zejména kombinované dopravy, vnitrozemské vodní dopravy a železniční dopravy.
Prosazování ekologicky šetrných a finančně únosných způsobů získávání energie a
snižování energetické náročnosti výroby i spotřeby ve všech oblastech.
Zvýšení podílu obnovitelných zdrojů energie,
avšak bez dodatečného růstu cen energií pro spotřebitele.
Zlepšení dlouhodobě špatné kvality ovzduší, a to nejenom v Moravskoslezském kraji, ale na velké části území ČR.
Zahájení systémových změn ve způsobu nakládání s odpady, především s jejich tříděním a recyklací,
rozvíjení průmyslu zpracování odpadů.
Dodržování zákazu dovozu odpadů ze zahraničí k uskladnění a likvidaci v ČR.
Podporu energetické nezávislosti ČR, a to dalším využíváním jaderné energetiky,
ekonomicky rozumným využíváním obnovitelných zdrojů energie a
postupným snižováním spotřeby uhlí v teplárenství a energetice.
Úměrné meze těžby nerostných surovin a účinná opatření proti znečišťování půdy a horninového prostředí průmyslovou výrobou,
podporu rekultivace a sanace.
Prosazování udržitelných forem hospodaření,
aktivní role zemědělců při ochraně krajiny, ochrany a obnovy vodních zdrojů a zemědělského i lesního půdního fondu jako nenahraditelných přírodních zdrojů.
Provedení zásadních systémových změn státní správy v oblasti životního prostředí.
V exekutivě zohledňovat soulad ekologických a národohospodářských priorit.
Udržení práva občanů být informován o ekologických dopadech hospodářských činností a staveb a
práva účastnit se spolurozhodování o životním prostředí.
Výsadbu druhově pestřejších lesů;
vymezování prvků územního systému ekologické stability v územních plánech a realizaci těchto plánů.
Pokračování výstavby a modernizací čistíren odpadních vod a kanalizačních systémů.
Vnímání myslivosti, rybářství, včelařství, chovatelství a zahrádkářství jako součásti systému ochrany přírody.
Intenzivní dialog s ekologickými odborníky, strukturami občanského a ekologického hnutí napříč politickým spektrem.
VÍCE ROZHODOVACÍCH PRAVOMOCÍ LIDEM! 
Přijetí ústavního zákona o obecném referendu a
zjednodušení vyhlašování místních a regionálních referend.
Posílení účasti občanů na tvorbě politických rozhodnutí,
posílení veřejné kontroly,
transparentnosti práce všech zastupitelských orgánů.
Zahájení diskuse o upřesnění či zdokonalení Ústavy ČR a klíčových zákonů s cílem upevnit demokratický právní stát a
obhájit princip svobodné soutěže politických stran v rámci parlamentního systému.
Opatření směřující k postihu subjektů poskytujících nevýhodné půjčky a k zamezení neoprávněných a předražených exekucí majetku.
Tvrdé postihy vůči spekulantům s byty, pozemky a vůči lidem zneužívajícím sociální dávky všeho druhu.
Odstranění ekonomických překážek přístupu občanů k právu (bezplatná právní pomoc, úprava soudních a správních poplatků apod.).
Větší ochrana dlužníků,
posílení kontroly zákonných exekutorů,
jasná pravidla pro nebankovní poskytovatele spotřebitelských úvěrů;
hodnota dluhu by neměla nepřiměřeně narůstat o lichvářské úroky a nadměrné sankce.
Podpora dluhového poradenství, finančního poradenství a finanční gramotnosti, předcházení insolvenci domácností.
Prosazování návrhu zákona o poměrném zastoupení v orgánech zastupitelstev a parlamentu.
Posílení pravomocí zastupitelstva na úkor rady,
posoudit možnost změny na jednokomorový Parlament ČR, popř. přeměny Senátu na zástupce regionů.
Uzákonění možnosti (za jasně stanovených podmínek) nezávislého soudního rozhodnutí o ztrátě mandátu poslance, pokud se v průběhu výkonu svého mandátu podstatně odchýlí od volebního programu politického subjektu, za který byl zvolen.
Nedotknutelnost svobody slova, vědeckého bádání i uměleckého projevu.
Odmítnutí snah omezovat tuto svobodu autoritativními zásahy politiků a pokusy kriminalizovat pomocí zákonů celé myšlenkové proudy a jejich představitele.
Obnovení důvěry veřejnosti v právo a možnost jeho dodržování.
Zjednodušení právního řádu a stabilizace právního systému.
Zrychlení a zjednodušení soudního řízení bez újmy na právech účastníků řízení (jen výjimečně vracet věc k novému posouzení).
Posilování právního vědomí občanů a rozšíření právní výchovy, její zařazení do výukových programů všech typů škol.
Důsledný boj proti všem formám násilí na ženách, dětech a seniorech.
Podporu sdružování dětí a mládeže a jejich spoluúčasti na všech úrovních na rozhodování o věcech, které se jich týkají;
přijetí zákona o dětech a mládeži, uzákonění institutu dětského ombudsmana.
Podporu občanských sdružení a iniciativ - konzultovat s nimi připravované legislativní i exekutivní změny.
Prohloubit spolupráci s nimi, s odbory a levicovými i sociálně cítícími věřícími.
Podporu snah zaměřených proti omezování svobody internetu.
Redukci uměle posilovaných monopolů v oblasti vývoje informací, které neodůvodněně zvýhodňují velké korporace a brání tvůrčím aktivitám kapitálově slabších firem.
Zkrácení nepřiměřených lhůt ochrany autorských práv.
Podporu rovného přístupu k využití informačních technologií všemi generacemi a ve všech oblastech života.
ANO SVĚTU, NE VÁLCE
Důsledné uplatňování Charty OSN a
posilování klíčové role OSN,
respektování a dodržování mezinárodního práva pro všechny země.
Zamezení jakýmkoli snahám o výstavbu cizích vojenských základen na území ČR a
o  účast na vojenských zásazích na cizím území bez mandátu RB OSN.
Překonání agresivních bezpečnostních bloků
a prosazování modernější, kolektivní celoevropské organizace bezpečnosti.
Pokračování tradic helsinského mírového procesu zejména v oblasti mírové diplomacie a lidských práv, bez recidiv studené války.
Důsledné prosazování politiky nevměšování do vnitřních záležitostí jiných zemí a
odpor vůči všem formám terorismu, včetně státního.
Posílení boje proti fašismu, rasismu, nesnášenlivosti a diskriminaci.
Odmítání jakéhokoli vměšování zahraničních nátlakových skupin, včetně spolků vznášející požadavky odsunutých Němců, do vnitřních záležitostí ČR, jakož i zpochybňování dekretů prezidenta Beneše.
Uplatnění principu nedotknutelnosti státních hranic,
odmítnutí separatistických snah porušujících uspořádání Evropy po 2. světové válce.
Plné zajištění rovnoprávného postavení členských zemí v politických institucích EU.
Cílevědomě odmítat rozsáhlou byrokratizaci a
přetrvávající deficit demokracie v politickém rozhodování EU a odstranit je.
Požadavek na zrušení NATO jako dlouhodobý cíl a
jako minimální cíl vystoupení ČR z jeho vojenských struktur.
Pojetí bezpečnosti ČR a Evropy v celoevropském rozměru a na základě celosvětové bezpečnosti.
Revizi nepřijatelné praxe NATO z roku 1999, která obsahuje „právo preventivních úderů“ a působení daleko za hranicemi členských zemí i bez mandátu podle mezinárodního práva.
Požadavek na obnovení obranyschopnosti České republiky,
vypracování nové obranné a bezpečnostní strategie ČR
a tomu odpovídajících ekonomických podmínek.
Zpřísnění podmínek vyslání ozbrojených složek vojáků Armády ČR do zahraniční
-uskutečňovat je pouze se souhlasem obou komor parlamentu a
na základě požadavku Rady bezpečnosti OSN.
Humanitární mise podle situace a vlastních možností speciálních sil ČR a Armády ČR.
Požadavek optimalizace bezpečnostního systému ČR,
úpravy kompetencí a sladění prováděcích činností mezi Hasičským záchranným sborem, Policií ČR, Záchrannou zdravotní službou a Armádou ČR jako součástí jednoho integrovaného multifunkčního celku -
podmínku jeho připravenosti čelit bezpečnostním rizikům na vlastním území, včetně projevů mezinárodního terorismu.
Udržení výjimečných vztahů a užší spolupráce se Slovenskem na bázi rovnoprávnosti a vzájemné výhodnosti,
v rámci rozvoje dobrých vztahů se sousedními zeměmi a v rámci Visegrádské skupiny a CEFTA.
Odmítnutí snah, aby pod záminkou boje proti terorismu docházelo k omezování občanských a lidských práv,
rozvoji zbrojení a
ke zhoršování životních podmínek lidí.
