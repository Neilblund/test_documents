KRÖFTUG BYGGÐ – VEGUR TIL FRAMTÍÐAR
Búsetujafnræði – (Only in North-East, North-West and South-West)
Tryggjum íbúum landsins jafnræði óháð búsetu.
Bætum samgöngur og umferðaröryggi,
jöfnum flutningskostnað
og komum á háhraða nettengingum um allt land.
Stuðlum að lækkun orkuverðs og
tryggri dreifingu raforku á landsbyggðinni.
Réttlát fiskveiðistjórn – (Only in North-East, North-West and South-West)
Sköpum fleiri tækifæri í sjávarbyggðum með vistvænum og sjálfbærum veiðum,
aukum smábátaútgerð, fullvinnslu innanlands og fiskeldi.
Vindum ofan af núverandi fiskveiðistjórnunarkerfi
og byggðatengjum fiskveiðiheimildir að hluta.
Öflugur landbúnaður – (Only in North-East, North-West and South-West)
Blásum til sóknar í landbúnaði og matvælaframleiðslu með bættu rekstrarumhverfi, markaðsátaki og stuðningi við nýjungar á borð við upprunamerkingar, heimaframleiðslu og lífræna ræktun.
Stöndum áfram vörð um matvælaöryggi
og störf í matvælaiðnaði.
Leggjum á áherslu á að auðvelda nýliðun í landbúnaði með sérstökum stuðningi við þá sem hefja búskap.
Menntun óháð búsetu – (Only in North-East, North-West and South-West)
Tryggjum öllum landsmönnum aðgengi að fjölbreyttri menntun.
Eflum rannsóknartengda nýsköpun og menntasetur um allt land, ekki síst í tengslum við sjávarútveg, landbúnað og ferðaþjónustu.
Trygg atvinna – VEGUR TIL FRAMTÍÐAR
Verjum velferð, sköpum störf
Velferðarmál eru atvinnumál – stöndum vörð um störf í heilbrigðis- og menntakerfinu.
Sköpum ný störf með mannaflafrekum framkvæmdum við viðhald og endurbætur
auk verkefna í anda sjálfbærrar þróunar.
Fleiri störf í ferðaþjónustu
Gerum Ísland að eftirsóttum áfangastað ferðamanna allan ársins hring
og tryggjum aðstöðu fyrir beint millilandaflug á landsbyggðinni.
Treystum rannsóknir og grunnstoðir ferðaþjónustunnar
og eflum menningartengda og græna ferðamennsku.
Nýsköpun og sprotastarfsemi
Styðjum við nýsköpun og bætum starfsumhverfi sprotafyrirtækja líkt og best gerist annars staðar.
Blásum til sóknar í íslenskri hönnun, þróun á vistvænum nýjungum og umhverfisvænni atvinnuuppbyggingu.
Styrkjum margvíslega menningu sem sjálfbæra auðlind
og atvinnuskapandi útflutningsgrein.
Tækifæri á landsbyggðinni – (Only in North-East, North-West and South-West)
Nýtum þau fjölmörgu tækifæri til endurreisnar sem felast í atvinnusköpun á landsbyggðinni, meðal annars í ferðaþjónustu, skipaiðnaði, úrvinnsluiðnaði, umhverfistækni og
með því að nýta svæðisbundnar náttúruauðlindir með sjálfbærum hætti.
Hefðbundnar framleiðslugreinar – (Only in South-West)
Vindum ofan af núverandi fiskveiðistjórnunarkerfi
og sköpum fleiri störf í sjávarútvegi.
Aukum smábátaútgerð og fullvinnslu innanlands
og leggjum áherslu á fjölþætt störf tengd matvælaframleiðslu.
Eflum heimaframleiðslu, upprunamerkingar, hönnun og markaðsetningu á íslenskum landbúnaðarvörum.
Velferð fyrir alla – VEGUR TIL FRAMTÍÐAR
Norrænt velferðarsamfélag
Tryggjum jafnan aðgang að góðri heilbrigðisþjónustu, grunnheilsugæslu og menntun.
Föllum frá frekari einkavæðingu og aukinni gjaldtöku í velferðarkerfinu
og eflum lýðheilsu, heimaþjónustu og heimahjúkrun.
Ókeypis skólamáltíðir
Tökum upp gjaldfrjálsar og hollar skólamáltíðir í grunnskólum landsins með aðkomu ríkisins svo kreppan bitni síður á heilsu og daglegu umhverfi barna.
Lægri vextir, minni vaxtabyrði
Lækkum vexti umtalsvert og hratt á næstu mánuðum.
Endurskoðum forsendur fyrir útreikningum vísitölugrunnsins
og afnemum verðtryggingu í áföngum.
Bjóðum óverðtryggð íbúðalán
og lengjum lánstíma verðtryggðra lána.
Hækkum vaxtabætur verulega
og skoðum þann möguleika að frysta tímabundið hluta hækkunar höfuðstóls verðtryggðra fasteignalána.
Nýtum krafta allra
Eflum þjónustu og uppbyggileg úrræði fyrir atvinnulausa til að tryggja velferð og samfélagslega þátttöku fólks sem misst hefur vinnuna.
Nýtum fjármuni hins opinbera fremur í að skapa störf
og tækifæri til menntunar heldur en að greiða bætur,
en tryggjum jafnframt að atvinnuleysisbætur dugi til framfærslu.
Ábyrg efnahagsstjórn – VEGUR TIL FRAMTÍÐAR
Réttlátt skattkerfi
Byggjum norrænt velferðarsamfélag jöfnuðar með sanngjörnu skattkerfi sem miðar að tekjujöfnun; þrepaskiptum tekjuskatti eða álagi á hæstu laun.
Herðum á aðgerðum til að sporna gegn stórfelldum skattsvikum.
Gegn undanskotum og bankaleynd
Komum í veg fyrir undanskot í skattaskjól og
treystum aðgang yfirvalda að upplýsingum til að endurheimta fjármagn sem skotið hefur verið undan.
Setjum lagaákvæði um að aflétta bankaleynd gagnvart skattayfirvöldum og opinberum saksóknurum.
Gjaldmiðill til framtíðar
Greinum nákvæmlega og yfirvegað valkosti Íslands í gjaldmiðilsmálum á fyrri hluta næsta kjörtímabils
og tökum ákvörðun um framtíðarfyrirkomulag á grundvelli slíkrar greiningar.
Sparnaður í ríkisfjármálum
Skerum niður alla hernaðartengda starfsemi
og spörum í utanríkisþjónustu og opinberri stjórnsýslu með markvissri endurskipulagningu og hagræðingu.
Afnemum sérkjör og ofurlaun
og útrýmum kynbundnum launamun.
Aukið lýðræði – VEGUR TIL FRAMTÍÐAR
Þjóðaratkvæðagreiðslur – (Only in South-West)
Tryggjum að tiltekinn hluti þjóðarinnar (15-20%) geti með undirskrift sinni átt frumkvæði að þjóðaratkvæðagreiðslu um öll stórmál.
Lýðræðisleg ákvörðun um ESB – (Only in South-West)
Vinstri græn telja að hagsmunum Íslendinga sé best borgið utan Evrópusambandsins, en stórákvarðanir á borð við aðild að ESB á að útkljá með þjóðaratkvæðagreiðslu að undangenginni upplýstri, fordómalausri og lýðræðislegri umræðu.
Fjölmiðlun í þágu lýðræðis – (Only in South-West)
Tryggjum réttindi og sjálfstæði fréttamanna
og gagnsætt eignarhald á fjölmiðlum.
Tryggjum að Ríkisútvarpið geti sinnt fjölþættu menningarhlutverki sínu
og eflum burði þess til að veita stjórnvöldum hverju sinni lýðræðislegt aðhald.
Gegn spillingu - (Only in South-West)
Vinnum gegn spillingu með því að styrkja upplýsinga- og stjórnsýslulög,
efla eftirlitsstofnanir og
styðja við frjáls félaga- og neytendasamtök.
Aukum gagnsæi í starfsemi ríkisstjórnar og Alþingis og
sjáum til þess að stjórnsýslunni verði settar siðareglur.
