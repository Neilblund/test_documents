ÁNO suverenite, sebestačnosti a zdravému vlastenectvu
SNS ponúka vieru vo vlastné sily, schopnosti, možnosti  Slovenska.
Prinášame jasné návrhy: zastavenie ďalšieho nalievania peňazí do neistého eurovalu,
vylúčenie  problémových  krajín z eurozóny.
Zmena a reforma EÚ sú predpokladom zachovania EÚ, stabilného a silnejšieho eura.
Slováci sú sklamaní, preto SNS požaduje zmeny, ktoré povedú k vyššej životnej úrovni Slovákov.
EÚ nezvláda svoju byrokraciu a prebujnelý aparát, vzďaľuje sa pôvodným očakávaniam.
Na neefektívny princíp solidarity pre lenivé štáty SNS odpovie požiadavkou na európsku solidaritu v stanovení celoeurópskej minimálnej výške priemerne ceny práce a zvýšenia miezd.
Dosť bolo vlád, ktoré predávajú našu suverenitu i ekonomické záujmy Slovákov.
Slovensko sa teraz nachádza v stave psychologického, politického  a ekonomického odovzdania a totálnej závislosti.
Hospodársky silno závisíme na zahraničí, strední a malí podnikatelia živoria.
Potravinová sebestačnosť klesá, obranný potenciál SR sa znížil, vojaci a ozbrojené zložky strácajú bojaschopnosť i sociálne istoty.
Z hľadiska týchto aspektov fungujeme už len zotrvačnosťou a v ilúzii, „že sa nič nestane“, resp. že nás v prípade potreby ochráni niekto iný.
Najrôznejšie nariadenia EÚ okliešťujú  práva  národov, štátov i v oblastiach výsostne suverénnych – kompetenciách a právach parlamentu, vlády SR garantovaných našou Ústavou SR.
Nesúhlasíme s falošnou záchranou európskej menovej únie a jej zmene na úniu dlhovú a stratovú.
Hovoríme dosť bezbrehému zadlžovaniu „pomáhaním“ nezodpovedným štátom.
SNS nevidí dôvod, aby sa únia angažovala tam, kde ide o výsostnú kompetenciu národných štátov.
SNS je odhodlaná brániť kresťanské hodnoty na kontinente tvrdým postojom proti politike multikulturalizmu,
islamizácii Európy
a liberálnej migračnej politike s neprimeraným zvýhodňovaním etnických neprispôsobivých skupín.
SNS na rozdiel od iných strán, nemá zviazané ruky členstvom v nijakej internacionále či frakcii Európskeho parlamentu.
SNS je tak jediný suverénny subjekt, schopný slobodne a účinne presadiť záujmy Slovenska a jeho obyvateľov.
Nemôžeme podceňovať trvalé hrozby pre suverenitu a celistvosť
Slovenska zo strany nášho južného suseda
Maďarsko pokračuje v destabilizácii vzťahov so susedmi i EÚ.
Viacerými zmenami demokratických princípov prestalo uznávať európske normy a štandardy, zmenou ústavy opustilo formu republiky a „sebaurčilo sa“ ako nadhraničný útvar ohrozujúci svojich susedov!
Znepokojenie na Slovensku aj v únii vyvoláva okliešťovanie demokracie a neodôvodnené zbrojenie.
SNS nebude ako ostatné strany zakrývať hrozby plynúce z expanzie cezhraničnej politiky a prijímania exteritoriálnych zákonov.
SNS nedovolí vziať časť štátnych občanov Slovenskej republiky Maďarskom.
Protestujeme proti takýmto provokatívnym krokom, zasahujúcim do suverénnych práv SR.
Ak budeme v parlamente a vláde vykonáme rázne, účinné a legitímne protiopatrenia  v záujme  celistvosti územia a zvrchovanosti slovenských zákonov na celom území bez výnimky.
AKO PREŽIJE SLOVENSKO
SNS má nové aj účinné riešenia.
Vo voľbách je nutné zastaviť pokračovanie zlej politiky a rozhodnutí, ktoré nepriniesli nič dobré pre občanov.
Hospodárstvo
SNS garantuje, že neuvrhne ďalšie tri generácie Slovákov do „dlžobného otroctva“
K tomuto cieľu a budúcnosti sa dopracujeme len cez silný národný štát, ktorý dokáže chrániť národ a občana pred krízou ekonomickou, menovou,  inštitucionálnou a hodnotovou.
Monopolom, ktoré nám „diktujú“ ceny,  „nadiktujeme“ dane !
V situácii, kedy sa občan nemôže brániť cenám, ktoré mu diktujú monopoly, pristúpime ku kompenzáciám a dôslednej regulácii.
Pripravíme energetické, telekomunikačné a bankové dane a opatrenia, aby  štát vo firmách, kde má účasť a dosah, mohol tieto aj reálne ovplyvňovať na prospech slovenských spotrebiteľov.
Znížime sadzbu rovnej dane na 16 %
Zníženie rovnej dane na 16% zvýši občanom príjem, zvýši atraktívnosť krajiny pre investorov, zníži ceny tovarov a služieb, podiel čiernej ekonomiky, zlepší výber daní a spolu s podpornými ekonomickými programami zvýši domácu spotrebu preferovaných slovenských výrobkov, čo následne zvýši výrobu,  prinesie nové pracovné miesta a vyššiu životnú úroveň obyvateľstva.
Upravíme zákony tak, aby  tovary a potraviny produkované a predávané v regiónoch  mohli mať miestne priority, čím sa eliminuje zbytočné utrácanie za nákupy v zahraničí.
Zdaníme dividendy nadnárodných zahraničných firiem a monopolov 10 % sadzbou.
Pripravíme tiež legislatívu na možnosť reinvestovania výšky dane z dividend na Slovensku a to do oblasti vytvárania nových pracovných miest, alebo školstva.
a tiež zákon a zdanenie lobingu
Nielen európske dane, ale aj európska cena práce
Priamymi a nepriamymi opatreniami zvýšime mzdy a príjmy Slovákov.
Slováci platia európske ceny energií, benzínu, tovarov aj potravín, ale majú k priemeru v EÚ  »socialistické« platy.
Požadujeme preto koordináciu európskej mzdovej politiky, čím docielime zvýšenie ceny práce, ktorá je na Slovensku výrazne podhodnotená.
Ak je EÚ solidárna s darebáckymi štátmi, ktoré míňajú, musí byť solidárna aj s pracujúcimi občanmi.
Za správne považujeme, aby v Slovenskej republike, kde je najvyššia produktivita práce spomedzi našich susedov,  bola určená aj primeraná – minimálna priemerná európska cena práce, čo povedie k zvýšeniu platov na Slovensku.
Zlepšíme podmienky pre podnikanie
Programom verejných investícií naštartujeme stagnujúcu slovenskú ekonomiku a podporíme ďalšiu tvorbu nových pracovných miest a príležitostí.
Ak je systém, v ktorom pôsobia podnikateľské subjekty „nezdravý“ a vymožiteľnosť práva nízka, ťažko očakávať, že sa niečo zmení.
Preto zlepšíme disciplínu výberu DPH od daňových subjektov a efektívnosť ich výberu aj cez  kontrolu činnosti daňových úradov.
Rovnosť pre všetkých!
Odstránime diskrimináciu slovenských podnikateľov, ktorých zrovnoprávnime v nárokoch na investičnú pomoc štátu s preferovanými zahraničnými firmami.
Podnikateľom a živnostníkom pomôžeme zbaviť  sa  zbytočnej administratívnej záťaže.
Malým a stredným podnikateľom zlepšíme postavenie pri súťažiach vo verejnom obstarávaní.
Živnostníkom opäť vrátime odpočítateľnú položku a zjednodušíme podnikanie.
Naštartovanie slovenskej ekonomiky úzko súvisí so stavom komunikačného a technického zázemia na Slovensku, čiže budovaním  siete diaľnic a nadväzujúcej infraštruktúry.
Cez infraštruktúru prídu ďalšie investície: viaczdrojové financovanie ako kombinácia štátneho rozpočtu, EÚ fondov a PPP projektov.
Presadíme rozvojové programy pre našich podnikateľov
Vnesieme do všetkých rezortov rozvojové procesy – investičné a stimulačné programy na podporu rastu lokálnych ekonomík, podnikateľov, vrátane začínajúcich.
Vyčleníme zvláštnu pomoc pre absolventov škôl, ktorí sa rozhodli podnikať ihneď po škole.
Dôležitou prioritou SNS bude aj rozvoj lokálnych a regionálnych potenciálov,  podpora cestovného ruchu, turizmu, motivovanie slovenských hoteliérov, agroturistiky, ale aj obyvateľov, aby mysleli pri výbere dovolenky aj na krásne Slovensko a oddýchli si doma.
Občanom ponúkneme bonusy k oddychu a dovolenkám na Slovensku.
Rodina, mládež, školstvo, staroba
Pomáhať mladým rodinám pri vstupe do života
Rodina je  základom  spoločnosti a jej budúcnosti.
Navrhneme   zmenu  Ústavy  SR , a to jasným definovaním  manželstva a rodiny ako zväzku muža  a ženy.
Navrhneme znížiť základnú pracovnú dobu na 35 hodín týždenne bez zníženia mzdy.
Vrátime možnosť pripoistenia matkám na MD,
budeme presadzovať  15 % výšku štátnej prémie na stavebné sporenie pre mladé rodiny,
podporíme výstavbu nájomných a nízkoplošných „štartovacích“ bytov.
Zmeníme zlé rozhodnutie dožívajúcej vlády, ktorým budúce mamičky stratili od januára tohto roka možnosť získať, prípadne zvýšiť si materskú dávku dobrovoľným pripoistením.
Rodičovstvo:  Prijmeme opatrenia na zodpovedné rodičovstvo v skupine tzv. neprispôsobivých občanov a pre slušných a pracovitých také, aby deti neznižovali ich životnú úroveň.
Dôstojná staroba a nie „trestanie“ seniorov a ich deti
Navrhneme systémové opatrenia, ktoré budú reálne garantovať stabilitu I. dôchodkového piliera, vrátane jeho ústavného ukotvenia.
Znepokojuje nás, že až 60 % slovenských dôchodcov má mesačne menej ako 360 eur.
Preto dôchodcom s najnižšími dôchodkami chceme pridať 100 eur.
Zvýšime aj chatrný štandard invalidných dôchodkov a oprávnene sociálne odkázaných ľudí, zavedieme bonus za seniorsku dovolenku na Slovensku.
Dôslednými zmenami v administratíve a systémovými opatreniami odstránime plytvanie sociálnych zdrojov, zabránime neadresnému rozplynutiu sociálnej pomoci a dávok  bez efektov a stimulačných účinkov.
„Nepovinný“ trinásty vianočný dôchodok  zmeníme na nárokovateľný príspevok.
Školstvo, vzdelanie, veda
Malý národ je silný svojimi vedomosťami a vzťahom k svojmu rodisku a vlasti.
Škola má vychovávať aj k hodnotám vlastenectva, národnej súdržnosti a hrdosti na minulosť.
Škola je na rázcestí možností súčasnosti a požiadaviek  budúcnosti.
SNS príde s celkovou reformou regionálneho školstva, aby sa priblížili k požiadavkám praxe a nezaťažovala ani učiteľov, ani žiakov.
Zvýšime spoločenský status učiteľa aj odmenu za jeho službu verejnosti.
Budeme presadzovať nie vertikálne, ale horizontálne vzťahy učiteľ - žiak.
Zavedieme inštitút učiteľa-tútora.
Na školách udržíme  informačný progres s dôrazom na tvorivosť a aplikované riešenia.
Vzdelanie a podpora aplikovaného výskumu je cesta, ako získať „pridanú hodnotu“, lepšie platenú prácu a zastavenie procesu zosúvania Slovenska na úroveň  „montážnej dielne“ Európy.
Budeme presadzovať viaczdrojové financovanie školstva a výskumu a lepšiu podobu alokácie prostriedkov v rámci štátneho rozpočtu tak, aby do školstva smerovalo 5 % HDP.
V podpore športu zaostávame, odráža sa to aj na zdraví našej spoločnosti
Aktívny život a šport nesmú prehrať v konfrontácii s módnym vysedávaním pri počítači.
Mladí si odvykajú od normálnych sociálnych vzťahov a nahradzujú ich virtuálnymi facebookovými priateľstvami.
Mládež stráca fyzickú zdatnosť.
Šport je prirodzená aktivita, výrazne pomáha formovať osobnosti psychicky odolné a fyzicky zdravé so zmyslom pre súťaž i spoluprácu.
Podporíme všetko, čo šport urobí dostupnejším, pripravíme návrh zákona o sponzoringu a zlúčenom financovaní športu.
Štát a správa vecí verejných
Justícia pre občana
Zasadíme sa za lepšiu efektívnosť súdnej moci, za rovnocennosť, rovnoprávnosť a rovnakú zodpovednosť občanov pred zákonom .
Podporíme všetky zmeny, ktoré odstránia korupciu a zabezpečia, že občania sa v reálnom čase dovolajú spravodlivosti.
Odstránime výnimky a bariéry, ktoré bránia transparentnosti.
Odpolitizovanie justície je predpokladom jej nezávislosti.
Kľúčovou úlohu je zlepšiť vymáhateľnosť práva.
Odstránime anomáliu nízkej úrovne starostlivosti štátu o obete trestných činov.
Minimálny štát a racionálna administratíva
Všetci vieme, akú hodnotu pre život má racionálne správanie a nebyrokratická správa vecí, minimálna administratíva a možnosť venovať maximum času práci, teda najmä výsledku, a v „usporenom čase“  rodine, hobby, či odpočinku.
Vyššie príjmy štátu sú aj  jeho nižšie neproduktívne výdavky, zvýšime kontrolu a tlak na šetrné vynakladanie našich spoločných peňazí.
Ak si máme utiahnuť opasky, musí to platiť pre všetkých.
Štát môže dobre fungovať aj bez 1/3 úradníkov, ktorí budú môcť posilniť  ako kvalifikované subjekty rôzne sféry ekonomiky a služieb.
Navrhneme a budeme presadzovať lacnejšie, racionálnejšie a jednoduchšie samosprávne členenie Slovenska na úrovni krajov a vyšších územných celkov.
Absolútna reorganizácia štátnej správy, je nevyhnutná.
Úrady musia byť bližšie k ľuďom, jednoduchšia a rýchlejšia agenda je v záujme všetkých.
Opatrenia budú smerovať tak k minimalizácii úradov ministerstiev ich redukciou a zlúčením,
cestou zvýšenia ich efektívnosti čo najširšou informatizáciou,  
zjednodušením a kumuláciou agend,  jasným rozdelením kompetencií štátnej a verejnej správy a odstránením duplicít,
odstránením diskriminácie v platoch štátnej správy oproti samospráve,
posilnením pozície a autority štátneho úradníka, (ale bude na ňom aj viac práce a zodpovednosti).
Máme aj ďalšie návrhy: kombinovaný volebný systém,
všeobecné prijatie zásady - jedna funkcia, jeden plat,
zjednodušenie a sprehľadnenie právnych noriem, rekodifikácie občianskeho a obchodného práva.
Reálna bezpečnosť a právo na súkromie
Armáda
Ak Slovensko má v súčasnosti nebojaschopnú armádu, ťažko môžeme občanom hovoriť o zárukách štátnej suverenity a v prípade nutnosti obrany.
Tento stav je protiústavný a protizákonný.
SNS bude presadzovať, aby Slovensko disponovalo malou, dobre vycvičenou a moderne vyzbrojenú profesionálnu armádu a akcieschopnou domobranou.
Vrátime autoritu  armáde a sociálne istoty vojakom a dôstojníkom.
Budeme podporovať podnikateľské subjekty, ktoré prinášajú inovatívne riešenia v zbrojnom priemysle.
Je nevyhnutné znížiť bezpečnostné riziká a zlepšiť stav bojaschopnosti armády najmä v rovine obranných zbraňových systémov.
Bezpečnosť občanov a súkromia
Príslušné orgány štátu musia aktívnejšie chrániť životy, zdravie a majetok občanov.
Slováci sa už nielen na uliciach, ale ani za múrmi svojich domov necítia bezpečne.
Situácia sa nedá riešiť bez spolupráce Policajného zboru s občianskou spoločnosťou, mimovládnymi a komunitnými organizáciami pri prispievaní k prevencii a boju proti kriminalite a terorizme.
Nevyhnutné sú opatrenia legislatívne, personálne, technické i súčinnostné.
Navrhneme sprísnenie zákonov a postihov voči tým, ktorí narúšajú akýmkoľvek spôsobom súkromie občanov.
Riešenie cigánskej otázky a problémov s osadami
Sociálny systém na Slovensku je nastavený tak, že sa oplatí nepracovať a zneužívať sociálnu politiku štátu.
Cigánska otázka už teraz nadmerne zaťažuje spoločnosť a ešte len v plnej sile prepukne!
Preklopíme optiku do normálnej polohy: všetci vidíme, že všetko je naopak.
Slušná väčšina obyvateľstva pracuje a „živí“ neprispôsobivú časť.
Je nevyhnutné:Zmeniť tzv. nárokovú ideológiu a prax na zásluhovú.
Dať prácu (aj v podobe povinnosti tzv. náhradnej práce).
Usmerniť sexuálnou výchovou a pôrodnosť.
Zvyšovať vzdelanostnú úroveň aj cez internátne školy.
Bez adresnej zodpovednosti sa problematika neprispôsobivých občanov nevyrieši, musia spolupracovať všetci – politické strany, zákonodarcovia, vláda, samospráva, mimovládne organizácie, ale najmä cirkvi, a treba efektívnejšie a najmä systémovo čerpať finančné prostriedky z fondov EÚ.
Doterajší spôsob ich čerpania nepriniesol žiadny efekt!
Zasadíme sa, za čitateľnosť a adresnosť štátnych peňažných dávok, zvýšenie kontroly poberateľov dávok a sankcie pri neplnení si rodičovských povinností.
Nebudeme podporovať zbytočné populistické riešenia, ktoré sa minú účinkom.
Napríklad Cigáni by v otázke používania antikoncepcie disciplínu pri užívaní tabletiek asi nahradili „obchodovaním“ s nimi.
Problémy s cigánmi si najefektívnejšie môžu riešiť mestá a obce, štátne prostriedky majú putovať tam a boli by využité efektívnejšie.
Je potrebné vypracovať komplexný projekt s perspektívou na 20 rokov, aby sa veci konečne začali hýbať a len sme nevyplakávali nad tým, že financujeme komunitu, ktorá do štátneho rozpočtu – až na výnimky – nikdy nič nevráti.
SNS má vypracované viaceré návrhy riešení:
Súvisiace s podmienkami získania nároku na sociálne dávky (odpracovanie minimálne 30 hodín mesačne vo forme verejnoprospešných prác po dobu 3 roky súvislej práce).
Sprísnime legislatívu v otázke nároku na rodinné prídavky (pri zanedbávaní povinnej školskej dochádzky, výchovných problémoch, zneužívaní návykových látok, alebo v súvislosti s páchaním trestného činu ohrozenia mravnej výchovy dieťaťa a pod.).
Šanca na normálny život
Sme za zriadenie internátnych škôl pre deti neprispôsobivých občanov a prípravu potrebnej legislatívy.
Ak chceme tieto deti naučiť základným hygienickým návykom, vychovávať ich k tomu, že pracovať nie je hanba a vzdelanie je nevyhnutný predpoklad uplatniť sa na trhu práce, musíme tieto deti vytiahnuť z  nezdravého prostredia a dať im šancu voľby: buď práca  plnohodnotný život.
Cigánske osady a obydlia
Požadujeme sprísnenie stavebného zákona  zavedením trestnoprávnej zodpovednosti za čiernu stavbu.
V oblasti riešenia bytovej situácie  je  najlepším východiskom  tzv. kontajnerové bývanie, ktoré je oveľa lacnejšie.
Budeme presadzovať aj myšlienku raz a dosť, to znamená, že pokiaľ neprispôsobivý občan pridelený byt zdevastuje, bude z neho vysťahovaný bez ďalšej náhrady.
Zároveň bude za poškodenie majetku či už štátneho alebo obecného sankcionovaný, prípadne trestne stíhaný.
Zdravotníctvo a životné prostredie sa týka každého
Zdravotníctvo a zdravotná starostlivosť nemôžu byť postavené len na trhových vzťahoch.
Budeme garantovať poskytovanie zdravotnej starostlivosti ako služby v súlade s čl. 40 Ústavy SR: „Každý má právo na ochranu zdravia. Na základe zdravotného poistenia majú občania právo na bezplatnú zdravotnú starostlivosť...“
Presadíme princípy: adresnej solidarity,
spravodlivého odmeňovania,
významu preventívnych programov,
systémov e-Health,
zdravého spôsobu života a výživy a života.
Slovensku, občanom a zdravotníctvu môže dobre a efektívne slúžiť jedna zdravotná poisťovňa ako nezisková a verejnoprávna inštitúcia.
Navrhneme a budeme presadzovať zákonom garantovaný odvod štátom plateného poistného v minimálnej výške 5 % priemernej mzdy.
Pripravíme analýzy presne definujúce povinnosti štátu nielen pri financovaní  zdravotníctva, ale aj modelu oceňovania zdravotníckych výkonov a možnosti slobodnej voľby pri výbere zdravotníckeho zariadenia.
Zaručíme sa za dostupnosť zdravotnej starostlivosti a za to, aby každý pacient mal nárok na jeden liek bez doplatku plne hradený poisťovňou
Podporíme čisté životné prostredie
Zdravie súvisí so stavom životného prostredia a spôsobom života.
SNS sa chce v tejto etape sústrediť na lepší program ochrany vôd.
Čistý vzduch a čistá voda -  čisté Slovensko – menej škodlivých látok v životnom prostredí, menej nelegálnych skládok a zodpovednejšie nakladanie s odpadmi.
Podporíme a budeme iniciovať projekty ekologickej alternatívnej dopravy v mestách.
Ovzdušie -  pripájame sa k programom znižovania emisií mikroskopických tuhých látok v ovzduší (PM10, PM2,5).
Zameriame sa na prevenciu a pružnejšie administratívne riešenia odškodnení a pomoci pri následkoch živelných udalostí.
Z podstaty národa vyviera jeho kultúra
Ochránime a zveľadíme slovenské kultúrne a duchovné dedičstvo
Národ chápe SNS ako kolektívnu individualitu, s ktorou každý Slovák zdieľa spoločnú historickú pamäť, osud i budúcnosť.
Kultúra je vo svojej podstate vždy národná, preto SNS kladie dôraz nielen na jej ochranu, ale na novú pôvodnú slovenskú tvorbu.
V rámci zoštíhlenia ústrednej štátnej správy chceme zlúčiť ministerstvá školstva a kultúry do jedného.
Chceme, aby rezort kultúry viedol nepretržitý dialóg s kultúrnou obcou, aby sa zriadila samostatná sekcia národnej kultúry a ochrany štátneho jazyka.
Kultúra by mala byť dostupná širokej verejnosti, vrátane detí, mládeže a dôchodcov.
Každý občan Slovenskej republiky sa musí na celom jej území dohovoriť v slovenčine.
Prehĺbime ochranu štátneho jazyka.
Zabezpečíme výkon jeho prednostného a výnimočného postavenia v praxi a všade bez výnimky.
SNS chce v oblasti kultúry: novelizovať Ústavu SR v doplnení novej hlavy o Národné práva Slovákov a prijať v parlamente základný strategický dokument - Chartu práv slovenského národa.
Budeme požadovať, aby štátne sviatky SR a významné okrúhle výročia z histórie a  národných dejateľov organizoval z najvyššej úrovne štát, aby v roku 2013 prebehli dôstojné celoštátne oslavy 1150.výročia príchodu vierozvestov sv. Cyrila a sv. Metoda na Slovenska
a vyhlásenie roka 2013 za „Rok sv. Cyrila a Metoda“.
SNS pripraví legislatívu na navrátenie kultúrnych predmetov z Maďarska späť na Slovenska, ktoré sa vyviezli v rámci tzv. milenárnych osláv (1896).
Chceme užšiu kultúrnu spoluprácu so zahraničnými Slovákmi a posilnenie kompetencií Úradu pre Slovákov žijúcich v zahraničí.
Mediálna politika
Na Slovensku je mediálne prostredie deformované.
SNS preto zabezpečí zvýšenie práva verejnosti na objektívne, pluralitné a vyvážené informácie šírené médiami.
Navrhneme zmenu Ústavy SR tak, aby sa princíp slobody vyvážil, alebo nahradil princípom zodpovednosti aj v oblasti mediálnej slobody.
Hlavným opatrením na ochranu čistoty mediálneho prostredia bude posilnenie práva verejnosti na pravdivé, pluralitné a vyvážené informácie so zamedzením praktík mediálnej manipulácie.
Podporíme zriadenie verejnoprávneho informačného denníka a prijatie nových zákonov v oblasti médií.
Vrátime do pôvodného stavu právo verejnosti na opravu a odpoveď, zvýšime ochranu súkromia občanov a zodpovednosti novinárov za pravdivé informovanie verejnosti.
Zasadíme sa o ochranu maloletých cez prísnejší dohľad nad televíznym obsahom ohrozujúcim mravný vývoj detí a mládeže cez zvýšené kompetencie Rady pre vysielanie a retransmisiu.
SNS vidí priestor na ďalšiu integráciu verejnoprávnych médií, vrátane tlačovej agentúry,
ale aj na prijatie generálneho zákona o verejnoprávnych inštitúciách.
SNS si váži matku zem, náš chlieb, i nášho roľníka
Zníženie DPH na potraviny a základné životné potreby na 10 % je spravodlivé.
Pripravíme program zatraktívnenia predaja domácich potravinových produktov.
Zvýšime podiel potravín domácej spotreby a to aj prostredníctvom podpory lokálnych producentov a obnoviteľných zdrojov energie.
Výrazne zvýšime ochranu zeme, pôdy  a vody pred devastáciou a výpredajom.
Máme pripravené národné agroprogramy zdravých potravín i návrhy legislatívy, aby pôda nemohla ľahko prechádzať do vlastníctva cudzích subjektov.
Zahraničná politika
Slovensko sa musí reprezentovať, správať a presadiť smerom k zahraničiu a medzinárodným inštitúciám ako hodnotovo čitateľný, suverénny a konzistentný štát.
Žijeme v Európe.
Náš osud sme spojili s EÚ.
Máme úprimný záujem na jej pretrvaní, ale v zásadne zmenenej podobe a forme.
Súčasné vedenie EÚ nie je proeurópske, slúži nadnárodným finančným skupinám, monopolom a globalistom, nezodpovedá sa nikomu z nás a má absolútnu imunitu.
Nezastavilo trhových špekulantov a nezabránilo šíreniu krízy.
Oprávnene je pod masívnou kritikou alternatívnych európskych politických síl, ku ktorým sa pripája aj SNS.
Namiesto pomenovania problémov a nápravy sa koncentruje na vytvorenie superštátu a zabezpečenie prežitia svojej  byrokratickej mašinérie.
Táto politika prinesie zlý výsledok.
SNS dlho upozorňujeme aj na to, že súčasná podoba konštrukcie EÚ ignoruje národy
- napríklad: koho reprezentuje a akú má legitimitu súčasný európsky parlament bez existencie európskeho národa?
 Je správne, aby národy v  parlamente EÚ nemali zastúpenie?
Má zmysel EÚ ako takáto čisto byrokratická konštrukcia a euro prevažne ako politický koncept?
Voláme po zmenách v EÚ, aj pre zlepšenia pozície a hlasu Slovenska, či odstránenia ťažkopádnej,  národnoxenofóbnej  a plytvajúcej podoby jej centralizácie.
Chceme jasné pravidlá, chceme žiť v normálnom spoločenstve s proeurópskou bezpečnostnou doktrínou.
Navyše - sme Slovania, aj tu potrebujeme viac vzájomnosti a spolupráce.
Islam chce zmeniť kultúrnu tvár Európy.
Tvrdíme jasné nie islamizácii EÚ, sme proti vstupu Turecka do EÚ.
Budeme iniciovať vytvorenie európskeho kultúrneho valu  proti tým formám multikulturalizmu, ktorý nás odcudzuje našej podstate a vedie k etnickým konfliktom.
Protestujeme  proti prejavom násilného potláčania kresťanstva.
Neodsudzujeme žiadne náboženstvo.
Nebudeme sa podieľať na novodobých kolonialistických a  vojenských agresiách vedených hoci aj pod rúškom boja proti tzv. náboženskému extrémizmu, ktorých skutočným cieľom je ovládnutie surovinových zdrojov a získanie geopolitických výhod.
Chceme diskusiu o novej, jasne zadefinovanej podobe EÚ ako únie národných štátov, prípadne ako zoskupenia štátov v colnej únii.
Vyvážená podoba budúceho zoskupenia Európy musí počítať s komunikáciou s Ruskom a ďalšími východoeurópskymi štátmi.
Do EÚ patria aj Chorvátsko a Srbsko, budeme podporovať ich integračné úsilie.
Ekonomická a politická kríza v ktorej sa Európa nachádza je odrazom nesprávnej „ideológie“, centralistického plánovania, ponímania a nepochopenia podstaty Európy, ktorá sa tisícročie vytvárala na spoločných hodnotových základoch a v bohatstve rozmanitosti, ktorú reprezentujú národy.
Práve im globalizácia berie práva na existenciu  a upiera ich význam.
SNS je rozhodnutá: Slováci vždy boli srdcom i konaním Proeurópania, avšak, budeme vždy aj na stráži slovenských záujmov, hrdé a naše Slovensko sme odhodlaní zachovať aj pre budúcnosť!
Memorandum bolo prijaté rozšíreným Predsedníctvom SNS v Žiline dňa 21. 1. 2012
