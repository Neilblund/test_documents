Klar  besked  om  SF’s  valggrundlag. 12  konkrete  mål,  der  kan  skabe et  stærkere  Danmark.  Og  som SF  vil  måles  på.
Når vi danskere inden længe skal i stemmeboksen, bliver vores kryds afgørende for Danmarks fremtid.
For den kurs, vi nu vælger for Danmark, afgør selve karakteren af vores samfund de næste mange år frem.
Skal vi spare os ud af krisen – eller skal vi arbejde os igennem den?
Skal vi give de rigeste flere skattelettelser – eller skal vi prioritere investeringer i skoler, kloaksystemer og plejehjem?
Skal landet styres med mere splittelse – eller skal vi styre med samarbejde?
-I SF har vi valgt.
Vi ønsker et Danmark, der i fællesskab arbejder sig igennem udfordringerne, et Danmark, der investerer i skoler frem for skattelettelser, og et Danmark, hvor vi gennem samarbejde skaber forandringer, der virker – både for økonomien, for samfundet og for hver enkelt dansker.
SF’s kerneværdier er lighed, fællesskab, tryghed og global ansvarlighed.
Vi ønsker et samfund, hvor de stærkeste skuldre bærer de tungeste byrder, hvor få har for meget og færre for lidt, og hvor alle har mulighed for at skabe sig det liv, de ønsker, uanset om man er barn af en folkeskolelærer, en jurist eller en jord- og betonarbejder.
Vi ønsker et samfund, hvor vi står sammen, hvor alle bidrager til fællesskabet, hvor enhver giver en hånd, hvor man kan.
Vi ønsker et samfund, hvor man kan føle sig tryg på alle tider af døgnet, når man går på gaden,
hvor man kan stole på, at man har et sikkerhedsnet, hvis man bliver fyret eller alvorligt syg.
Og vi ønsker en global grøn og bæredygtig udvikling,
retfærdig handel med verdens ulande,
bekæmpelse af afmagt og fattigdom
samt afbalancerede løsninger på internationale konflikter.
Det kommende valg handler både om Danmarks overordnede kurs, men også om vores hverdag her og nu:
Skal der være to lærere i dansk og matematik, når de små fra børnehaveklassen starter i første klasse næste år?
Skal prisen for at køre med bus og tog sænkes?
Og vil det være fair, hvis de allerrigeste bidrager med lidt mere, så pensionisterne kan få lidt flere penge hver måned?
Der er masser at tage fat på, hvis vi skal møde de udfordringer, som banker på Danmarks hoveddør i disse år.
Og skal vi finde de rette svar, er der brug for friske øjne på beslutningerne, med nyt mod, nye kræfter og nye ideer efter 10 år med VK-regeringen.
Derfor hedder SF’s valggrundlag Friske øjne på Danmark.
SF vil udvikle og styrke Danmark med en forandring, som kan måles og mærkes i klasselokalet, på sygehuset og ved busstoppestedet.
Vi fremlægger vores valggrundlag åbent og i god tid før valgdagen, fordi vi vil vurdere os selv på, om vi kan realisere vores mål og løsninger.
Og i vores øjne er det kun rimeligt, at danskerne kan gøre det samme.
For et parti skal stå ved sine mål – og det er vigtigt, at vælgerne kan holde politikerne op på deres visioner.
På de følgende sider kan du derfor læse om SF’s visioner, mål og løsninger på Danmarks udfordringer.
Vi har fastsat 12 konkrete mål, som skal gennemføres, hvis SF kommer i regering.
–  hvor  vi  løfter  i  flok
Danmark  skal  være et produktionsland med plads til både ufaglærte,  faglærte og vidensarbejdere
MÅL  #  1: 60.000  NYE  JOB  PÅ  3  ÅR
MÅL  #  2: DANSKE  LØN- OG  ARBEJDSFORHOLD  PÅ  DANSKE  ARBEJDSPLADSER
MÅL  #  3: MINDRE  TIL  MILLIONÆRER.
MERE  TIL  PENSIONISTER  OG  LØNMODTAGERE
–  hvor  alle  har  lige  adgang
Danmark skal kendetegnes ved at såvel høj som lav har adgang til den bedste behandling.
MÅL  #  4: AKUT  BEHANDLING  AF  KRÆFT  OG  ANDRE  LIVSTRUENDE  SYGDOMME
MÅL  #  5: HURTIG  HJÆLP  TIL  PSYKISK  SYGE  BØRN  OG  UNGE
MÅL  #  6: FLERE  OG  BEDRE  LÆGEAMBULANCER  TIL  UDKANTSOMRÅDERNE
–  der  ruster  børnene  til  mere  uddannelse
Vi vil gennemføre uddannelsesreform så flere lærer mere.
Mål  #  7: HØJST  24  ELEVER  I  SKOLEKLASSEN
Mål  #  8: TO  LÆRERE  I  DANSK  OG  MATEMATIK  DE  FØRSTE  TRE  SKOLEÅR
Mål  #  9: PRAKTIKPLADSER  TIL  ALLE  UNGE
–  der  belønner  grøn  omtanke
Danmark skal være et ambitiøst land når det handler om at stille vores samfund i en klimavenlig retning.
Mål  #  10: NUL  FARLIG  KEMI  I  MAD,  SUTTER  OG  LEGETØJ
Mål  #  11: MINIMUM  20%  BILLIGERE  TOG- OG  BUSKORT
Mål  #  12: BILLIGERE  BENZIN-EFFEKTIVE  BILER
–  der  virker
SF’s  politik  er  et  direkte  svar  på  VK-regeringens  politiske  kurs.
En  kurs,  der  i  de  sidste  10  år  har  fået  Danmark  til  at  glide  nedad og  bagud:
VK-regeringen  har  konsekvent  undervurderet  Danmarks økonomiske  udfordringer  og  ladet  os  sakke  bagefter  på  en  række områder.
Arbejdsløsheden  er  stadig  alt  for  høj,  alt  for  mange  unge efterlades  uden  praktikpladser,  og  Danmark  er  ikke  rustet  til  fremdrift  og  optimisme.
Det  kræver  en  ny  kurs  og  et  nyt  lederskab, hvis  Danmark  skal  tilbage  på  sporet.
Derfor har SF sammen med Socialdemokraterne udviklet et fair, solidt og solidarisk alternativ til at få Danmark fremad igen.
Vi vil få Danmark ud af krisen ved at skabe arbejdspladser og vækst.
Derefter – når der mangler hænder på arbejdsmarkedet – beder vi alle danskere om at arbejde 12 minutter mere om dagen.
Det betyder, at vi ikke behøver at forringe folkepensionen og afskaffe efterlønnen, som vi kender den.
SF vil kæmpe med alle de muskler, danskerne giver os, for at forhindre det borgerlige forlig om efterlønsforringelser
Hvis  der  kommer  et  nyt  flertal,  vil  SF  for  første  gang  nogensinde deltage  i  en  regering.
Vi  er  præget  af  stor  ydmyghed.
Men  også vished  om,  at  SF  skal  tage  lederskab,  så  der  kommer  friske  øjne  på Danmarks  problemer.
Vi  er  klar  til  at  tage  ansvar.
For SF handler politik nemlig om forandring, der virker.
Derfor er vi optaget af samarbejde og af at forene centrumvenstre.
Det er som følge af den stærke akse mellem SF og Socialdemokraterne, at SF’s mærkesager bliver til fælles centrumvenstrepolitik – og dermed kan føres ud i virkeligheden.
Derfor vil SF også bruge valgkampen til at appellere om samling i centrumvenstre.
Skridt  for  skridt  vil  vi  arbejde  for  at  skabe  et  Danmark,  hvor ligheden,  trygheden,  det  globale  ansvar  og  ikke  mindst  fællesskabet  er  i  højsædet.
Det  kan  la’  sig  gøre!
ANDRE UDSPIL, SF GÅR TIL VALG PÅ
Udover  de  mål,  vi  præsenterer  i  dette  valgprogram,  går  SF  også  til  valg  på  at realisere  nedenstående  tidligere  offentliggjorte  politikker.
Vi  har  udarbejdet dem  sammen  med  især  Socialdemokraterne,  fordi  det  er  afgørende  for  os  at samle  oppositionen  om  et  alternativ  til  den  siddende  regering.
Fair  Løsning  2020.
Økonomisk  plan  med  Socialdemokraterne
Plads  til  alle  der  vil,
Retfærdige  krav  til  integrationen
og  Ny  tryghed  i  udsatte boligområder.
Integrationsaftaler  med  Socialdemokraterne
KlimaDanmark  2050.
Klimavision  med  Socialdemokraterne,  Radikale  og  Enhedslisten
En  ny  start  på  folkeskolen.
Folkeskoleudspil  med  Socialdemokraterne
De  unge  skal  med.
Ungeudspil  med  Socialdemokraterne
En  aktiv  og  ansvarlig  europapolitik.
Europa-udspil  med  Socialdemokraterne.
–  hvor  vi  løfter  i  flok
Danmarks  udfordring
Den  største  udfordring  for  Danmark  lige  nu  er  vores  pressede økonomi.
Vi  har  mistet  ca.  175.000  private  arbejdspladser  siden starten  af  den  økonomiske  krise.
Arbejdsløsheden  er  steget  voldsomt,  og  antallet  af  langtidsledige  er  mere  end  tredoblet  på  blot  to år.
Det  er  til  skade  for  det  danske  samfund,  men  bestemt  også  for hver  enkelt  dansker,  der  ikke  har  et  arbejde  at  stå  op  til.
Samtidig  ser  vi  danske  arbejdsgivere  spekulere  i  at  underbetale udenlandske  arbejdere,  og  desværre  breder  tendensen  sig.
Det rammer  mureren,  der  mister  sit  job  til  en  underbetalt  kollega,  det presser  danske  lønninger  og  arbejdsforhold  nedad,
og  det  under-graver  de  stolte  danske  traditioner  på  arbejdsmarkedet.
Med  forkortelsen  af  dagpengeperioden  og  de  kraftige  forringelser af  efterløn  og  pension  har  VK-regeringen  skabt  utryghed  og usikkerhed  blandt  folk  med  almindelige  job.
Og  sideløbende  har  de endda  givet  skattelettelser  til  gavn  for  de  velstillede  og  sikret  flere penge  til  dem,  der  i  forvejen  har  mest.
Det  er  slet  ikke  rimeligt.
Alt  i  alt  står  Danmark  derfor  i  en  meget  alvorlig  situation.
Kombinationen  af  arbejdspladser,  der  flytter  ud  af  landet,  høj  arbejdsløshed,  pres  på  løn- og  arbejdsvilkår  og  asociale  skattelettelser, er  en  tikkende  bombe  under  vores  ellers  robuste  samfund.
Der  er  brug  for  forandring  nu.
Vores  vision
Danmark  skal  også  i  fremtiden  være  et  produktionsland  med  gode arbejdspladser  til  både  ufaglærte,  faglærte  og  vidensarbejdere.
Derfor  vil  SF  sætte  gang  i  væksten  med  det  samme.
Der  skal skabes  arbejdspladser  her  og  nu  til  de  mange  arbejdsløse.
Men vi  skal  også  være  på  forkant  og  sikre  ny  produktion,  så  vi  i  de kommende  år  kan  klare  os  i  konkurrence  med  lande  som  Kina og  Indien,  og  på  den  måde  skabe  nye  job,  når  de  gamle  flytter  til udlandet.
Hvis  ambitionen  skal  lykkes,  er  det  afgørende,  at  vi  møder  globaliseringen  på  en  dansk  måde.
Vi  skal  ikke  deltage  i  kapløbet  med østlandene  og  Asien  om  at  have  den  ringeste  løn  eller  den  laveste skat.
Danmark  er  ikke  blevet  rigt  på  grund  af  lav  skat,  en  minimal offentlig  sektor  og  dårlige  lønninger.
Derimod  er  vi  blevet  et  rigt  og trygt  samfund  på  grund  af  hårdt  arbejde,  uddannelse  og  solidariske  løsninger  –  og  den  vej  skal  vi  videre  af  i  fremtiden.
Derfor  skal  vi  løfte  i  flok  og  aldrig  gå  på  kompromis  med  ordentlige løn- og  arbejdsforhold.
Derfor  skal  de  bredeste  skuldre  bære  det tungeste  læs  ved  at  betale  lidt  mere  til  fællesskabet.
Og  vi  skal  alle sammen  være  parate  til  at  arbejde  lidt  mere,  hvad  der  svarer  til  12 minutter  om  dagen,  i  stedet  for  at  tørre  regningen  for  krisen  af  på arbejdsløse  og  seniorer.
Der  er  brug  for  en  rimelig  fordeling  af  både  goderne  og  pligterne, hvis  Danmark  skal  ud  af  krisen  på  en  anstændig  måde.
I  fremtiden  skal  det  danske  arbejdsmarked  og  den  danske  økonomi  vokse  ved  at  tjene  penge  på  de  store,  globale  udfordringer,  der under  alle  omstændigheder  skal  løses:
Hele  verden  søger  nye  klimaløsninger
–  Danmark  skal  tjene  penge  på  at  levere  dem.
Hele  verden  har  pres  på  sundhedssektoren
–  Danmark  skal  tjene  penge  på  velfærdsteknologi.
Hele  verden  kæmper  med  mangel  på  rent  vand
–  Danmark  skal  tjene  penge  på  nye  rensningsmetoder.
Vi  skal  have  modet  til  at  udvælge  udfordringerne,  så  vi  kan  tjene penge  på  løsningerne.
Vores løsning
SF har fremlagt en omfattende plan for, hvordan dansk økonomi skal gøres stærk.
Vores løsning er baseret på tre klokkeklare principper:
Vi vil arbejde os ud af krisen
højrefløjen vil spare sig igennem.
Vi vil prioritere investeringer i et stærkt samfund
højrefløjen vil give skattelettelser til de rigeste.
Vi vil samarbejde om holdbare løsninger
– højrefløjen leder landet med splittelse.
Principperne  er  grundlaget  for  vores  konkrete  fire-trinsplan,  der skal  bringe  orden  i  økonomien  på  en  solidarisk  måde:
Første  trin  er at  få  gang  i  væksten  ved  at  skabe  job  til  de  arbejdsløse  og  ny  op-drift  i  erhvervslivet.
Andet  trin  er  at  få  styr  på  indtægterne  ved  at hæve  målrettede  skatter  og  afgifter,  så  vi  ansvarligt  kan  prioritere flere  penge  til  bedre  skoler  og  sygehuse.
Tredje  trin  er  at  skabe  en effektiv  offentlig  sektor,  så  vi  får  mest  velfærd  for  pengene.
Og  det fjerde  trin  er  at  vi  skal  arbejde  mere  og  uddanne  os  bedre,  så  vi  alle bidrager  til  at  gøre  Danmark  robust.
FRA DE VELHAVENDE TIL DE MANGE
Millionærskat      Loft over pensionsordninger   Aktieomsætningsafgift       Øget ligning og inddrivelse
1,2 mia. kr.   2,1 mia. kr.   4,0 mia. kr.   1,0 mia. kr.
I ALT
8,3 mia. kr
SÅDAN VIL FORDELE DE EKSTRA PENGE
Beskæftigelsesfradraget forhøjes med 6.000 kr.       Pensionstillægget hæves med 5.000 kr.         Øvrige overførselsindkomster øges med 2.000 kr.
4,8 mia. kr.   2,7 mia. kr.   0,8 mia. kr.
I ALT
8,3 mia. kr
For  SF  er  det  afgørende,  at  centrumvenstre  står  sammen  om  en  ny  kurs.
Sådan  opnår  vi resultater  og  realiserer  vores  visioner.
Derfor  har  vi  udarbejdet  vores  økonomiske  politik –  Fair  Løsning  2020  –  i  samarbejde  med  Socialdemokraterne.
Fair  Løsning  anviser  ikke blot  en  afbalanceret  vej  ud  af  krisen;  den  anviser  også  en  uhyre  ansvarlig  vej.
Med  Fair  Løsning  overholdes  EU’s  krav  om  at  holde  budgetunderskuddet  under tre  procent  i  2013,  der  opnås  strukturel  balance  allerede  i  2015  og  Danmark begynder  gældsafviklingen  allerede  i  2013  –  tidligere  end  i  den  borgerlige regerings  nuværende  planer.
Det  skyldes  især,  at  efterlønsreformen  giver  et  enormt  underskud,  når  den  træder  i kraft,  fordi  staten  skal  betale  milliarder  af  kroner  i  efterlønsbidrag  tilbage  til  borgerne.
Først  flere  år  senere  opvejes  dette  underskud  af,  at  færre  får  udbetalt  efterlønnen.
De  fire  trin  til  vækst  og  velfærd
GANG  I  VÆKSTEN
Vi fremrykker investeringer og kickstarter erhvervslivet.
STYR  PÅ  INDTÆGTERNE
Vi  får  styr  på  indtægterne.
Flere  i  job  er  godt  for den  offentlige  økonomi.
EN  EFFEKTIV  OFFENTLIG  SEKTOR
Vi får styr på udgifterne, så vi får mest mulig velfærd for pengene.
ARBEJDE  MERE  OG  UDDANNE  OS  BEDRE
Vi bliver færre til at sikre velfærden.
Derfor skal vi alle arbejde lidt mere.
SF vil måles på, om vi får gang i Danmark.
Særligt tre konkrete mærkesager er afgørende for SF.
Vi beder om mandat til at gennemføre dem, og vi vil måle vores egen succes på, om de bliver til virkelighed:
MÅL  #  1: 60.000  NYE  JOB PÅ  TRE  ÅR
SF  stræber  efter  fuld  beskæftigelse1,  derfor  skal  vi  have  flest  muligt ledige  i  gang  igen  og  sætte  skub  i  dansk  økonomi.
Vores  store satsning  er  derfor  at  skabe  60.000  nye  job  på  tre  år,  og  der  skal både  skabes  nye  private  job  og  nye  offentlige  job.
De  nye  job  vil sænke  ledigheden  og  sikre,  at  arbejdsløsheden  ikke  bider  sig  fast.
Vi  har  en  bred  vifte  af  politiske  prioriteringer,  der  skal  realisere  ambitionen:
Fremrykning  af  offentlige  investeringer  for  10  mia.,  hvilket  vil  sikre private  arbejdspladser  i  bl.a.  byggebranchen.
Vi  vil  især  investere  i  bedre skolebygninger,  hospitaler  og  plejehjem.
Et  investeringsvindue  til  private  virksomheder,  der  ved  hjælp  af  en  skattefordel  her  og  nu  gør  det  mere  attraktivt  at  investere  i  nye  maskiner  og dermed  øge  produktionen  og  skabe  nye  arbejdspladser  i  Danmark.
Flere  penge  til  velfærd,  særligt  skoler  og  sygehuse  vil  medføre  flere offentligt  ansatte  velfærdsmedarbejdere,  så  velfærden  kan  forbedres.
Bedre  rammevilkår  for  danske  virksomheder  og  en  strategisk  erhvervspolitik,
hvor  vi  etablerer  et  partnerskab  mellem  staten  og  erhvervslivet om  vækst  og  arbejdspladser.
1. Vores mål er, at nettoledigheden skal nedbringes varigt til under 90.000 personer.
I højkonjunkturer er det forhåbentligt muligt at nedbringe antallet af arbejdsløse yderligere, men vi vil også nedbringe arbejdsløsheds-niveauet uafhængigt af konjunktursituationer.
Regeringen mener ikke, det er muligt at komme varigt under 100.000 arbejdsløse.
MÅL  #  2: DANSKE  LØN- OG  ARBEJDSFORHOLD PÅ  DANSKE  ARBEJDSPLADSER
SF vil sikre danske lønforhold på alle danske arbejdspladser.
Der skal være lige vilkår på arbejdsmarkedet, så udlændinge, der kommer til Danmark for at arbejde, er ansat på overenskomst.
Det handler både om at bevare den unikke danske aftalemodel og om at forsvare lønmodtagernes vilkår.
Underbetaling og farligt og ulovligt arbejdsmiljø bliver desværre mere og mere udbredt i disse år.
Det vil SF ikke acceptere.
Vi  har  en  bred  vifte  af  politiske  prioriteringer,  der  skal  realisere  ambitionen:
Indførelse  af  kædeansvar  på  arbejdsmarkedet,  så  hovedleverandøren er  ansvarlig  for,  at  underleverandører  overholder  eksisterende  overenskomster.
Levere  bedre  redskaber  til  fagforeningerne,  så  de  kan  øge  organiseringen  af  og  dialogen  med  udenlandske  lønmodtagere.
F.eks.  sikre fagbevægelsens  adgang  til  virksomhederne.
Indføre  krav  om,  at  virksomheder,  der  handler  med  det  offentlige,  har  arbejdsvilkår  og  løn,  der  følger  overenskomsterne.
MÅL  #  3: MINDRE  TIL  MILLIONÆRER.  MERE  TIL PENSIONISTER  OG  LØNMODTAGERE
SF vil gennemføre en fair fordeling af samfundets goder og byrder.
Samfundet skal hænge sammen, og alle skal have en rimelig chance for at stræbe efter deres drømme.
Derfor vil SF altid arbejde for at forbedre livsvilkårene for almindelige mennesker i Danmark.
Det kræver en omfordeling fra de allerrigeste til lønmodtagere og pensionister.
Ambitionen  realiseres  med  fair  skatteomlægning:
Vi  øger  beskatningen  af  de  allerrigeste  danskere:  En  ny  millionærskat på  6  %  af  de  penge,  som  danske  millionærer  tjener  udover  1  mio.  kr. om  året.
Loft  på  100.000  i  årligt  skattefradrag  ved  pensionsopsparing.
Aktieomsætningsafgift  på  0,25  %.
Opgør  med  skattespekulation.
De  nye  skatteindtægter  fra  de  allerrigeste  går  krone  for  krone  til  at  skabe en  mere  fair  fordeling:
Lønmodtagernes  beskæftigelsesfradrag  øges med  6.000  før  skat.
Pensionstillægget  til  folkepensionister  uden  store formuer  hæves  med  5.000  før  skat.
Øvrige  overførselsindkomster  øges med  2.000  før  skat.
I  alt  vil  SF  omfordele  8,3  mia.  årligt  fra  de  allerrigeste til  almindelige  danskere.
Derudover  afskaffes  bl.a.  starthjælp  og  kontanthjælpsloft  for  at  mindske den  voksende  fattigdom.
–  hvor  alle  har  lige  adgang
Danmarks udfordring
I Danmark arbejder vores dygtige sundhedspersonale hårdt hver eneste dag, redder liv og leverer en unik tryghed for alle danskere.
Men sygehusene er pressede af elendige it-systemer og dårlige økonomiske prioriteringer, der i mange år har favoriseret de private sygehuse.
Der er brug for en ny måde at anskue sundhedsvæsnet på – både med investeringer, men også med en nytænkning af vores sundhed og af de offentlige sygehuse.
Vi skal ikke stille os tilfredse med tingenes tilstand.
Vi ser flere udfordringer, der ikke kan vente:
Dødeligheden af kræft er højere i Danmark end i de andre nordiske lande – og har næsten været konstant i de senere år.
Samtidig er antallet af nye kræfttilfælde stigende, selvom vi ved, at ca. 1/3 kan forebygges ved, at danskerne f.eks. bliver bedre til holde op med at ryge og undgå andre risikofaktorer.
Dertil kommer, at mange kræftpatienter stadig venter meget længere tid på behandling end lovet i kræftpakkerne.
Der bliver færre sygehuse i Danmark fremover og dermed også længere til akutmodtagelsen.
Det har fuldt forståeligt gjort mange danskere utrygge og usikre på, om de selv kan få hjælp i tide, hvis de bor langt fra de store byer.
Og endnu mangler de nødvendige forbedringer, der kan sikre et dækkende akut-beredskab, når de mindre sygehuse lukker.
I dag kan børn og unge vente i både halve og hele år for at komme i psykiatrisk behandling, mens de får det dårligere og dårligere.
Det kan både ødelægge skole- og uddannelsesforløb og være en stor belastning for det enkelte barn og dets familie.
Der er brug for forandring nu.
Vores vision
For SF er det vigtigste at sikre et moderne sundhedsvæsen, hvor alle danskere, uanset deres pengepung og postnummer, kan regne med hurtig, effektiv og professionel behandling.
Som samfund skal vi derfor stille store krav til os selv.
Særligt når det gælder vores sygehuse og vores sundhed.
Danmark skal kendetegnes ved, at høj som lav har adgang til den bedste behandling.
Og det skal ske i et effektivt og ubureaukratisk system, hvor patientens behov og behandling altid sættes i højsædet.
SF vil gøre de offentlige sygehuse så stærke, at de private tilbud med tiden bliver overflødige.
Samtidig er det vores vision, at hverken indkomst eller bopæl skal være en forhindring for at blive rask.
Der skal ikke være nogen andenrangsborgere i det danske sundhedssystem.
Livstruende sygdomme, særligt kræft, ser vi som den vigtigste opgave.
Vi vil investere i bedre behandling og forebyggelse, så færre bliver syge, og flere overlever sygdom. Udover de livstruende sygdomme, er det afgørende at levere en bedre behandling og mere kvalitet til de psykiatriske patienter.
Vores moderne samfund har udryddet mange sygdomme, men også skabt nye.
Derfor er SF’s ambition at skabe et sundhedsvæsen, hvor det er tydeligt, at psykiatriske og fysiske lidelser er lige alvorlige, og hvor psykisk syge ikke parkeres på venteliste, mens livet falder sammen omkring dem og deres pårørende.
Derudover skal den voksende ulighed i sundhed brydes.
Vi skal derfor ikke kun forbedre sygdomsbehandlingen, vi skal også for alvor have forebyggelsen op i gear og tænke nyt for at få alle med – også de, der har svært ved at leve sundt og tage imod tilbuddene.
Især de alvorlige livsstilssygdomme skal vi blive bedre til at komme i forkøbet.
Dels ved begrænsning af tobak og fed mad
– men i ligeså hø j grad ved at udbrede motion og gøre sund mad mere tilgængelig.
I dag er det lettere for de velstillede at passe på sig selv – SF’s vision er at gøre det lettere for langt de fleste at undgå alvorlig sygdom.
ULIGHED I SUNDHED
SF  ønsker  et  samfund  og  et  sundhedssystem  med  lige  muligheder  for  alle borgere.
I  dag  er  der  desværre  stor  ulighed  i  den  danske  sundhedssektor:
En  ufaglært  dansker  i  aldersgruppen  25-64  år  modtager  i  gennemsnit  11,3  lægelige  ydelser  om  året,  mens  tallet  for  akademikere  i  samme  aldersgruppe  er  6,4.
Den  ufaglærte  bruger  2.200  kroner  på  medicin,  mens  akademikeren  bruger  1.400  kroner.
En  65-årig  ufaglært  kan  forvente  at  leve  tre  år  kortere  end  en  65-årig  akademiker.
En  ufaglært  har  tre  gange  så  stor  en  risiko  for  at  dø  før  pensionsalderen  end  en  akademiker.
I  1987  kunne  den  rigeste  fjerdedel  af  de  danske  mænd  se  frem  til  at  leve  5,5  år  længere  end  den  fattigste  fjerdedel.
I  2009  var  forskellen  9,9  år.  For  kvinderne  var  tallet  5,3  i  1987  og  6,2  i  2009.
Det skal pengene bruges til
Nye indtægter
Sundheden bliver bedre
Nye investeringer
3,9 mia. kr.
Sygehuse i topklasse
3,1 mia. kr.
0,7 mia. kr.
Mere forebyggelse
2,0 mia. kr.
0,5 mia. kr.
5,1 mia. kr.
I alt
5,1 mia. kr.
Vores løsning
Det kræver benhård vilje til prioritering, hvis vi skal have bedre sundhedsvæsen.
Derfor er vi nødt til at sikre nye indtægter for at lave de nødvendige investeringer i vores fælles sygehuse og øge forebyggelsen, så færre bliver syge.
SF går til rådet med friske øjne og er parat til at gøre det usunde dyrere  på den måde at finansiere bedre sundhed –
ligesom vi vil fjerne skattefordelene for private sundhedsforsikringer for til gæld at bruge flere penge på vores fælles sygehuse.
Det er sund fornuft.
Men penge gør det ikke alene.
Vi er også nødt til at gøre tingene smartere, hvis danskerne skal opleve forandring, der virker.
SF er derfor parat til at gennemføre omfattende effektiviseringer, så sygeplejersker og læger kan koncentrere sig mere om patienterne og mindre om skrivebordet.
Brugen af IT-baseret kommunikation og elektroniske patientjournaler skal fremskyndes,
og papirarbejdet skal reduceres yderligere ved afbureaukratiserende tiltag.
Derudover vil der være behov for en teknologisk oprustning, hvor danske sygehuse i meget højere grad end i dag skal bruge forskellige teknologiske hjælpemidler,
så læger og sygeplejersker kan bruge mere tid på det, der kræver menneskehænder.
Den tid og de ressourcer, teknologien kan frigøre, skal på sigt resultere i, at de offentlige sygehuse ikke er tvunget til at sende patienter til de private, fordi der mangler plads og tid.
Vi vil gøre op med, at de private sygehuse favoriseres og tildeles en nøglerolle i sundhedsvæsenet.
Et stærkt offentligt sygehusvæsen er den bedste garant for lige adgang til sundhed for alle.
Derudover vil SF insistere på at styrke samarbejdet mellem kommuner og regioner, så forebyggelsesindsatsen og genoptræningen af raske patienter bliver så effektiv som muligt.
Et styrket samarbejde om forebyggelse vil især give et stort løft i sundheden hos danskere med få kroner i pengepungen og hos pensionister.
SF har i mange år opbygget et tæt forhold til de mange organisationer og andre aktører, der arbejder med sundhed.
Det er nemlig ikke nok med et nyt flertal i Folketinget, hvis vi skal have sygehuse i topklasse.
Det kræver et samarbejde fra direktør til portør, mellem staten og regionerne, mellem fagforeninger og patientforeninger.
Og i SF ønsker vi at invitere til et bredt samarbejde om Danmarks sundhedsvæsen, så også røster uden for Christiansborg bliver hørt og kan bidrage.
Vi vil måles på, om Danmark får sygehuse i topklasse og større lighed i sundhed.
Særligt tre konkrete mærkesager er afgørende for SF.
Vi beder om mandat til at gennemføre dem, og vi vil måle vores egen succes på, om de bliver til virkelighed:
MÅL  #  4: AKUT  BEHANDLING  AF  KRÆFT  OG ANDRE  LIVSTRUENDE  SYGDOMME
SF vil sørge for, at patienter med kræft og andre livstruende sygdomme får en bedre behandling end i dag.
Vi skal satse på hurtigere diagnose, bedre forebyggelse og en styrkelse af behandlingen.
Det skylder vi de patienter, der har brug for hjælp.
SF  ønsker  et  samfund  og  et  sundhedssystem  med  lige  muligheder  for  alle borgere.
I  dag  er  der  desværre  stor  ulighed  i  den  danske  sundhedssektor:
Garanti  for  diagnose  inden  for  1  måned.
Konkret  skal  praktiserende læger  have  bedre  mulighed  for  at  få  udført  relevante  undersøgelser hurtigt,  og  der  skal  etableres  diagnostiske  centre  på  de  større  sygehuse.
Intet  loft  for  aktivitetsbestemt  tilskud  til  livstruende  sygdomme.
Det  betyder,  at  alle  kræftpatienter  får  akut  behandling,  uden  at  det medfører  økonomisk  straf  til  hospitalerne  efterfølgende.
Indføre  nyt  forebyggende  og  gratis  helbredstjek  til  nærmere  definerede  befolkningsgrupper.
Øge  dækningen  af  HPV-vaccine  med  en  opfølgning  for  kvinder  op  til 26  år.
Drenge  inkluderes  i  vaccinationsprogrammet  i  årene  fremover.
MÅL # 5: HURTIG HJÆLP TIL PSYKISK SYGE BØRN OG UNGE
SF vil forbedre psykiatrien markant.
Særligt vil vi sikre hurtig hjælp til psykisk syge børn og unge.
Vi kan ikke være bekendt, at især børn uden ressourcestærke forældre ikke får den hjælp, de har brug for.
Og vi risikerer, at for dårlig behandling resulterer i, at børn og unge invalideres af deres lidelser, ender med at blive afskåret fra arbejdsmarkedet og efterfølgende mister muligheden for et normalt liv.
Det er både en dyr og unødvendig pris at betale, når muligheden for ordentlig behandling er inden for rækkevidde.
Vi  har  en  bred  vifte  af  politiske  prioriteringer,  der  skal  realisere  ambitionen:
Oprettelse  af  ”shared  care”-modeller,  hvor  den  praktiserende  læge  er omdrejningspunktet  for  behandlingen  og  samarbejder  med  en  psykiater eller  en  psykiatrisk  sygeplejerske  om  hurtig  udredning  og  behandling  af børnene.
Der  skal  være  opsøgende  teams  i  hver  region,  så  børn,  der  har  ventet mere  end  2  mdr.,  kan  blive  henvist  dertil.
Landsdækkende  tilbud  om  pårørendesamtaler  til  forældrene.
Forældre til  sindslidende  børn  skal  have  bedre  information  om  sygdommen  og om,  hvordan  de  kan  støtte  deres  barn  bedst  muligt.
Mulighed  for  tilskud  til  psykologhjælp  for  børn  med  moderate  ikke-psykotiske  lidelser  samt  ADHD.
MÅL # 6:  FLERE OG BEDRE LÆGEAMBU-LANCER I UDKANTSOMRÅDERNE
Vi vil sikre, at den akutte hjælp aldrig er langt væk.
I mange tilfælde er det nemlig afgørende, at behandlingen allerede kan ynde på landevejen.
Lægeambulancer betyder forskel på liv og død, og derfor skal de selvfølgelig gøres landsdækkende.
Samtidig skal også de almindelige ambulancer forbedres.
Det er et nødvendigt tiltag, fordi mange små sygehuse uden for de større byer forsvinder.
Et liv i Danmarks yderområder er lige så meget værd som i storbyerne.
Ambitionen realiseres med  vilje  til  prioritering:
Modsat regeringen,  der  kun  har  bevilget  et  engangsbeløb,  vil  SF  prioritere 100 mio. kr. årligt til  flere  lægeambulancer.
Det  vil  mindst  give  10  ekstra lægeambulancer på  landsplan,  og  de  skal  især  dække  yderområderne
Samtidig vil vi prioritere  50  mio.  kr.  til  at  fremskynde  indførelsen  af elektroniske ambulancejournaler.
De  gør  det  muligt  for  sygehusets akutmodtagelse at  stå  klar  med  operationsholdet,  så  snart  ambulancen er fremme.
Vi  vil  gøre  de offentlige  sygehuse så  stærke,  at  de private  tilbud med  tiden  bliver overflødige.
–  der  ruster  børnene  til  mere  uddannelse
Danmarks udfordring
Uddannelsessystemet er nøglen til at give alle unge mulighed for at forfølge deres drømme
– og samtidigt er det afgørende for at fremtidssikre dansk økonomi.
Men efter 10 år med VK-regeringen er Danmark desværre kommet på vildspor:
Op imod en femtedel af vores folkeskoleelever forlader i dag skolen uden at have de nødvendige færdigheder til at kunne gennemføre en ungdomsuddannelse.
Alt for mange bliver koblet af, fordi de ikke kan læse og regne.
I dag proppes op til 28 elever i hver klasse.
Det øger støjniveauet, medfører dårligt indeklima og betyder, at alt for meget af lærernes tid går med at skabe ro i klassen.
Det høje elevtal begrænser også lærernes mulighed for at tage individuelle hensyn til eleverne.
Udgifterne til specialundervisning i folkeskolen er eksploderet, mens der er blevet skåret ned på den almindelige undervisning i samme periode.
Samtidigt får en ud af seks unge aldrig en ungdomsuddannelse.
Og for en del unge skyldes det ikke manglende evner – i dag må mange helt opgive at blive færdiguddannet som tømrer, murer eller frisør, fordi de ikke kan få en praktikplads.
Det er en katastrofe for den enkelte og absurd i en tid, hvor vi som samfund har brug for, at flere færdiggør en uddannelse.
Vi har ikke råd til at efterlade flere unge i venteposition eller lade flere børns læring blive tabt på gulvet.
Derfor er der brug for forandring nu.
FOR FÅ FÅR EN UDDANNELSE
Mere  end  20%  af  de  26-årige  har  ikke  gennemført  en  ungdomsuddannelse.
Dermed  har  andelen  af  unge,  der  færdiggør  en  ungdomsuddannelse  ikke  rykket  sig  nævneværdigt  det  seneste  halvandet  årti.
9661  unge  mangler  lige  nu  en  praktikplads,  og  mange  kan  dermed ikke  færdiggøre  deres  uddannelse.
7733  unge  blev  i  år  afvist  af  landets  universiteter  og  4705  blev  afvist på  landets  ingeniør- og  professionshøjskoler.
Mange  af  dem  vil  være tvunget  til  at  holde  et  sabbatår.
Vores vision
SF vil ganske enkelt gennemføre en uddannelsesrevolution.
Vores levestandard og muligheder i fremtiden er afhængig af, om danskerne har de kvikkeste og dygtigste hjerner – ikke kun blandt forskere og akademikere, men også i tømrerfirmaet og på plejehjemmet.
I SF lader vi gerne andre lande om at være billigst, for i Danmark skal vi satse på at være bedst.
Derfor vil SF skabe en ambitiøs folkeskole, der sikrer vores børn en solid faglig ballast.
Og vi skal udbygge vores ungdomsuddannelser, så alle kommer med.
Samtidig skal vi give ufaglærte mulighed for at tage uddannelsesorlov på fulde dagpenge for at opkvalificere sig til nye jobmuligheder.
Flere skal lære mere,
og vi skal skabe et uddannelsessystem, hvor ingen bliver efterladt.
Uddannelsesrevolutionen starter i folkeskolen.
Alle børn skal tidligt opleve glæden ved at læse, skrive og regne.
Det kræver ordentlige rammer og investering i mere faglighed.
Det gælder særligt  i  matematik  og  dansk  i  de  mindste  klasser.
Og  igennem hele  skolen  vil  vi  sikre  pædagogisk  nytænkning,  der  tager  højde for,  at  børn  lærer  forskelligt.
Vi  skal  have  en  skole,  der  både  kan rumme  de  børn,  der  har  krudt  i  bagenden,  de,  der  er  gode  til  at sidde  stille,  og  de,  der  har  brug  for  ekstra  støtte  for  at  følge  med.
Børnene  skal  både  lytte,  se,  røre  og  gøre  for  at  få  den  afgørende viden  ind  under  huden,  og  specialundervisning  skal  være  en sjældenhed.
Vi  skal  nemlig  skabe  en  skole,  der  får  alle  med  og ruster  børnene  til  mere  uddannelse.
Vi  har  både  brug  for  flere  ingeniører,  flere  sygeplejersker  og  flere håndværkere.
Og  det  er  afgørende,  at  vi  ikke  efterlader  store  dele af  ungdommen  uden  uddannelse.
Ungdomsuddannelserne  og  de videregående  uddannelser  skal  derfor  løftes  til  at  klare  opgaven.
Og  for  at  skabe  den  bedste  samklang  mellem  skole  og  arbejdsmarked  bagefter,  skal  vi  sikre  samarbejde  mellem  uddannelser og  erhvervsliv.
Vi  skal  selvfølgelig  dyrke  de  særlige  talenter  –  men frem  for  alt,  skal  vi  stræbe  efter  uddannelser,  der  løfter  hele  befolkningen,  ikke  kun  de  få.
Vores løsning
SF  har  udarbejdet  omfattende  reformplaner  –  både  for folkeskolen, ungdomsuddannelserne  og  de  videregående  uddannelser.
Folkeskolen  skal  bygges  på  stærkere  fællesskab  og  dygtige lærere.
Så  hvis  vi  skal  højne  fagligheden,  er  det  nødvendigt med både  efteruddannelse  af  lærere,  tolærerordning,  mindre klassestørrelser,  lektiecafeer  og  heldagsskoler.
SF  vil  også  styrke  erhvervsskolerne  og  mindske  frafaldet.
Derfor vil vi  reformere  tildelingen  af  uddannelsesmidler,  så  d er tages sociale  hensyn  og  sikres  uddannelse  i  hele  landet.
Professionshøjskolerne, der  uddanner  velfærdsmedarbejdere,  skal styrkes med  praksisnær  forskning  og  fokus  på  velfærdsteknologi.
Universiteterne  skal  oprette  nye  erhvervsforskningscentre, så universiteterne  gennem  bedre  samarbejde  med  erhvervslivet kan  bidrage  yderligere  til  væksten
–  og  ufaglærte  lønmodtagere skal  kunne  tage  en  rigtig  uddannelse  på  højeste  dagpenge.
Det er kodeordene  i  den  uddannelsesrevolution,  som  SF  vil  gennemføre.
I  vores  økonomiske  politik  har  vi  prioriteret  skarpt.
Bl. a. skal banker  og  finansielle  virksomheder  bidrage  mere,
og  uddannelsesinstitutionerne  skal  bruge  færre  penge  på  reklamer.
Det har gjort  det  muligt  at  kombinere  vores  reformplaner  med  ambitiøse investeringer  i  uddannelse  og  folkeskole.
Det  er  den  bedste fremtidssikring  af  det  danske  samfund.
SAMLET LØFT FOR UDDANNELSE OG FORSKNING
Ungdomsuddannelse: Mindre frafald mv.
0,6 mia. kr.
De videregående uddannelser
0,6 mia. kr.
Uddannelse på dagpenge – driftsudgifter
0,6 mia. kr.
Efter     -og videreuddannelse i øvrigt
0,4 mia. kr.
Flere uddannelsespladser for unge
2,0 mia. kr.
Genopretningspakkens nedskæringer
på uddannelse og forskning tilbageføres
3,9 mia. kr.
10,1 mia. kr
For SF er det afgørende, at hele centrumvenstre tager ansvar for en ny uddannelsespolitik.
Forudsætningen for, at SF kan levere resultater, er et tæt samarbejde med vores alliancepartnere.
Derfor har vi udarbejdet vores uddannelsesreformer i samspil med Socialdemokraterne.
SF vil måles på, om flere lærer mere,
og om den sociale arv mindskes.
Særligt tre konkrete mærkesager er afgørende for SF.
Vi beder om mandat til at gennemføre dem, og vi vil måle vores egen succes på, om de bliver til virkelighed:
MÅL  #  7: HØJST  24  ELEVER I  SKOLEKLASSEN
SF vil have ro i klasserne og mere tid til den enkelte elev.
Derfor vil vi sænke loftet over, hvor mange elever, der må være i en skoleklasse.
Fremover må der maksimalt være 24 elever i hver klasse.
Det vil gøre det muligt at løfte det faglige niveau og give ro til de børn, der lige nu kobles af i de overfyldte klasser.
Ambitionen  skal  realiseres  med  konkret  lovgivning:
Lovgivning,  der  fastsætter,  at  der  maksimalt  må  være  24  elever  i  hver  klasse.
Vi  vil  selvfølgelig  ikke  splitte  nuværende  klasser  op  i  atomer.
Derfor  vil lovændringen  blive  indført  gradvist  for  nye  årgange,  så  alle  kommende årgange  holder  et  max.  på  24  elever  i  hver  klasse.
MÅL # 8:  TO LÆRERE I DANSK OG MATE-MATIK DE FØRSTE TRE SKOLEÅR
SF vil indføre to lærere i hver klasse i dansk og matematik fra 1. til 3. klasse.
Det vil styrke elevernes basale kundskaber, og alle elever skal lære at læse, skrive og regne så tidligt som muligt.
Det er forudsætningen for at lære noget i de andre fag og i de større klasser.
Med tolærerordningen løfter vi det generelle niveau fra starten – og samtidig vil ordningen mindske behovet for specialundervisning.
Ambitionen  skal  realiseres  i  samarbejde  med  kommunerne:
Tolærerordningen  i  dansk  og  matematik  indføres  ved  en  gensidig  aftale mellem  regeringen  og  kommunerne.
De  to  voksne  kan  både  være  to  lærere  eller  en  lærer  og  en  undervisningsassistent.
Man  kan  også  forestille  sig  en  lærer  og  en  pædagog.
Det  er op  til  kommuner  og  skoler  at  afgøre.
Men  det  er  afgørende,  at  antallet  af undervisningstimer  er  højere  og  forberedelsestiden  tilsvarende  lavere for  den  anden  lærer  eller  underviser.
MÅL # 9:  PRAKTIKPLADSER TIL ALLE UNGE
SF vil give alle unge mulighed for at gennemføre den uddannelse, de ønsker.
Ingen skal afbryde deres uddannelse, fordi det ikke er muligt at finde en læreplads;
praktikpladsmanglen skal simpelthen udryddes.
Det vil mindske frafaldet fra erhvervsuddannelserne, give flere unge mulighed for at forfølge deres drømme og medføre en samfundsøkonomisk gevinst i form af højere uddannelsesniveau for befolkningen.
Vi  har  en  bred  vifte  af  politiske  prioriteringer,  der  skal  realisere  ambitionen:
Nyt  krav  ved  offentlige  udbud  om,  at  private  virksomheder  har  eller ansætter  et  passende  antal  lærlinge.
Systematisk  brug  af  delaftaler,  hvor  en  lærling  stykker  sin  praktik  sammen  i  flere  specialiserede  virksomheder  - med  skolen  som  koordinator
Hvis  det  ikke  det  lykkes  at  skaffe  nok  praktikpladser,  skal  der  oprettes tilstrækkeligt  med  skolepraktikpladser.
Skolepraktikpladsernes  kvalitet skal  samtidig  forbedres  markant.
Det  betyder,  at  alle  unge  får  en  reel uddannelsesgaranti.
Vi  vil ganske  enkelt gennemføre en  uddannelses-revolution.
–  der  belønner  grøn  omtanke
Danmarks udfordring
I disse år ændres klodens klima dramatisk på grund af forurening fra olie, kul og gas.
CO2-udslippet inden for transportsektoren stiger, og udgør en stor del af det samlede udslip i Danmark.
Samtidig øger luftforurening fra trafikken risikoen for kroniske og livstruende sygdomme og ødelægger miljøet.
Priserne i den kollektive trafik er steget hastigt, og danskerne vælger naturligt bilen.
Det er en ond spiral.
Samtidigt er forureningen fra landbruget også omfattende.
Der er alt for få incitamenter for landmændene til at gennemføre klima- og miljøvenlige omlægninger af deres produktion, derfor sker der ikke nok.
Industrien har ikke tilstrækkeligt fart på udviklingen af moderne og bæredygtige produkter
– også selvom det er en oplagt konkurrencefordel for Danmark og en nødvendighed, hvis vi skal bevare vores unikke danske natur.
Som forbruger mærker man også forureningen tæt på kroppen.
Den miljøfarlige forurening findes i vores mad, tøj og øvrige forbrug.
Vores børn er noget særligt i den forbindelse.
For de små påvirkes anderledes og kraftigere end voksne.
Samtidig falder vi voksnes evne til at sætte børn i verden.
Hver tiende barn skabes i dag via kunstig befrugtning, flere og flere børn har misdannelser i kønsorganer og urinveje, flere piger går i før-pubertet, og astma og allergitilfælde eksploderer.
Udviklingen kalder på alvor og på handling.
Men heldigvis giver udfordringerne også en lang række muligheder.
Der er brug for forandring nu.
Vores vision
SF vil gøre Danmark grønnere.
Ganske enkelt.
I stedet for at se miljøproblemer og klimaforandringer som trusler imod vores eksistens, insisterer SF på at se dem som muligheder.
Danmark skal bruge dem som en grøn løftestang til at skabe nye arbejdspladser, renere miljø og mere effektiv transport.
Danmark  står  foran  et  valg:  Enten  begynder  vi  offensivt  at  omstille os  allerede  nu,  så  vi  bruger  klima- og  miljøudfordringen  til  at  skabe et  bedre  samfund.
Ellers  venter  vi,  indtil  virkeligheden  tvinger  os til  at  gennemføre  forandringer,  der  bliver  alt  for  dyre  og  virker  alt for  langsomt.
SF  vil  handle  nu.
Omsorg  for  miljøet  skal  betyde,  at  vores  mad  og forbrug  bliver  mindre  farligt  for  vores  helbred.
Naturbeskyttelse skal  gå  hånd  i  hånd  med  nye  arbejdspladser.
Massive  investeringer  i  vedvarende  energi  og  energibesparelser  skal  forhindre,  at vi  om  få  år  er  afhængige  af  dyr  olie  fra  diktaturer  og  ustabile  stater.
Og  en  nytænkning  af  vores  transport  skal  betyde  mindre  tid  i  køer og  mere  komfort  for  de  rejsende  –  samtidig  med,  at  vi  mindsker CO2-udslippet.
Danmark  skal  være  det  mest  ambitiøse  land i verden, når det handler  om  at  omstille  vores  samfund  i  klimavenlig retning.
Vi skal vise  verden,  at  det  kan  lade  sig  gøre  båd e at løse økonomiske og miljømæssige  problemer  på  én  gang:
F.e ks. med nye løsninger til  vandrensning  og  håndtering  af  stort  nedbør.
Fordi det er nødvendigt  og  rigtigt.
Men  også  fordi  omstillingerne kan skabe en bedre  hverdag  for  os  alle  sammen.
Vi  skal  udvikle  fremtidens  arbejdspladser i bæredygtig sammenhæng  med  klima  og  natur.
Vi  skal  erstatte forurenende og dyr  energi  med  vedvarende  løsninger
–  i stedet for olie og kul, skal  vi  satse  på  vind,  sol  og  bioenergi.
Vi  skal gøre det attraktivt at køre  med  tog,  bus  og  cykel.
Og  det  skal  være billigere at købe en benzin-effektiv  bil.
Vores løsning
SF  er  parat  til  at  tage  grundigt  fat  for  at  gennemføre en ambitiøs klima- og  miljøindsats.
Vi  vil  se  på  tværs  af store samfundsområder  –  transport,  industri,  landbrug,  hu sholdninger og energi –  og gennemføre  en  samlet  indsatsplan.
Vi  vil udbygge den kollektive transport  markant  og  gøre  billetterne  billigere.
Både persontransport  og  godstransport  skal  i  højere  grad  baseres på tog.
Virksomheder,  der  er  parate  til  at  nedbringe  deres energiforbrug skal have klimafradrag.
Landbruget  skal  forpligtes  til at forurene mindre, bidrage  med  mere  natur  og  have  nye  værktøjer til at omlægge produktionen  til  højteknologi  og  økologi.
Og så skal energiforsyning  løbende  reformeres,  så  næste  generation kan være uafhængige  af  olie,  kul  og  gas  til  el  og  opvarmning.
Det er en omfattende  opgave,  men  den  vil  have  en orme positive effekter for  det  danske  samfund.
Vi bilder os ikke ind, at omstillingen kan gennemføres med et grønnere folketing alene.
Det er første skridt.
Men endnu vigtigere er det at etablere partnerskaber, både inden for Danmarks grænser, med vores nabolande og med hele det internationale samfund.
SF vil samle erhvervsliv, kommuner og organisationer i en national indsats for at få det bedste ud af klimaforandring-erne.
Samtidig vil vi arbejde for, at de nordiske lande bliver en stærk stemme og motor i at skabe international handling.
SF vil måles på, om der gennemføres en ambitiøs miljøindsats.
Særligt tre konkrete mærkesager er afgørende for SF.
Vi beder om mandat til at gennemføre dem, og vi vil måle vores egen succes på, om de bliver til virkelighed:
MÅL  #  10: NUL  FARLIGE  KEMI  I  MAD, SUTTER  OG  LEGETØJ
SF vil beskytte vores børn mod farlig kemi og hormonforstyrrende stoffer.
Som samfund skal vi ikke acceptere skadelige stoffer i sutteflasker, legetøj, tøj og andre produkter, som børn dagligt er i kontakt med.
På egen hånd har hverken forældre eller børn en jordisk chance for at undgå farlig kemi – derfor må vi som samfund trække en streg i sandet.
Vi  har  en  bred  vifte  af  politiske  prioriteringer,  der  skal  realisere  ambitionen:
Forbud  mod  brug  af  farlig  kemi:  Ingen  phthalater  i  børneprodukter  (sutter,  sutteflasker,  tøj,  dukker),  ingen  tungmetaller  i  legetøj  m.v.
Forbud  skal  gennemføres  som  fælles  EU-regler  og  i  særlige  tilfælde  ved, at  Danmark  går  foran  ved  brug  af  forsigtighedsprincippet,  så  vi  ikke tillader  stoffer,  som  vi  endnu  ikke  kender  eventuelle  skadesvirkninger  af.
Mere  kontrol  med  og  håndhævelse  af  den  eksisterende  lovgivning:
Forbrugerombudsmandens  rolle  skal  styrkes.
Kemikaliekontrollen  får tilført  yderligere  ressourcer  og  fødevarekontrollen  effektiviseres.
Der  må  kun  bruges  troværdige  og  forståelige  mærker  på  produkter.
Forbrugeren  skal  kunne  stole  på  mærket  og  kunne  gennemskue  det.
Vi  skal  forenkle  mærkningsjunglen.
Bæredygtigt  offentligt  indkøb:
Andelen  af  økologiske  produkter  skal  udgøre  60  pct.  af  det  offentlige  indkøb.
MÅL # 11:  MINIMUM 20% BILLIGERE TOG- OG BUSKORT
SF vil minimum sænke prisen på bus- og togkort med 20 %.
Det skal være attraktivt at bruge den offentlige transport:
Servicen skal være god, priserne lave og tog og bus skal køre til tiden.
Sådan modvirker vi trængselsproblemer, mindsker luft-forureningen og gør hverdagen lettere for mange danskere.
Ambitionen  realiseres  med  en  konkret  prioritering:
I  hovedstadsområdet  nedsætter  vi  prisen  på  klippekort  med  25  pct.,  og abonnementskort  bliver  40  pct.  billigere.
Det  finansieres  af  indtægterne fra  en  ny  betalingsring.
Hvis  man  pendler  til  København  fra  en  by  udenfor  hovedstadsområdet bliver  abonnementskortet  mellem  20  og  40  pct.  billigere  afhængigt  af hvor  stor  en  del  af  rejsen,  der  foregår  i  hovedstadsområdet.
Helt  udenfor  hovedstadsområdet  sættes  abonnementskort  20  pct.  ned  i pris.
Det  finansieres  af  indtægterne  fra  en  ny  afgift  på  lastbiler.
MÅL # 12:  BILLIGERE BENZIN-EFFEKTIVE BILER
SF vil gøre de biler, der kører langt på literen, billigere.
Samtidig skal de mest forurenende biler være tilsvarende dyrere.
Det vil gøre det mere attraktivt at købe de miljørigtige biler: F.eks. vil en bil der kører 24 km/l blive 12.000 kr. billigere.
Det er afgørende, at Danmark får udskiftet sin bilpark, der i dag er en af de ældste og mest forurenende i Europa.
Ambitionen  realiseres  med  en  konkret  prioritering:
Køb  af  benzinbesparende  biler,  der  kører  mere  end  16  km/l.,  samt dieselbiler,  der  kører  mindst  18  km  pr.  liter,  præmieres.
Den  miljørigtige bilkøber  bliver  belønnet  med  6.000  kr.  i  reduceret  registreringsafgift for  hver  enkelt  km/l  udover  16  (18  for  dieselbiler).
I  dag  er  det  beløb 4.000  kr.
Samtidig  gøres  det  mindre  attraktivt  at  købe  en  meget  miljøforurenende  bil  ved  at  øge  tillægget  til  registreringsafgiften  for  biler,  der kører  mindre  end  16  (18  for  dieselbiler)  km/l.
Der  skal  betales  3.000 kr.  i  ekstra  registreringsafgift  for  hver  enkelt  km/l  under  16  (18  for dieselbiler).
Det  beløb  er  i  dag  på  1.000  kr.  for  hver  km/l.
Reglerne  gælder  alene  ved  køb  af  nye  biler,  og  grænserne  på  henholds-vis  16  og  18  km/l  øges  løbende  i  takt  med  den  teknologiske  udvikling.
I  hovedstadsområdet nedsætter  vi  prisen på  klippekort  med  25  pct., og  abonnementskort bliver  40  pct.  billigere.
Det  finansieres af  indtægterne  fra en  ny  betalingsring.
–  af  valgløfterne
De tolv valgløfter er selvfølgelig fuldt finansierede og indgår som en del af den økonomiske ramme, der er fremlagt i Fair Løsning 2020.
Finansieringen af udgifterne er som følger:
NY VÆKST
Vi  sikrer  rigtige  job  til  de  arbejdsløse  ved  at  kickstarte  økonomien
med  a)  fremrykning  af  offentlige  investeringer  i  f.eks.  skole-bygninger,  plejehjem  og  kloaksystemer  for  10  mia  samt,
b) investeringsvindue  til  private  virksomheder,  som  i  et  år  kan  få  fuld afskrivning  for  indkøb  af  maskiner  og  lignende.
Det  vil  øge  produktiviteten,  skabe  ny  kapacitet  og  dermed  nye  arbejdspladser.
Vores  fremrykning  af  offentlige  investeringer  øger  først  og fremmest  den  private  beskæftigelse,  fordi  stat  og  kommuner hyrer  private  håndværkmestre  og  entreprenørfirmaer  til  at  gennemføre  forbedringer  af  f.eks.  skoler,  plejehjem  og  kloaksystemer.
De  fremrykkede  investeringer  og  straks-afskrivningerne  er ikke  ekstra  udgifter,  men  alene  fremrykninger  af  midler.
Det ændrer  selvfølgelig  ikke  ved,  at  der  i  2012  vil  være  en  umiddelbar forværring  af  de  offentlige  finanser  på  25  mia.kr.  i  2012.
De  ekstra udgifter  svarer  næsten  til  den  forværring  af  de  offentlige  finanser, som  VK-regeringen  selv  har  foreslået  i  forbindelse  med  udbetalingen  af  efterlønsbidrag,  som  følge  af  forringelserne  af  efterlønnen.
Udgifterne  forbundet  med  en  ny  erhvervspolitik  skal  finansieres ved  en  oprydning  af  erhvervsstøtten,  så  al  støtte  får  en  udløbsdato  og  løbende  evalueres.
Vores  fair  fordeling  af  samfundets  byrder  og  goder  finansieres  på følgende  måde:
Øget beskæftigelsesfradrag på 6.000 kr. før skat
4,8 mia. kr.
Millionærskat1
1,2 mia. kr.
Pensionstillægget til pensionister hæves med 5.000 kr. før skat
2,7 mia. kr.
2 Loft over pensionsindbetalinger
2,1 mia. kr.
Øvrige overførselsindkomster hæves med 2.000 kr. før skat
0,8 mia. kr.
Aktieomsætningsafgift3
4,0 mia. kr.
Øget ligning og inddrivelse
1 mia. kr
I alt
8,3 mia. kr.
I alt
8,3 mia. kr
1. Millionærskat: 6 pct. ekstra  skat for indkomster udover 1 mio.kr.
2. Loft over pensionsindbetalinger: max 100.000 kr. i skattefradrag på indbetalinger til pensioner.
3. Aktieomsætningsafgift: en afgift på 0,25 pct. på køb, salg eller bytte af danske og udenlandske aktier.
ET MODERNE SUNDHEDSVÆSEN
Udgifterne til en bedre kræftbehandling, hurtigere hjælp til psykisk syge børn og unge samt flere lægeambulancer til ydreområderne finansieres indenfor de 5,1 mia.kr., der er afsat til bedre sundhed:
3,9 mia.kr.
Sygehuse i topklasse
3,1 mia.kr.
0,7 mia.kr.
Mere forebyggelse
2,0 mia.kr.
0,5 mia.kr.
5,1 mia. kr.
I alt
5,1 mia. kr.
EN STÆRK FOLKESKOLE
De  24  elever  i  klasserne  og  de  ekstra  undervisere  finansieres  som en  del  af  de  2  mia.kr.  ekstra,  vi  vil  bruge  på  folkeskolen.
Pengene finansieres  ved  en  ekstra  skat  på  banker  og  finansielle  virksomheder,  så  de  også  betaler  en  afgift  af  deres  overskud.
Det  er  kun rimeligt,  at  de  også  bidrager.
I forbindelse med praktikpladser til alle er der alene tale om ekstra udgifter til skolepraktikpladserne.
Disse udgifter bliver finansieret ved, at virksomheder, der ikke er med til at sikre praktikpladser, skal bidrage lidt mere i den nye refusionsordning, der etableres.
EN AMBITIØS KLIMA- OG MILJØINDSATS
Takstnedsættelserne på klippekort og abonnementskort koster i alt 1,5 mia. kr.
Det skal finansieres ved hjælps af en betalingsring rundt om København og en forhøjelse af afgiften for lastbiler for at få mere gods over på jernbane og skibstransport.
Betalingsringen  forventes  at  give  et  overskud  på  2  mia.  kr.  om  året.
Halvdelen  af  overskuddet  –  dvs.  1  mia.  kr.  –  skal  gå  til  lavere  takster.
De  højere  afgifter  vil  sikre  et  provenu  på  1,5  mia.   kr.
En  tredjedel  af overskuddet  –  dvs.  500  mio.  kr.  –  skal  gå  til  lavere  takster.
Omlægningen  af  registreringsafgiften  vil  være  omkostningsneutral.
I  alt  er  der  i  Fair  Løsning  2020  afsat  3,5  mia.  kr.  til  en  grønnere  trafik:
Kørselsafgift på lastbiler
1,5 mia.kr.
Billigere kollektiv trafik
1,5 mia.kr.
Betalingsring om Kbh.
2,0 mia.kr.
Grønne trafikinvesteringer
1,5 mia.kr
Billigere miljøvenlige biler
0,5 mia. kr.
I alt
3,5 mia. kr.
I alt
3,5 mia. kr.
