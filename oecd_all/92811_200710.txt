Polskie Stronnictwo Ludowe przedstawia strategiczne kierunki działania na lata 2007 - 2011 ujęte w 10 punktach, obejmujących najważniejsze dla społeczeństwa obszary życia.
Każdy obszar obejmuje 10 konkretnych propozycji rozwiązań, których celem jest zapewnienie realizacji polityki zgodnej z polską racją stanu, potrzebami całego narodu i dobrem każdego obywatela.
10 strategicznych kierunków działania to:
PRACA
ZDROWIE
WSPÓLNOTA
EDUKACJA
PRZEDSIĘBIORCZOŚĆ
SAMORZĄDNOŚĆ
NATURA
BEZPIECZEŃSTWO
PRAWORZĄDNOŚĆ
POLSKA RACJA STANU
To jest program na 4 najbliższe lata, przemyślenia nasze i naszych przyjaciół, otwarte dla innych.
Oczekujemy na debatę i rozwijanie szczegółowych rozwiązań, albowiem RAZEM TWORZYMY LEPSZĄ PRZYSZŁOŚĆ.
1. PRACA
Brak pracy, szczególnie dla ludzi młodych, i niskie płace zatrudnionych to główne przyczyny emigracji zarobkowej Polaków.
To brak szans na lepsze życie oraz rozwój materialny i duchowy polskich rodzin.
Zapewnimy pracę jak najbliżej miejsca zamieszkania.
Wprowadzimy rozwiązania umożliwiające wzrost zarobków.
Zadbamy, by Państwo skuteczniej chroniło interesy i prawa pracowników.
Zapewnimy znaczące wsparcie Państwa dla tworzenia nowych miejsc pracy.
Wprowadzimy skuteczne programy aktywnego zmniejszania bezrobocia.
Wprowadzimy nowoczesne formy zatrudniania (np. telepraca).
Wzmocnimy regionalne programy tworzenia miejsc pracy (wsparcie dla samorządu terytorialnego).
Ulepszymy programy - praca dla młodych, praca dla absolwentów.
Wesprzemy podwyższanie kwalifikacji (premia podatkowa).
Postawimy na promocję eksportu - to miejsca pracy w kraju.
2. ZDROWIE
Dramatyczna sytuacja w placówkach ochrony zdrowia, wynikająca z niedofinansowania i złych rozwiązań systemowych, wymaga pilnych działań dążących do zapewnienia bezpieczeństwa zdrowotnego obywateli.
Naprawimy zarządzanie systemem ochrony zdrowia.
Będziemy zarządzać tak, żeby na więcej starczyło.
Zapewnimy powszechny i łatwy dostęp do podstawowej opieki zdrowotnej.
Zwiększymy finansowanie systemu ochrony zdrowia, żeby skutecznie funkcjonował.
Wprowadzimy listę gwarantowanych świadczeń medycznych.
Doprowadzimy do obniżenia cen leków, zwłaszcza zagranicznych.
Podniesiemy wynagrodzenia dla lekarzy, pielęgniarek i położnych, żeby leczyli w kraju.
Zagwarantujemy równość wszystkich świadczeniodawców, żeby zapewnić konkurencyjność usług dla pacjentów.
Zamiast dzielić płatników, zapewnimy dobre usługi pacjentom.
Wzmocnimy profilaktykę - nawet groźna choroba w porę wykryta jest dziś uleczalna.
Zapewnimy stałą opiekę stomatologiczną i opiekę lekarską dla młodzieży szkolnej.
Zadbamy o promocję zdrowego stylu życia i zdrowej żywności.
3. WSPÓLNOTA
Polityka PSL to pozytywne wartości: braterstwo, zaufanie, szacunek.
Budujemy wspólnotę, której siła sprawi, że w naszym kraju ludziom będzie żyło się lepiej.
Człowiek - pełne wspieranie tak, żeby mógł żyć godnie, rozwijać zdolności i zwiększać swoje szanse we współczesnym świecie.
Rodzina - pełne wspieranie rodzin w najważniejszych sprawach.
Prorodzinne podatki służą pozostawieniu pieniędzy w portfelach rodzin.
Dłuższe urlopy macierzyńskie, to lepsze wychowanie dzieci.
Młodzież - dobre, przyjazne wychowanie, pełne wspieranie rozwoju talentów, sportu masowego, kultury, organizacji młodzieżowych, harcerstwa.
Dorośli - premie podatkowe za aktywne i twórcze działania - budowanie domu, zakup mieszkania, podwyższanie kwalifikacji.
Seniorzy - promowanie aktywnego udziału w życiu.
Uczestnictwo w kulturze,
uniwersytety trzeciego wieku,
turystyka,
opieka i wychowanie młodego pokolenia.
Pomoc społeczna - usprawnienie instytucji państwowych,
wzmocnienie samorządowych,
poszerzenie inicjatyw społecznych
- więcej braterstwa między ludźmi,
więcej pieniędzy na pomoc potrzebującym.
Emerytury - przywrócenie sprawiedliwego, sprawnego funkcjonowania systemu emerytalnego.
Stałe i znaczne podwyżki emerytur najniższych i średnich.
Inicjatywy społeczne - pomoc i wsparcie dla wspólnych przedsięwzięć.
Organizacje pozarządowe - wprowadzimy docelowo możliwość odpisywania (do 10%) podatku na organizacje pożytku publicznego.
Niech ludzie sami określają, na jakie cele przeznaczą swoje podatki.
Wesprzemy wspólnoty ludzi dobrej woli.
4. EDUKACJA
Mundurki nie zastąpią ani dobrego wychowania, ani dobrego wykształcenia.
Wszyscy powinni mieć równe warunki rozwoju duchowego i dostęp do korzystania z dóbr kultury.
Zapewnimy powszechny i bezpłatny dostęp do wiedzy.
Będziemy wspierać uczniów i studentów tak, aby brak pieniędzy nie stanowił przeszkody w zdobywaniu wykształcenia i umiejętności.
Wdrożymy nowy system finansowania oświaty i nauki, uwzględniający niż demograficzny, zdobycze technologiczne i najlepsze doświadczenia światowe.
Upowszechnimy dostęp do Internetu.
Wspierając samorządy doprowadzimy do bezpłatnego dostępu do Internetu, nauczania na odległość.
Zwiększymy wsparcie dla różnych form aktywności kulturalnej.
Dostęp do kultury musi być dobrem powszechnym.
Będziemy promować i wspierać polską sztukę, polskich artystów i polskie talenty.
Zrównoważymy priorytety w polityce kulturalnej - harmonijne współgranie tradycji i nowoczesności.
Przywrócimy dobre szkolnictwo zawodowe.
Będziemy wspierać badania podstawowe - to zawsze była silna strona polskiej nauki.
Lepsza szkoła, to zastosowanie lepszych rozwiązań.
Wspólnie z samorządowcami PSL, będziemy dla najlepszych uczniów stwarzać szanse na edukację na podwyższonym poziomie.
5. PRZEDSIĘBIORCZOŚĆ
Polityka przemysłowa oraz polityka rozwoju przedsiębiorczości jest szczególnie istotna dla kapitału polskiego w sektorze przedsiębiorstw, a zwłaszcza dla podmiotów mniejszych i średnich, którym trudniej sprostać konkurencji.
Rolnictwo to przedsiębiorczość w symbiozie z naturą.
Radykalnie uprościmy zasady podejmowania i prowadzenia działalności gospodarczej.
„Jedno okienko" dotychczas nie zostało wdrożone.
PSL wprowadzi możliwość rejestrowania firmy przez Internet.
Przedsiębiorca odwiedzi urząd po odebranie decyzji.
Uruchomimy liczne systemy wsparcia - kredyty, poręczenia, dostęp do technologii, dostęp do kapitału na rozpoczęcie działalności.
Wesprzemy zbiorowe formy gospodarowania - spółdzielczość, grupy producenckie, akcjonariat pracowniczy, aby upowszechniać własność i dobrobyt.
Postawimy na rolnictwo rozumiane jako dbałość o środowisko, przestrzeń życia i zdrową żywność dla wszystkich mieszkańców wsi i miast.
Zapewnimy szerokie wsparcie dla rolnictwa produkującego na rynek.
Utworzymy system kapitału startowego dla młodych ludzi, podobnie jak Partia Pracy w Wielkiej Brytanii.
Zapewnimy promocję i premiowanie przedsiębiorczości oraz aktywnych twórczych postaw.
Zapewnimy premiowanie i wsparcie dla innowacyjnych przedsiębiorstw.
Radykalnie zwiększymy udział energii odnawialnej w gospodarce, a także energii geotermalnej oraz nowoczesne wykorzystanie krajowych zasobów.
Wprowadzimy nowoczesne technologie do gospodarstw domowych, przedsiębiorstw i instytucji publicznych.
Internet i sieci komputerowe mogą znacząco ułatwić nasze życie.
Biotechnologia i nowe technologie medyczne poprawią i wydłużą życie Polaków.
6. SAMORZĄDNOŚĆ
Samorząd poszerza uczestnictwo społeczeństwa w sprawach publicznych.
Działalność związków zawodowych, organizacji społeczno - zawodowych, związków pracodawców oraz stowarzyszeń i fundacji społecznych jest związana z podstawowymi potrzebami społeczeństwa i państwa.
Tworzy to fundament aktywnego społeczeństwa i umożliwia wykorzystanie potencjału wiedzy oraz zaangażowania w rozwiązywanie wielu podstawowych spraw w życiu obywateli.
Będziemy wspierać wszystkie samorządy, w tym samorządy zawodowe różnych środowisk, w realizacji ich konstytucyjnych i ustawowych zadań.
Przeznaczymy więcej pieniędzy na zadania samorządu gmin, miast, powiatów i województw.
Zatrzymamy tendencję do odbierania uprawnień samorządowi.
Zatrzymamy proces zawłaszczania instytucji samorządowych przez władze centralne.
Przywrócimy zasadę pomocniczości w działalności władz państwowych.
Będziemy dążyć do zmniejszenia kompetencji urzędów wojewódzkich w dotychczasowym kształcie.
Powinny się one ograniczać jedynie do nadzoru prawnego nad samorządem.
Majątek Skarbu Państwa, będący w gestii wojewodów, należy przekazać samorządom.
Zwiększymy wsparcie dla możliwości działania organizacji społecznych, zawodowych, związkowych i gospodarczych.
Będziemy wspierać wprowadzanie informatyzacji i systemu zarządzania jakością w samorządach.
Podejmiemy działania na rzecz przekształcenia Senatu RP w Izbę Samorządową.
7. NATURA
Czyste środowisko przyrodnicze i zasoby surowców naturalnych stanowią bogactwo obecnych i przyszłych pokoleń narodu.
Czyste powietrze, woda i grunty rolne oraz zdrowe lasy stanowią podstawę biologicznej trwałości życia ludzi w zdrowiu.
Zapewnimy bezpieczeństwo ekologiczne Polski, gwarantujące lepszą ochronę zdrowia mieszkańców i dobrą przyszłość naszego kraju.
Zapewnimy zrównoważony rozwój gospodarczo - społeczny kraju, w którym dbałość o środowisko przyrodnicze będzie trwałym priorytetem w działalności gospodarczej.
Wprowadzimy korzystniejsze finansowanie zadań w ochronie środowiska i pełne wykorzystanie pieniędzy na ten cel z Unii Europejskiej.
Będziemy promować i wdrażać technologie przyjazne dla środowiska przyrodniczego, w tym, w zakresie uzyskiwania energii ze źródeł odnawialnych.
Wykorzystamy grunty leżące odłogiem w celu uprawy roślin do produkcji bioenergii.
Zadbamy o intensywny rozwój gospodarki leśnej - przede wszystkim o zalesianie gruntów niewykorzystanych do produkcji rolnej.
Zapewnimy dofinansowanie dla 1,5 miliona właścicieli prywatnych lasów na poprawę gospodarki leśnej.
Zabronimy prywatyzacji lasów państwowych, które pozostaną dobrem i majątkiem ogólnonarodowym.
Wprowadzimy wszechstronne działania na rzecz ochrony wód.
Poprzez budowę zbiorników retencyjnych będziemy zapobiegać powodziom i osuszaniu terenów kraju.
Przyspieszymy realizację programu usuwania i utylizacji wyrobów z azbestu, które zagrażają zdrowiu i życiu mieszkańców Polski.
Poszerzymy realizację programu racjonalnego zagospodarowania i utylizacji odpadów.
Nie pozwolimy na zaśmiecanie Polski przez import odpadów z zagranicy.
8. BEZPIECZEŃSTWO
Państwo odpowiedzialne jest za zagwarantowanie obywatelom bezpieczeństwa w wymiarze zewnętrznym
i wewnętrznym,
ekonomicznego,
energetycznego,
ekologicznego
i zdrowotnego.
Jest to jego zadanie naczelne.
Wzmocnimy poczucie wszechstronnego bezpieczeństwa obywateli, aby patrzyli w przyszłość bez obaw.
Zapewnimy bezpieczeństwo pracy, socjalne, zdrowotne
oraz poczucie bezpieczeństwa osobistego.
Poprawimy bezpieczeństwo komunikacyjne na drogach i ulicach miast oraz wsi.
Ograniczymy poczucie zagrożenia poprzez właściwe działania prewencyjne.
Poszerzymy działania zmierzające do tworzenia porozumienia w środowiskach społecznych, spójności społecznej oraz budowy więzi sąsiedzkich.
Upowszechnimy poczucie obowiązku odbywania zreformowanej i racjonalnej służby wojskowej, w celu zapewnienia powszechnego uczestnictwa w ochronie bezpieczeństwa zewnętrznego narodu.
Zwiększymy wsparcie dla organizacji pozarządowych, tworzących bezpieczną przestrzeń życia obywateli - OSP, PCK, WOPR, GOPR, TOPR oraz inne, świadczące pomoc socjalną i opiekuńczą dla obywateli.
Zapewnimy bezpieczeństwo międzynarodowe Polski przez udział w NATO, w strukturach ONZ, UE, OBWE oraz przez politykę umacniania pokoju na świecie i solidarności na rzecz rozwoju wszystkich krajów i narodów.
Niezwłocznie wycofamy oddziały Wojska Polskiego z terenów wojny w Iraku i Afganistanie, gdyż nie służy to wzmacnianiu bezpieczeństwa w naszym kraju.
Wzmocnimy bezpieczeństwo żywnościowe
i energetyczne kraju.
Sferę wszechstronnego bezpieczeństwa obywateli uczynimy obszarem zainteresowania i zaangażowania wszystkich Polaków.
9. PRAWORZĄDNOŚĆ
Państwo jest najważniejszą instytucją społeczną.
Musi być również partnerem i sprzymierzeńcem każdego obywatela.
Tymczasem przeciętnemu Polakowi w realizacji najprostszych nawet spraw dokucza biurokracja,
korupcja
i nieczytelność prawa.
To wszystko podważa zaufanie do Państwa.
Przywrócimy właściwą rolę prawa w działalności Państwa , aby Państwo służyło ludziom, świadczyło pomoc dla obywateli, a nie nadgorliwie stosowało represje.
Wprowadzimy wyższe standardy stanowienia i przestrzegania prawa przez organy władzy publicznej, gwarantujące ochronę swobód, praw i wolności obywateli.
Prawo będzie przejrzyste i zrozumiałe dla ludzi.
Wzmocnimy konstytucyjne mechanizmy kontroli stosowania i przestrzegania prawa.
Będziemy zwalczać wszelkie nadużycia w tym zakresie dokonywane na szkodę obywateli przez funkcjonariuszy państwa.
Umocnimy kontrolną funkcję Najwyższej Izby Kontroli, która będzie - pod egidą Sejmu - skutecznie nadzorować i kontrolować działalność rządu oraz instytucji podległych rządowi.
Przyznamy szersze uprawnienia i obowiązki Rzecznikowi Praw Obywatelskich w zakresie ochrony praw człowieka i obywatela.
Zwiększymy dostęp ludzi do usług i porad prawnych.
Będziemy wspierać poprawę jakości świadczonych usług prawnych i dostęp do zawodów prawniczych poprzez rozwój korporacji prawniczych.
Zwiększymy sprawność działania sądów.
Wprowadzimy więcej rozwiązań opartych na zasadzie pomocniczości Państwa w życiu społecznym.
Rozdzielimy funkcję prokuratora generalnego od funkcji ministra sprawiedliwości.
Wprowadzimy znacznie szerzej zasadę zarządzania jakością.
Instytucje państwowe-od urzędu gminy aż po rząd - muszą podnosić sprawność działania w obsłudze obywateli.
10. POLSKA RACJA STANU
Polska Racja Stanu wyraża się poprzez godne miejsce Polski i Polaków w rodzinie wolnych narodów.
Zapewnimy trwałą i lepszą przyszłość Narodu oraz Państwa, a także godne miejsce Polski i Polaków we wspólnocie międzynarodowej.
Umocnimy pozycję i rolę Polski w Europie i w świecie poprzez rozwój gospodarczy, społeczny i demograficzny kraju oraz stworzenie zamożnego i silnego społeczeństwa obywatelskiego.
Będziemy realizować w Polsce europejski model społeczny.
Rozwiniemy polską kulturę, pogłębimy świadomość, tożsamość i patriotyzm narodu dla umocnienia więzi narodowych i woli tworzenia wspólnej przyszłości przez naród.
Będziemy tworzyć wielostronne więzi współpracy w Europie i w świecie dla wsparcia polityki pokoju,
sprawiedliwości
i rozwoju,
dla uzyskania przyjaznych relacji Polski we wspólnocie międzynarodowej.
Przywrócimy dobre relacje z najbliższymi sąsiadami Polski, w myśl zasady, że przyjaciół trzeba mieć blisko, a wrogów - jak najdalej.
Będziemy wspierać budowę Europy Ojczyzn dla zachowania suwerenności i tożsamości narodów i państw Europy.
Przez silną pozycję Polski w Europie będziemy wzmacniać znaczenie Polski w relacjach z USA.
Udzielimy wsparcia Polakom za granicami państwa.
Umocnimy kontakty Polaków z Ojczyzną.
Stworzymy warunki do powrotu z emigracji.
Zapewnimy pełne wykorzystanie funduszy z Unii Europejskiej na rozwój polskiej wsi i rolnictwa, infrastruktury, przedsiębiorczości poprzez realizację zadań samorządu terytorialnego.
Wzmocnimy promocję Polski za granicą w celu zwiększenia polskiego eksportu oraz ruchu turystycznego do Polski.
Pozwoli to na tworzenie nowych miejsc pracy w naszym kraju i pełniejsze wykorzystanie naszego potencjału gospodarczego.
Silna Polska w Unii Europejskiej to silna Europa w każdym miejscu, w każdej polskiej wsi, miasteczku i mieście.
