Hnutí Úsvit přímé demokracie žádá zásadní ústavní, politické a legislativní změny.
Bez těchto změn nemá naše země ani její občané úspěšnou budoucnost.
Musíme ukončit destrukci základních funkcí státu
a rozkrádání daní jeho občanů.
Považujeme za nutné ukončit demo-demokracii, ve které vládnou kmotrovské stranické mafie.
Falešné hry politických stran na levici a pravici přivedly naši republiku do bludného kruhu ekonomické krize, hlubokých dluhů a vysokých daní.
Musíme prosadit změny, které vrátí občanům důvěru v demokracii.
Změny, které vrátí smysl „férovému“ podnikání a poctivé práci.
Lidé musí znovu vědět, že za své daně dostanou důstojnou penzi, vzdělání, zdravotní a sociální péči.
Stát bude garantem jejich bezpečí a strážcem práva a svobody.
Nestačí jen brečet a nadávat.
Najděme společně odvahu a změňme naši budoucnost.
1. Chceme radikální změnu politického systému, chceme přímou demokracii s odvolatelností politiků
Budeme prosazovat uzákonění referenda jako nejvyššího projevu vůle občanů.
Prosadíme přímé volby poslanců, starostů a hejtmanů.
Chceme odvolatelnost politiků a odpovědnost politiků občanům.
Jsme pro zákaz souběhu funkce poslance a ministra.
Chceme důsledné oddělení moci zákonodárné a výkonné.
Vládu bude jmenovat a řídit občany přímo volený a odvolatelný prezident.
2. Osobní, hmotná a trestní odpovědnosti politiků
Budeme podporovat odborné a přitom hospodárné řízení veřejného sektoru.
Nechceme tunelování školství, životního prostředí, zdravotnictví, bezpečnosti země a sociálních služeb drahými a nefunkčními projekty.
Veřejný sektor musí sloužit občanům a ne k obohacování kmotrovských stranických mafií.
Za korupci a rozkrádání veřejných prostředků musí následovat trest.
Viníci musí být odhaleni, souzeni a přísně trestáni.
Zde musí fungovat nezávislá policie, státní zastupitelství a soudy.
Budeme prosazovat uzákonění osobní, hmotné a trestní odpovědnosti politiků, soudců, státních zástupců a exekutivy.
Jsme pro odvolatelnost politiků občany.
3. Chceme zákon o prokázání původu majetku
Prosazujeme prokázání původu nabytého majetku občana nad 20 milionů korun.
A na rozdíl od všech ostatních stran zpětně.
V případě, že nebude doloženo legální nabytí majetku, bude zdaněn 100% daní.
Co zloději ukradli, musí vrátit!
4. Konec zvyšování daní
Daně občanů nemohou sloužit na nehospodárné a nepotřebné projekty politických kmotrů vlád a stranických sekretariátů.
Budeme prosazovat snižování DPH a spotřební daně u pohonných hmot.
U ostatních daní chceme moratorium na daňové změny po dobu tří let.
Cílem je vytvořit stabilní ekonomické prostředí
a podpořit poptávku na trhu.
5. Budeme vytvářet nová pracovní místa – podpoříme proto podnikatele a živnostníky
Chceme platbu DPH ze skutečně zaplacených faktur
a odstranění ručení za platbu DPH u obchodního partnera.
Podporou podnikatelského prostředí v průmyslu, zemědělství a službách vytvoříme nová pracovní místa.
Státní rozpočet musí realizovat zásadní a strategické investice v dopravě a infrastruktuře,
které podpoří podnikatelské prostředí a možnosti.
Zde musí být efektivně využity peníze fondů EU.
Pro podnikatele tak vytvoříme podmínky, které budou předpokladem pro obnovení hospodářského růstu republiky.
6. Nedovolme další okrádání občanů lichvářskou a exekutorskou mafií
Budeme prosazovat přijetí zákona proti lichvě
a legislativně znemožníme spekulativní exekuce majetku občanů na základě lichvářských půjček.
Nikdo nemůže být takto připraven o bydlení a důstojnost.
Exekuce musí respektovat základní občanská práva.
7. Chceme právo a spravedlnost
Budeme prosazovat reformy a změny státní správy.
Chceme funkční,
úsporný
a demokratický stát,
kde se občané dovolají svých práv
a který od občanů žádá přiměřené povinnosti.
Stát musí budovat udržitelný sociální,
vzdělávací a
zdravotní systém,
chránit svobodu,
rodinné hodnoty
a bezpečí občanů.
8. Nechceme drahý a nefunkční sociální systém, chceme systém podporující všechny slušné lidi – seniory, rodiny s dětmi, zdravotně postižené občany i děti ohrožené bídou
Je pro nás nepřijatelné dál tolerovat systém, kde vzniká vrstva lidí, kteří již nemají zájem pracovat,
neznají slova jako povinnost a odpovědnost
a terorizují své okolí kriminalitou.
Na druhé straně tento systém šikanuje a ponižuje řádné občany, kteří se ocitli v nouzi.
Jsme proti pozitivní diskriminaci.
Prosadíme zpřísnění podmínek sociální pomoci.
Podporu zaslouží pouze Ti, kteří vedou řádný život a řádně vychovávají dětí.
Zamezíme vyplácení neoprávněně vysokých podpor sociálního bydlení.
9. Chceme budoucnost bez dluhů
Budeme prosazovat ústavní dluhovou brzdu s legislativou podle vzoru Švýcarské konfederace.
V této ústavě je uvedeno, že výdaje státního rozpočtu musí dlouhodobě odpovídat příjmům.
Strategickým cílem hospodaření státu musí být vyrovnané rozpočty.
10. Nechceme být provincií EU
Budeme požadovat referendum o každém předání státní suverenity na orgány EU.
Chceme Evropu jako volný trh zboží, služeb a práce.
Nechceme Evropu nesystémových dotací, dávek a úředníků.
Chceme přísné podmínky imigrační politiky České republiky.
Nechceme zde nepřizpůsobivé imigranty nebo příchod náboženských fanatiků.
Naším cílem je sebevědomý a silný český stát.
Co podporujeme
Lepší podmínky pro podnikání
a zaměstnanost
Chceme snížit DPH na 14 a 20 %, protože praxe prokázala, že zvýšení této daně bylo zbytečné.
Nechceme žádné zvyšování daní, povinných pojištění nebo jakýchkoli dalších poplatků.
Chceme platbu DPH až po zaplacení faktury.
Budeme žádat snížení spotřební daně z nafty.
Praxe ukazuje, že by to znamenalo minimálně stejný příjem pro státní rozpočet a zároveň by se tak zlevnila nafta pro občany, podnikatele i firmy.
Chceme snížit byrokratickou zátěž pro podnikatele
a přilákat do ČR zahraniční kapitál.
Navrhujeme úlevy pro začínající podnikatele na sociálním a zdravotním pojištění a daních minimálně na 1 rok:
je lepší, když se člověk snaží postavit na vlastní nohy, namísto pasivního příjmu podpory.
Chceme zajistit dobré podmínky pro absolventy škol a učilišť, pokud se chtějí věnovat podnikání v oboru, který vystudovali, a to po dobu 5 let od ukončení studia.
Chceme podporovat podnikatelské inkubátory.
Maximální zjednodušení pro nastartování podnikání – založit firmu během jednoho dne.
Chceme lákat zahraniční mozky do ČR, aby zde vytvářely inovativní ekonomiku.
Zřídit fond pro podporu a rozvoj českých patentů a vynálezů.
Celkový program
Hnutí Úsvit prosazuje změnu českého politického systému s cílem posílit prvky přímé demokracie a osobní odpovědnosti podle koncepce Pavla Kohouta popsané v knize Úsvit.
Chceme zavést politický systém s důsledným oddělením moci výkonné, zákonodárné a soudní
a s přímou odpovědností volených představitelů.
Za klíčové považujeme:
zavedení přímé volby poslanců, starostů a hejtmanů
prosazení zákona o referendu, který občanům umožní vymoci žádané změny (možnost pomocí referenda prosadit, upravit či naopak zablokovat zákon)
odvolatelnost všech přímo volených politiků prostřednictvím referenda
zákaz souběhu funkce ministra vlády a poslance nebo senátora
ústavní brzdu bránící dalšímu neopodstatněnému zadlužování, cílem jsou vyrovnané veřejné rozpočty s legislativou podle Švýcarského vzoru
důsledné oddělení moci zákonodárné od moci výkonné.
Vláda bude jmenována přímo voleným a občany odvolatelným prezidentem bez nutnosti vyslovení důvěry Poslaneckou Sněmovnou
Jak chceme změny prosadit?
Hnutí Úsvit spojuje politiky napříč polickým spektrem a osobnosti z kulturního i společenského života.
Chceme kandidovat v parlamentních i komunálních volbách a dáme podporu všem, kteří chtějí prosazovat přímou demokracii
a princip osobní odpovědnosti.
Členové hnutí, jeho poslanci a senátoři se zavazují, že jejich hlavním cílem není podílet se na koaličních vládách, ale prosazovat program Hnutí Úsvit.
Programem hnutí Úsvit je prosazení změny ústavy s posílením přímé demokracie většinou Parlamentu ČR s tím, že při podpoře vlády hnutí bude dále usilovat o prosazování následujících principů:
Více pracovních míst díky lepším podmínkám pro podnikání
Stát musí podporovat vznik nových pracovních míst především podporou podnikání a zaměstnávaní
Nechceme žádné další zvyšování daní a
žádné nové zbytečné předpisy
Chceme snížit DPH na 14 a 20 %, jelikož praxe prokázala, že zvýšení této daně bylo zbytečné
Chceme platbu DPH až po zaplacení faktury
Budeme žádat snížení spotřební daně z nafty.
Praxe ukazuje, že by to znamenalo minimálně stejný příjem pro státní rozpočet a zároveň by se tak zlevnila nafta pro občany, podnikatele i firmy
Chceme snížit byrokratickou zátěž pro podnikatele,
přilákat do ČR zahraniční kapitál
Navrhujeme úlevy pro začínající podnikatele na sociálním a zdravotním pojištění a daních minimálně na 1 rok:
je lepší, když se člověk snaží postavit na vlastní nohy, namísto pasivního příjmu podpory
Výhody pro absolventy škol a učilišť, pokud se chtějí věnovat podnikání v oboru, který vystudovali, a to po dobu 5 let od ukončení studia.
Přijatelný (nelikvidační) paušál sociálního a zdravotního pojištění, možnost získat finanční pomoc s odloženými splátkami – jak je tomu v zahraničí např. při financování studia
Chceme podporovat podnikatelské inkubátory,
zamezit odlivu mozků z České republiky
a vybudovat z ČR vědecko-technické centrum.
Chceme vytvořit zázemí pro špičkovou specializaci na tradiční národní obory
Hospodářská politika
Nechceme žádné zvyšování daní, povinných pojištění nebo jakýchkoli poplatků
Úspory se mají hledat uvnitř veřejných financí bez zatěžování obyvatelstva
Chceme trestní i hmotnou odpovědnost pro všechny, kdo hospodaří se státním majetkem
„Červené karty“ pro firmy, které odvedly státní zakázky předražené nebo ve špatné kvalitě
Nechceme privatizovat strategické podíly ve státních společnostech jako např. ČEZ
České suroviny patří českému národu a není možné s nimi plýtvat nebo je předávat do zahraničních rukou
Jsme pro podporu energetické soběstačnosti České republiky, regionu, obcí a domácností – ovšem nikoli formou dotací pro spekulanty.
Stát by neměl dotovat žádnou komerční výrobu energie,
ale měl by naopak podpořit energetickou soběstačnost jednotlivých domácností a obcí.
(Například podporou kogeneračních spaloven, nebo tzv. fotovoltaických ostrovních systémů, které nezatěžují energetickou sít, ale naopak ji odlehčují)
Ministerstvo financí nesmí být nástrojem politikaření.
Proto navrhujeme rozdělení ministerstva financí na několik nezávislých agentur, které budou odděleně vykonávat tyto činnosti:
příprava státního rozpočtu,
výběr daní a postih delikventů,
správa státního majetku,
správa státního dluhu,
regulace finančního trhu
Nechceme předávání pravomocí do Bruselu.
Budeme hájit suverenitu v oblasti daňové a rozpočtové politiky
Jsme proti bankovnímu socialismu,
proti posílání peněz krachujícím zahraničním bankám
i proti přebujelé evropské byrokracii
Přijetí Eura schvalujeme jen tehdy, kdy to bude jednoznačně výhodné pro ČR a její občany a to jen na základě referenda
Budeme prosazovat co největší spolupráci s rozvíjejícími se zeměmi, které jsou stále větším motorem světové ekonomiky, tedy především jihoamerickými a asijskými zeměmi
Chceme zrušit povinné přimíchávání bioložky do nafty a benzínu.
Jen díky tomu nafta zlevní o 40 halířů a benzín dokonce o 60 halířů
Školství, věda a výzkum
Ve vzdělání spočívá budoucnost naší země.
Dobře připravení absolventi snáze najdou uplatnění na trhu práce.
Chceme více peněz do školství, vědy a výzkumu, protože je to ta nejlepší investice
Chceme podporovat programy pro nadané děti a dát studentům prostor, aby se prosadili ve svých oborech.
Odmítáme nucené sociální začleňování: kolik peněz na sociálně vyloučené, tolik peněz na nadané děti.
Chceme úzkou propojenost školství s národním hospodářstvím.
Budeme podporovat praktické školy, aby i méně talentované děti měly šanci naučit se nějaké prakticky využitelné řemeslo.
Podporujeme střední technické školství, které kdysi bylo základním kamenem úspěchů českého průmyslu
Ekonomika nesmí stát na levné pracovní síle, ale na inovativní chytré ekonomice.
Je třeba zastavit propad v žebříčcích mezinárodní konkurenceschopnosti.
Chceme podporovat podnikatelské inkubátory,
zamezit odlivu mozků
a vybudovat z ČR vědeckotechnické centrum.
Chceme vytvořit zázemí pro špičkovou specializaci na tradiční národní obory.
Chceme zavést povinnost obcí zřídit místa v mateřských školách pro všechny děti od 3 let věku
Školy na všech úrovních by měli být finančně ohodnoceny také podle kvality výuky.
Není možné platit jen za počet studentů bez ohledu na to, co škola přináší absolventům do života
Chceme podporovat sport na školách.
Základní školy by měly povinně nabízet odpolední sportovní kroužky po škole.
Děti tak budou sportovat místo toho, aby měli čas kouřit nebo pít alkohol.
Najdou se i nová pracovní místa při rekonstrukci hřišť a pro táty sportovce, kteří kroužky ve školách povedou
Jsme proti zavedení plošného školného na vysokých školách.
Dokážeme si ale představit zavedení sankčního školného pro studenty, kteří si neplní své studijní povinnosti nebo si bezdůvodně prodlužují studium
Uplatnitelnost studentů na trhu práce by měla být zohledňována při rozdělování státních peněz.
Školy, které poskytují kvalitní vzdělání, po kterém je poptávka, budou mít více peněz a budou moci přijímat více studentů
Chceme zvýšit platy učitelů.
Kvalitní a dobře zaplacený učitel je předpoklad pro lepší výuku na školách.
Zdravotnictví
Chceme revizi sytému poplatků s cílem zabránit zneužívání zdravotního systému.
Chceme zachovat dostupnost zdravotnictví pro každého občana
Zasadíme se za transparentní podmínky pro lékaře a nemocnice pomocí zveřejňování smluv s pojišťovnami a jednotného ceníku zdravotní péče.
Toto opatření by mělo vést k úsporám stabilizující rozpočet veřejného zdravotnictví bez dalšího zvyšování výdajů státu.
Zefektivníme investice do nemocnic zavedením nezávislého finančního auditu
Z těchto úspor se mohou navýšit například platy lékařů a ostatního zdravotního personálu
Chceme zrušit všechny poplatky ve zdravotnictví.
Jediný poplatek, který připouštíme je poplatek za pobyt v nemocnici a to v maximální výši 60 Kč za den
Řešením pro české zdravotnictví je transparentní nastavení sítě zdravotnických zařízení.
Síť musí být garantována na základě dohody ministerstva zdravotnictví, krajů, obcí a občanů.
Kvalitní a efektivní nemocnice nesmí být diskriminovány kvůli klientelismu a lobbistickým tlakům
Důchody a sociální oblast
Je třeba stabilizovat reformovaný důchodový systému a garantovat lidem jistotu na stáří
V následujícím volebním období chceme valorizovat důchody všem stejnou částkou nikoli procentem.
Tím dosáhneme snížení počtu seniorů žijících pod hranicí chudoby
Jsme proti zdanění příjmů důchodců.
Podporujeme jejich možnost si aktivně přivydělat
Chceme právní a další nezbytnou pomoc lidem, kteří se dostanou do dluhové pasti a do problémů s exekucemi prostřednictvím odborníků na úřadech sociální péče
Exekuce musí uspokojit věřitele, ale zároveň nesmí zničit dlužníka.
V žádném případě se na ní nesmí obohacovat exekutor nebo právník.
Musíme předcházet tomu, aby se lidé nedostali až na samé dno, nepřišli o bydlení, o práci, o rodiny
Chceme podporovat zaměstnávaní zdravotně postižených.
Je třeba nastavit možnost výdělku k invalidnímu důchodu bez přílišného zdanění.
Jsme proti zdanění příjmů důchodců.
Chceme jim zpět vrátit slevu na dani pro poplatníka.
Podporujeme možnost důchodců si aktivně přivydělat
Justice a vymáhání práva
po vzoru Švýcarska a Norska by měl mít stát možnost vyzvat občana k doložení původu majetku, pokud bude mít podezření, že nebyl nabyt legálně.
Při nedoložení legálního původu majetku chceme zavést přísnou sankční daň nebo zabavení majetku.
Návrh zákona o majetkových přiznáních navrhované ČSSD chceme tedy nahradit přísnějším zákonem o daňové revizi
budeme usilovat o posílení pravomocí úřadu ombudsmana a o vymahatelnost jeho rozhodnutí, včetně sankcí.
Ombudsman by měl v budoucnu šetřit a případně napravovat veškerá rozhodnutí státních orgánů, s výjimkou trestních
chceme návrat nezávislého policejního prezidenta a obranu Policie ČR před politickými tlaky
budeme usilovat o posílení odpovědnosti soudců a státních zástupců,
o zavedení omezených mandátů, které budou muset soudci pravidelně obhajovat.
Budeme usilovat o zřízení speciálního na soudech nezávislého orgánu, který se bude zabývat přestupky soudců a státních zástupců a stane se prevencí proti justičním omylům a mafiím.
Soudce nesmí soudit své kamarády.
Nechceme ovšem zvýšit náklady, členové budou přesazeni pod nový úřad s novými kompetencemi
Budeme usilovat o zřízení speciálního, na soudech nezávislého orgánu, který bude mít pravomoc přezkoumávat kauzy podezřelé z justičního zločinu a v odůvodněných případech nařizovat nové nezávislé policejní šetření a soudní řízení.
Kultura a národní sebevědomí
Budeme podporovat investice do kultury s cílem rozvoje cestovního ruchu ochrany národního kulturního dědictví a propagace Českého umu ve světě.
Česká kultura – hudba, výtvarné umění film mají velký zatím téměř nevyužívaný ekonomický potenciál a to hlavně v exportu do zahraničí.
Chceme zveřejnit seznam restituovaného majetku a vyčíslení objemu dotací, které církve dostávají
Za závažný problém považujeme, že se český stát nestará o to, abychom byli hrdý a sebevědomý národ.
Můžeme se přitom pyšnit mnoha významnými světoznámými osobnostmi.
Jako národ jsme obstáli v mnoha dějinných zkouškách.
Přesto nás stát nevede k tomu, abychom si to už od dětství uvědomovali.
Důsledkem nedostatku národního sebevědomí, důsledkem nedostatečné znalosti historie je nárůst sociálních jevů, jako je vandalismus, kriminalita mladistvých, alkoholismus či gamblerství.
Klíčové heslo zní: NÁROD SOBĚ
Co prosazujeme:
Českou kulturu je třeba systematicky podporovat
Chceme celonárodní program obnovy památek
Národní památkový ústav ČR eviduje na 886 nejohroženějších památek
Vznik nových pracovních míst
na opravě památek by se měli cíleně zaměstnávat lidi dlouhodobě bez práce
obdobný projekt úspěšně funguje na Slovensku, nejedná se o složité práce, není potřeba drahé zaškolování, podobný projekt chtějí spouštět i v dalších státech
díky obnoveným památkám dojde k rozvoji turistického ruchu,
který přinese další pracovní místa zejména  v  regionech,
plno  míst  má  naprosto  nevyužitý  turistický  potenciál
Fond na podporu kinematografie
Nepodporujeme rodinné komedie, ale filmy o české historii a národních velikánech
Je absurdní, že pobídky zde dostává ve velké míře gigant Hollywood a jiní zahraniční producenti a ne naši filmaři
Tristní je podpora českého dokumentu
Česká kultura jako vývozní artikl
Kultura nejsou jen hrady a zámky, důležitá je i živá kultura
Jen 2 mld. Kč vyvážíme na moderním umění
Systematická propagace české kultury v zahraničí, chybí koncept a podpora
V oblasti školství akcentujeme výuku k národní hrdosti a sebevědomí.
Dnes jsou opomíjeny předměty jako vlastivěda, dějepis nebo občanská výchova.
Tyto předměty by měly být nositelem poselství o českém národě.
Program „Návrat mozků“ – chceme podpořit program na návrat úspěšných Čechů ze zahraničí zpět do vlasti.
Tím, že z ČR odcházejí lidé – především ti úspěšní – přicházíme o velký lidský potenciál.
ČR by měla usilovat o to, aby se tito lidé vraceli zpět.
Program má být zaměřen na úspěšné vědce, učitele, či kohokoli, kdo dosáhl ve svém oboru vysoké úrovně.
Kvalitní univerzity – nejlepší českou univerzitou je Univerzita Karlova, ta je však ve světovém měřítku až na 233. místě, jen například v Německu je čtrnáct univerzit, které jsou lepší než Univerzita Karlova.
Proto ti nejlepší mají velkou motivaci odejít studovat do zahraničí.
Ti nejlepší musí mít možnost studovat špičkovou školu i v ČR.
Chceme mít alespoň jednu vysokou školu v první stovce univerzit.
Daňové asignace na kulturu a sport
Daňová asignace = daňový poplatník bude moci určit, zda část jeho daňové povinnosti bude cíleně určena na projekty v kultuře či sportu.
Program pro sociálně vyloučené lokality
Konec zneužívání doplatku na bydlení,
konec spekulantů s ubytovnami.
Chceme změnu zákona o pomoci v hmotné nouzi.
V zákoně zastropujeme nájem podle cenové mapy nájemného MMR.
Doplatek na bydlení by mohl být čerpán pouze při splnění hygienických a technických předpisů, jako například omezení počtu obyvatel v jednom bytě.
Přídavek na dítě
Přídavek na dítě je vyplácen pouze v případě, že dítě plní povinnou školní docházku a absolvuje preventivní lékařské prohlídky pro děti a dorost.
V nejvíce problémových případech chceme zavést možnost přímého proplácení přídavků například školám.
Peníze za školní obědy, pomůcky, sportovní aktivity nebo školní výlety by mohly být vypláceny přímo dané škole.
Aby rodiče tyto peníze nemohli propít nebo prohrát v automatech.
Konec lichvy
Už v minulém období jsme předložili novelu zákona o spotřebitelském úvěru.
Chceme jasně stanovit, co je, a co není lichva.
Toto odvětví je třeba regulovat, protože nejdeme proti slušným podnikatelům, ale proti podvodníkům a zlodějům.
Lichvu chceme zastropovat jako násobek lombardní sazby ČNB, aby byla nezávislá na vůli politiků.
V současnosti to odpovídá maximální sazbě 25 až 30 %, záleží na výši úvěru .
Konec hazardu
Hazard a gamblerství je zásadní společenský problém.
Není možné tolerovat, aby lidé prohrávali v automatech sociální dávky.
Chceme zásadně omezit dostupnost hazardu, zejména v sociálně vyloučených oblastech.
Problém je hlavně v dostupnosti hazardu.
Pokud se v daném místě herny nenacházejí, lidé tam gamblerství nepodléhají.
Obec by měla mít možnost zakázat vstup do kasina lidem, kteří dlouhodobě pobírají sociální dávky.
Platové podmínky policistů
V roce 2011 byly policistům sníženy platy o více než 2000 Kč.
Existoval příslib, že se jim peníze postupně dorovnají do původní výše.
Dnes je jisté, že tento slib nebyl dodržen a s dorovnáním platů se nepočítá.
Požadujeme splnění slibů, které policisté dostali, a vrácení jejich platů alespoň na úroveň roku 2010.
Sociální služby
Je třeba se postarat o seniory a zdravotně postižené.
Česká populace nevyhnutelně stárne, starších lidí bude přibývat, a proto bude nutné změnit strategii financování sociálních služeb.
Financování sociálních služeb – je nutné jednoznačně říci, jakým způsobem budou služby financovány.
Transformace a úspory – na základě veřejné debaty stanovit síť poskytování sociálních služeb a jejich rozsah.
Chceme podporovat zdravotně postižené, aby si mohli najít zaměstnání.
Lidé ze sociálních zařízení musí mít možnost začlenit se zpět do života
Podporujeme vznik nových pracovních míst s rozvojem sociálních služeb v ambulantní, terénní a pobytové službě.
Požadujeme zlepšení platových podmínek zaměstnanců v sociálních službách, které jsou ostudné a nezajišťují lidem, kteří se starají o druhé, důstojný život.
Státní správa
Chceme urychleně přijmout zákon o státních úřednících, který zajistí odbornost a politickou nezávislost úředníků.
Dnes totiž přijde na úřad nový ministr, zahájí stranické čistky a dosadí si na tam své stranické kamarády.
Ministerstva a úřady musí fungovat jako nezávislé odborné instituce a ne jako molochy pro partajní kádry.
Zemědělství
Chceme zvýšit potravinou soběstačnost české republiky.
Je ostuda, že nejsme soběstační v tak tradičních komoditách jako je vepřové maso, brambory a zelenina
Kvůli dotacím je u nás naopak nadprodukce řepky olejky a obilí.
Obojí se používá především na výrobu biopaliv, jejichž povinné přimíchávání do benzínu a nafty chceme zrušit
Chceme změnu rozdělování dotací v zemědělství, nechceme dotovat velkopodniky, které na svou velikost zaměstnávají velmi málo lidí, chceme podporovat malé a začínající české zemědělce a rodinné farmy, které zaměstnají mnohem více lidí
