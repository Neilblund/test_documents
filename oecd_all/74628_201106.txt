TüRKiYE HAZIR
HEDEF 2023
12 Haziran 2011 Genel Seçimleri
SEÇİM BEYANNAMESİ
Içindekiler
12 HAZİRAN GENEL SEÇİMLERİ
Seçim
Beyannamesi
Sunuş  6 İleri Demokrasi  8 Demokratikleşme  9 Güçlü Siyaset Kurumu  13 Güçlü Sivil Toplum  14 Yeni Anayasa  15 Güven Veren Adalet Sistemi  17 Özgür ve Güvenli Bir Toplumsal Hayat  21 Vatandaş  ve Sonuç Odaklı  Yönetim  25 Büyük Ekonomi  30 Ekonomik Programın Felsefesi  32 Küresel Gelişmeler ve Türkiye  34 Makroekonomik ve Sektöre' Politikalar, Hedefler  36 Makroekonomi  36 Maliye Politikası  37 Gelir Politikası  38 Kamu Harcamaları  ve Yatırımları   39 Para Politikası  40 Finansal Hizmetler  40 Ödemeler Dengesi  41 istihdam ve Çalışma Hayatı  42 Ar-Ge ve İnovasyon  48 Mikroekonomi, Girişimcilik ve Sanayi Politikaları  51 Savunma Sanayii  55 Mal ve Hizmet ihracatı  56 inşaat, Teknik Müşavirlik ve Müteahhitlik Hizmetleri  57 Gümrük Hizmetleri  58 Turizm  59 Tarım  61 Enerji ve Madencilik  64 Ulaştırma, Haberleşme, Bilgi ve İletişim Teknolojileri  67
Güçlü Toplum  76 Eğitim  78 Sağlık  82 Kültür  86 Aile  90 Kadın  92 Gençlik  95 Spor  98 Sosyal Güvenlik  101 Yoksullukla Mücadele ve Sosyal Destekler  104 Dezavantajlı  Kesimlere Yönelik Politikalar  108 Engelliler  110 Yaşlılarımız  112 Korunmaya Muhtaç Çocuklarımız  113 Şehitlerimizin Dul ve Yetimleri, Malullerimiz ve Gazilerimiz  115 Vakıflar  117
Yaşanabilir Çevre ve Marka Şehirler  120 Hedef: Marka Şehirler  122 Yaşanabilir Çevre  122 Su Kaynakları  125 Ormanlar  125 Atık Yönetimi  126 Çevreci Ulaşım  126 Temiz Enerji Kaynakları  128 Yaşanabilir Şehirler  128 Altyapı  Hizmetleri  129 Kent içi Ulaşım  130 Konut  131 Kentsel Dönüşüm  132 Mülkiyet ve imar Planlaması  133 Engelsiz Şehirler  135 Afet Yönetimi  136 Yerel Yönetimler  137 Küresel Rekabet İçin Şehir Politikaları  138 İstanbul  138 Ankara  140 İzmir  141 Bölgesel ve Kırsal Kalkınma  143
Lider Ülke  146 Dış  Politika Yaklaşımımız  148 Avrupa Birliği ile İlişkiler  151 Amerika Birleşik Devletleri  152 Kıbrıs  153 Ortadoğu  153 Balkanlar  154 Rusya ve Kafkaslar  155 Orta Asya ve Türk Cumhuriyetleri  155 Afrika  156 Doğu ve Güneydoğu Asya  156 Latin Amerika  157 Dış  Yardımlar  158 Savunma  158
3 Kasım 2002'de seçimlere girerken, "Kaynak Türkiye'dir" demiştik...
Tarihiyle, kültürüyle, medeniyetiyle; dürüst, cesur, dinamik, girişimci insanlarıyla, gençleriyle, potansiyelleriyle Türkiye'nin en güzel kaynak olduğunu ifade etmiş,
Türkiye'ye inanarak yola çıkmıştık.
Son 8,5 yıl, Türkiye'ye inanmakla, güvenmekle ne kadar büyük bir isabet kaydettiğimizin, ne kadar haklı  olduğumuzun da açık ispatı  olmuştur.
Biz yola çıkarken, bu milletin ve bu ülkenin en fazla ihtiyacını  hissettiği şeyin özgüven olduğunu biliyor ve görüyorduk.
Bu milletin, kendisine, ülkesine, birbirine güvendiğinde, tüm engelleri aşacağına, tüm sorunları  geride bırakacağına, güçlü ve aydınlık bir geleceğe koşar adım ilerleyeceğine tüm kalbimizle inanıyorduk.
Milletin ihtiyaç duyduğu en son şey ise hayal kırıklığı  idi...
Yıllarca hayal kırıklıkları  yaşamış, siyasi ve ekonomik krizlerde tüm kazanımlarını  bir gecede kaybetmiş, siyasetin çözüm iradesinden umudunu kesmiş  bir milletin tekrar umutlarını  yitirmesine tahammülümüz olamazdı.
Biz, ülkenin ve milletin umudu olduğumuzun bilincindeydik...
Sadece sorunlarının çözümü için değil, o sorunların tekrar yaşanmaması, tekrar ve tekrar hayal kırıklıkları  yaşanmaması, Türkiye'nin dönüp dolaşıp başladığı  noktaya geri gelmemesi için de bir umut ışığı  olduğumuzun farkındaydık.
Uzun ve kutlu yolculuğumuzda siyaset bizim için hiçbir zaman, millete hizmet dışında bir anlam taşımadı.
Siyaseti içten çürüten, ülkeye ağır bedeller ödeten ikbal ve makam hırsı  siyaset anlayışımızda kendisine yer edinmedi.
Milletin istikbali, çıkarları; milletimizin istikameti, milletimizin bize yüklediği emanet, nezdimizde her zaman kutsal kabul edildi ve hassasiyetle muhafaza edildi.
AK Parti, milletin kurduğu, istikametini milletin çizdiği, rotasını  milletin belirlediği bir partidir ve uzun yolculuğu boyunca bu anlayıştan hiç sapmamıştır.
Bu siyaset tarzı  ve bu anlayıştır ki, 8 yılı  aşkın sürede, 78 yılın birikimlerine yenilerini eklemiş, 78 yılda yapılanların çok daha fazlasını  bu sürede ülkenin ve milletin hizmetine sunmuştur.
Yolsuzluğa geçit vermeyen, yasaklara tahammül edemeyen,
yoksullukla tam bir mücadele sergileyen AK Parti iktidarı, ülkemizin ilkler yaşamasını, milletçe hepimizi sevindiren başarıların yakalanmasını  sağlamış,
bunu kendi AK kadrolarıyla, AK teşkilatıyla ve 74 milyon Türkiye Cumhuriyeti vatandaşıyla birlikte gerçekleştirmiştir.
Ne mutlu bize ki, bugün, Türkiye'ye kazandırdıklarımız, eser, hizmet ve yatırımlarımız öyle bir çırpıda sayılamıyor, listelere sığmıyor.
Yine ne mutlu bize ki, bizi, bizden ziyade yaptıklarımız anlatıyor.
Mezra ve yaylalardan köylere, belde ve ilçelerden büyük şehirlere kadar, derslikler, üniversiteler, yollar, modern konutlar, barajlar, hastaneler, adalet sarayları  bizi anlatıyor.
Gözlerinden umut fışkıran çocuklar, geleceğe güvenle bakan gençler, esnafın, çiftçinin, köylünün, işçi ve memurun, sanayicinin özgüveni bizi anlatıyor.
Yıllardır hatırı  sorulmayan insanlarımızın sevinci, ihmal edilmiş, dışlanmış  kardeşlerimizin coşkusu, sorunları  inkâr edilen vatandaşlarımızın heyecanı, devlete güveni sarsılmış  bireylerin tebessümü bizi ve yaptıklarımızı  anlatıyor.
Bizi, sadece Türkiye, sadece 74 milyon değil; Ortadoğu'da, Balkanlar'da, Kafkasya'da kardeşlerimiz; Melbörn'den Toronto'ya gurbetteki vatandaşlarımız; Bağdat'ta, Kabil'de, Kudüs ve Gazze'de mazlumlar, Pekin'den Saraybosna'ya soydaşlarımız anlatıyor.
12 Haziran seçimlerine girerken, gücümüzü, heyecanımızı  ve enerjimizi yine milletimizden alıyor, milletimizin hayır dualarıyla bugün çok daha geniş  ufuklara yelken açıyoruz.
"Her şey Türkiye İçin" diyerek yola çıkan, ülkemizin itibarına itibar, gücüne güç, değerine değer katan siyasetimiz, yeni dönemde de, daha dinamik, daha etkili ve daha büyük bir Türkiye için, milletten aldığı  gücü yine sadece milletimizin hizmetine sunmaya hazırlanıyor.
Elinizdeki Beyanname, gelecek tasavvurumuzun, Türkiye için tahayyül ettiğimiz ufkun, belirlediğimiz hedeflerin bir yol haritasıdır.
Bu Beyanname, sadece önümüzdeki dönemin değil, aynı  zamanda Cumhuriyetimizin 100. yılına giden yolda her Türk vatandaşının hayal ettiği Türkiye ideali için AK Parti iktidarının atacağı  adımların ve gerçekleştireceği atılımların bir yol haritasıdır.
Ufkumuz, Cumhuriyetimizin 100. kuruluş  yıldönümü olan 2023 yılıdır.
Bu seçim beyannamemizde, bir yandan önümüzdeki dört yıl için hedeflerimizi oluştururken, bir yandan da Cumhuriyetimizin 100. kuruluş  yıldönümü için yeni bir vizyon ortaya koyuyoruz.
Türkiye için bir kez daha büyük düşünüyor, bir kez daha büyük adımlar atmanın heyecanını  taşıyoruz.
8,5 yıl boyunca popülizme asla tevessül etmedik; milleti, seçmeni kandırmayı  siyaset tarzı  olarak benimsemedik,
yapamayacaklarımızı  asla vaat etmedik,
vaat ettiklerimizin de güçlü şekilde arkasında durduk.
2002'de "3 yıl için bir vaadde bulunmayacağız, yapacaklarımız bizi anlatacak" diyerek iktidara gelmiştik.
Çünkü ülkemizin durumu halkımıza ne güven, ne de gelecek hissi veriyordu.
Bugün 2023 hedeflerinden bahsedebiliyorsak, bu AK Parti olarak son 8,5 yıllık iktidarımızda ülkemize kazandırdığımız güven ve istikrar ile, büyük reformlar ve başarılarımız ile mümkün hale gelmiştir.
Önümüzdeki dönemde de, yapabileceklerimizi hedef olarak belirliyor;
hedeflerimize ulaşmak için kaynağı  belli, projesi hazır, gerçekleşebilir hedeflerle milletimizin huzuruna çıkıyoruz.
Biz, bu ülkenin ve bu milletin, her şeyin en iyisini, en güzelini hak ettiğini düşündük;
8,5 yıl boyunca gece gündüz bu idealin peşinden koştuk.
Bugün artık bu ideale her zamankinden daha yakınız.
Amacımız, Türkiye'yi 2023 yılında dünyanın en büyük 10 ekonomisinden birisi olarak, ihracatını  500 milyar doların üzerine çıkarmış, 2 trilyon dolar milli gelir üreten, tarihi ve değerleri ile barışık, mutlu ve huzur içinde yaşayan insanların ülkesi yapmak.
Sizlerin desteği ve hayır duaları  ile başladığımız işi tamamlayacağız.
Çıraklık ve kalfalık döneminin ardından, 12 Haziran seçimleriyle, ustalık döneminde Türkiye'ye çok daha büyük sevinçler yaşatacağız.
Bu kutlu yolda her zaman milletimizle beraber yürüdük.
Bir kez daha, 74 milyon bir ve beraber, hizmet yolculuğuna hazırlanmanın heyecanını  taşıyoruz.
Yolumuz, bahtımız açık olsun diyor,12 Haziran seçimlerinin ülkemiz, milletimiz ve demokrasimiz için hayırlara vesile olmasını  diliyorum.
R. Tayyip ERDOĞAN
AK PARTI Genel Başkanı
Ileri Demokrasi
12 HAZİRAN GENEL SEÇİMLERİ
Seçim
Beyannamesi
İleri Demokrasi Demokratikleşme Güçlü Siyaset Kurumu Güçlü Sivil Toplum Yeni Anayasa Güven Veren Adalet Sistemi Özgür ve Güvenli Bir Toplumsal Hayat Vatandaş  ve Sonuç Odaklı  Yönetim
AK Parti siyaseti gerçek zeminine çekerek, bu zeminin merkezine insanı  koymuştur.
Bizim anlayışımızda, siyasetin temel amacı  insanın mutluluğu, huzuru ve refahıdır.
Çünkü biz, medeniyetimizin ruhunu teşkil eden ilkenin "İnsani yaşat ki devlet yaşasin" ilkesi olduğuna inanıyoruz.
AK Parti, milletimizin ferasetine, tecrübesine ve basiretine güven duyar.
Siyaseti millet iradesi temelinde yürütür.
AK Parti her zaman özgürlükten ve adaletten yana tavır koyar,
milletin iradesini her şeyden üstün tutar.
Bu demokratik vizyonda, devlet milletin efendisi değil, ona hizmet eden bir araç olarak görülür.
Bizim çoğulcu ve özgürlükçü demokrasi anlayışımız, bireylerin ve toplumdaki farklı  kesimlerin bütün yönleriyle kendilerini özgürce ifade ettiği zeminlerin inşa edilmesini gerektirir.
Çağdaş  demokrasilerde, siyasal katılım ve temsil ile yönetim arasındaki ilişkinin sarsılmaz bir bağla kurulması, herkesin buna saygı  göstermesi ve kabullenmesi zorunludur.
Demokrasi, insanın özgürlüğü için güvenliğin bir araç olarak kullanıldığı  bir siyasal rejimdir.
AK Parti, güvenlik için özgürlüğü feda eden bir anlayışı  kesinlikle reddeder.
AK Parti, bireylerin ve farklı  toplum kesimlerinin kendini özgürce ifade ettiği, haklarını  aradığı  ve başkalarıyla diyalog için tüm imkânların sağlandığı  demokratik koşulları  hazırlamıştır.
Hedefimiz, bu ortamın daha da geliştirilmesi ve gelecek nesillere aktarılmasıdır.
Çoğulcu ve katılımcı  demokrasi, tüm vatandaşların devletin imkânlarından ve kaynaklarından eşit ve adil bir biçimde yararlanması
ve herkesin hayat tarzına, kültürüne ve inancına saygı  gösterip kendilerini ifade edebilmelerine imkân sağlanması  anlamına gelir.
Bunun için, AK Parti siyasetinde kendi insanından korkan, her farklılığı  düşmanlık olarak gören, milletin sesine kulak vermeyen ceberrut siyaset anlayışına yer yoktur.
AK Parti, bu demokratik vizyonla yola çıkarak devletin asli görevinin bireyi daha mutlu, daha özgür ve daha huzurlu yaşatmak olduğuna inanır.
Bu yüzden, AK Parti'nin hizmet odaklı  siyaseti, insanların ve toplumun yüz yüze kaldığı  sorunlara çözüm üretmeyi amaçlar.
AK Parti'nin benimsediği çoğulcu ve özgürlükçü demokrasi anlayışının esasını, her bireyin ve tüm vatandaşlarımızın haklarını  güvence altına alan demokratik bir anayasa vizyonu oluşturmaktadır.
Bu anlayışla AK Parti anayasayı, insanları  haksızlıklara ve adaletsizliklere karşı  korumak için yapılmış  bir toplumsal sözleşme olarak görmektedir.
Sivil toplum bizim demokrasi anlayışımızın olmazsa olmazıdır.
Çağdaş, çoğulcu ve katılımcıdemokrasilerde sivil toplum alanı  her şeyden önce farklılığın, çeşitliliğin alanıdır.
AK Parti, toplumdaki bütün farklılıkların kendi görüş  ve talepleri doğrultusunda örgütlenip, siyasal, sosyal ve kültürel hak arayışında bulunmalarını  savunur.
Tektipçilikten ziyade farklılığa, kültürel çeşitliliğe önem veriyoruz.
Çağdaş  yönetişim anlayışı  gereği AK Parti, karar alma süreçlerinde sivil toplumun aktif katılımını  elzem görmektedir.
AK Parti'ye göre yerel yönetimlerin güçlendirilmesi, demokrasinin vazgeçilmez unsurlarındandır.
Bu çerçevede iktidarımız boyunca yetkinin merkezden daha çok yerel yönetimlere aktarılmasına büyük önem verdik.
Cumhuriyetimizin 100. yılında hedefimiz, vatandaş  odaklı  kamu politikalarının uygulanması  ve hizmet standartlarının yükseltilmesinde yerel yönetimlerin daha aktif ve yapıcı  roller üstlenmesidir.
Kısaca AK Parti, Türkiye'nin tabandan gelen en önemli demokratikleştirici siyasi gücü olduğunun bilincindedir.
Yeni iktidar döneminde sivil ve özgürlükçü bir anayasa yapımına önayak olarak bu misyonunu sürdürecektir.
Tüm toplumsal kesimlerin katılımıyla oluşturulacak bu anayasa, Türkiye'de demokratikleşmenin kusursuz işleyebilmesi için vazgeçilmezdir.
Ancak tam manasıyla demokratikleşmiş, tüm kurumların kendi yetki alanlarına çekildiği, millet iradesinin bütünüyle egemen olduğu bir Türkiye, muasır medeniyet seviyesine ulaşmış  olacaktır.
Demokratikleşme
AK Partili yıllar her konuda olduğu gibi demokratikleşme açısından da Türkiye'nin değişim yıllarıdır.
2002 yılı  seçim beyannamemizde ifade ettiğimiz gibi; "süreklilik içinde değişimi arayan, birliktelik içinde farklılıkları  koruyan, toplumun dinamizmine güvenen, dünyadaki gelişmelere ve yeniliklere açık bir siyaset anlayışını  hakim kılmayı  amaçlayan" politikaları  hayata geçirdik.
Bu dönem "Türk Demokrasisinin normalleşme yılları" olmuştur.
Olağandışı  dönemler yaşayan Türkiye nin olağan döneme, normal demokrasiye, hukuk devletine geçmesi AK Parti iktidarında hız kazanmıştır.
Vesayet yıllarından sonra gelen bu normalleşme süreci büyük bir değişim dönemidir.
AK Parti, bu normalleşme sürecinin tamamlanması, demokrasinin tüm kurum ve kurallarıyla yerleştirilmesi,
eksik demokrasiden ileri demokrasiye geçişin tam olarak sağlanması  için üçüncü dönem iktidara taliptir.
AK Parti'nin varlık nedenlerinden biri, Türkiye'nin demokrasi açığını  kapatmaktır.
AK Parti hükümetleri, ilk gününden itibaren, halkımızı  hak ettiği demokratik yaşam standardına kavuşturmak için reform niteliğinde bir dizi çalışma yapmıştır.
Türkiye'nin daha özgür, daha güvenli ve daha müreffeh bir ülke olması  için çok önemli adımlar atmıştır.
Ülkemizin ve insanımızın adeta çehresini değiştirmiş, her alanda olduğu gibi, demokratikleşme alanında da "sessiz devrim" diyebileceğimiz köklü değişimleri gerçekleştirmiştir.
Nereden nereye geldiğimizi anlayabilmek ve anlatabilmek için birkaç örnek vermekte fayda vardır.
Hükümetlerimizin son sekiz yılda attığı  demokratikleşme adımlarının bazıları  şunlardır: Normalleşme sürecinin ilk adımı  olarak OHAL kaldırılmıştır.
AK Parti iktidara gelir gelmez, normalleşme ve demokratikleşme sürecini başlatmış
ve ilk iş  olarak da adeta olağanlaşan bir hukuk rejimine dönüşen OHAL uygulamasını  kaldırmıştır.
İnsan haklarına saygının ve demokratikleşmenin bir göstergesi olmak üzere ilk hükümetimizin kuruluşundan hemen on iki gün sonra 30, Kasım 2002 tarihinde atılan bu adım, demokrasimiz açısından bir dönüm noktasıdır.
Avrupa İnsan Hakları  Mahkemesine yapılan bireysel başvurular sonucunda verilen kararların "yargılamanın yenilenmesi" sebebi sayılması  için usul kanunlarımızda değişiklikler yapılmıştır.
Gözden geçirilmiş  Avrupa Sosyal Şartı  onaylanmıştır.
Demokratik bir yönetimin hayata geçirilmesi için, sivil toplumun güçlenmesi ve örgütlenme özgürlüğünün sağlanması  amacıyla, 5253 sayılı  Dernekler Kanunu yürürlüğe konulmuş
ve bu suretle dernek kurma hakkına getirilen kısıtlamalar kaldırılarak, Avrupa İnsan Hakları  Sözleşmesiyle uyumlu örgütlenme özgürlüğü sağlanmıştır.
Toplantı  ve gösteri yürüyüşü düzenleme hakkının kullanımının daha demokratik temele dayandırılması  amacıyla 2911 sayılı  Toplantı  ve Gösteri Yürüyüşleri Kanunu'nda gerekli değişiklikler yapılmıştır.
Açık, şeffaf ve hesap veren yönetim anlayışının gereği olarak 4982 sayılı  Bilgi Edinme Hakkı  Kanunu çıkarılmıştır.
işkence ve kötü muamele ile mücadele edilmiş,
hükümetimizin "işkenceye sıfır tolerans" ilkesi titizlikle uygulanmış
ve bu konudaki bütün yasal düzenlemeler hayata geçirilmiştir.
Bu yola tevessül edenleri cezalandırma, devletin doğmuş  olan hak mağduriyetlerini karşılaması  yönünde gerekli yasal düzenlemeler yapılmıştır.
Birleşmiş  Milletler Medeni ve Siyasi Haklara ilişkin Uluslararası  Sözleşmesi ile Ekonomik, Sosyal ve Kültürel Haklara ilişkin Uluslararası  Sözleşmesi onaylanmıştır.
Olağanüstü dönemleri çağrıştıran ve yargı  bağımsızlığı  noktasında sürekli tartışma konusu olan Devlet Güvenlik Mahkemeleri 2004 yılında hukuk sistemimizden çıkartılmıştır.
Milli Güvenlik Kurulu ve Milli Güvenlik Kurulu Genel Sekreterliğinin yapısı  ve fonksiyonları  yeniden düzenlenerek çağdaş  demokrasilerdeki standartlara kavuşturulmuştur.
Sivillerin askeri mahkemelerde yargılanmasını  öngören mevzuat hükümleri değiştirilmiştir.
2004 yılında yapılan Anayasa değişikliği ile temel hak ve özgürlüklere ilişkin uluslararası  sözleşmeler, iç hukukta kanunlardan üstün hale getirilmiştir.
2007 halkoylamasında kabul edilen değişiklikle Cumhurbaşkanı'nı  doğrudan halkın seçmesini sağlayan köklü bir adım atılmıştır.
ifade özgürlüğünü genişleten düzenlemeler gerçekleştirilmiştir.
Basın özgürlüğünü çağdaş  standartlara kavuşturan yeni Basın Kanunu 2004 yılında yürürlüğe konulmuştur.
Dil yasakları  kaldırılmıştır.
Türkçe dışındaki dil ve lehçelerde özel kurslar açılabilmesine ve yayın yapılabilmesine imkan sağlanmıştır.
Sürekli Kürtçe yayın yapan TRT Şeş  ve TRT Arapça bu anlamda bir dönüm noktasıdır.
Aynı  şekilde, cezaevlerinde Türkçeden başka dillerde görüş  yasağı  kaldırılmıştır.
Diğer yandan, dil yasaklarını  kaldırmak suretiyle demokratik siyasetin alanını  genişletilmiş;
Siyasi Partiler Kanununun ilgili hükmünü değiştirerek partilerimizin Türkçe dışındaki dillerde de propaganda yapabilmesine imkân sağlanmıştır.
Vakıflar Kanunu, Sivil toplumu güçlendirecek, temel hak ve özgürlüklerin alanını  genişletecek şekilde yeniden düzenlenmiştir.
Kadın Erkek Fırsat Eşitliği Komisyonu Kanunu yürürlüğe konulmuştur.
2010 yılında halkoylamasında kabul edilen demokrasi, paketi olarak nitelenen anayasa değişikliği ile kapsamlı  bir yargı  reformu gerçekleştirilmiştir.
Bireylere kamu denetçisine başvuru hakkı  getirilmiş  ve bu yolla idarenin işleyişinin denetlenmesi sağlanmıştır.
Yüksek Askeri Şuranın kararlarına karşı  yargı  yolu açılmış,
sivillerin askeri mahkemede yargılanamayacağı  anayasal güvenceye alınmıştır.
Anayasa Mahkemesinin yapısı  yenilenmiş,
demokratik meşruiyeti güçlendirilmiş
ve vatandaşlarımıza bireysel başvuru hakkı  getirilmiştir.
Hâkimler ve Savcılar Yüksek Kurulu demokratik meşruiyete kavuşturulmuş, hâkim-savcıların da temsili sağlanmıştır.
12 Eylül darbesini gerçekleştirenlerin yargılanmasının önündeki engel kaldırılmıştır.
Kadın-erkek eşitliğini sağlamak, çocuklar, yaşlılar, özürlüler, şehitlerin dul ve yetimleri ile malul ve gazilere yönelik olarak Devlet tarafından pozitif ayrımcılık yönünde bazı  tedbirlerin alınmasına imkan tanınmıştır.
Kişisel verilerin korunmasını  isteme hakkı  anayasal teminat altına alınmıştır.
Vatandaşların yurt dışına çıkmaları  ile ilgili sınırlamalar daraltılmış,
tamamen yargı  kararı  şartına bağlanmıştır.
Çocuk hakları  anayasal temele kavuşturulmuştur.
Sendikal haklar ile grev hakkına getirilen sınırlamalar kaldırılmıştır.
Memurlara ve diğer kamu görevlilerine toplu sözleşme hakkı  tanınmıştır.
Kamu harcamalarının ve varlıklarının tamamının denetlenmesini öngören ve böylece demokrasinin en temel şartlarından olan hesap verebilirliği ve şeffaflığı  güçlendirmeyi amaçlayan Sayıştay Kanunu çıkarılmıştır.
2007 ve 2010 yıllarında olmak üzere iki kez halkoylamasına gidilerek, halkımıza geleceğini ilgilendiren anayasal konular hakkında son sözü söyleme imkanı  sağlanmıştır.
Demokrasinin güçlendirilmesi ve temel hak ve özgürlüklerin genişletilmesi ile ilgili bu anayasal ve yasal düzenlemelerin fiilen uygulamaya geçirilmesi amacıyla da çok sayıda ikincil düzenleme yapılmış
ve bu düzenlemelerin kağıt üzerinde kalmaması  için bir zihniyet dönüşümü gerçekleştirilmiştir.
Yeni iktidar dönemimizde de bu yöndeki çalışmalarımız sürecek ve demokrasimiz bütün kurum ve kurallarıyla en üst düzeye ulaşacaktır.
Avrupa Birliğine üyelik süreci reformların gerçekleştirilmesinde destekleyici bir rol oynamaktadır.
AB'ye üyelik sürecinin gerektirdiği düzenlemeler, bundan sonra da demokratik reformları  şekillendirmeye devam edecektir.
Milli Birlik ve Kardeşlik Projesi: Önemli demokratikleşme adımlarını  atarken, "Milli Birlik ve Kardeşlik Projesini" de devreye koyduk.
Uzun yılların biriktirdiği kronik hale gelen ve bütünlüğümüzü olumsuz etkileyen bütün toplumsal sorunlarımızın demokratik yöntemlerle çözümünü hedefledik.
Esasen, AK Parti kurulduğu günden itibaren Türkiye'nin sürekli ertelenen ve ertelendikçe daha da karmaşık hale gelen köklü sorunlarıyla cesaretle yüzleşmiş,
bu sorunlara yönelik kalıcı  çözümler getirmiştir.
Bu bağlamda, Demokratik Açılım, farklı  kesimlerin mağduriyetiyle oluşan toplumsal sorunlarımızı  milli birlik ve kardeşlik çerçevesinde çözme iradesini ifade etmektedir.
Bu sorunlar, bölgesel ve küresel bir siyasi aktöre dönüşen Türkiye'nin ayağındaki prangalardır.
Türkiye, bölgesinde düzen kurarken, küresel sistemin geleceğinde etkili olacak karar mekanizmalarında yer alırken, 2023 yılında ilk 10 büyük ekonomiden biri olmayı  hedeflerken toprakları  üzerinde, terör başta olmak üzere tüm sorunlarını  çözmek zorundadır.
Yıllardır Türkiye'nin farklılıklarını  bir zenginlik yerine bir tehdit alanı  olarak gören yaklaşımdan AK Parti iktidarı  ile uzaklaşan ülkemiz; bütün zenginliklerimizi fark etmemizi sağlayan bir iklime kavuşmuştur.
Farklı  etnik kimliklerin ve inanç grupların yaşadığı  sorunlar bu proje kapsamında cesaretle ele alınmıştır.
Birlik ve bütünlük potasında bir kardeşlik projesine dönüştürülmüştür.
Bu sorunların en can alıcısı  olan Kürt sorunuyla birlikte Alevi, Gayri Müslim ve Roman vatandaşlarımızın mağduriyetlerine el atılmıştır.
Öncelikli olarak Kürt sorunu ele alınmıştır.
Bu konuda esasen, yapılan yanlışların ve çözümsüzlük politikalarının nedeni, sorunun yıllardır sadece "terör ve güvenlik meselesi" olarak güvenlik paradigması  içinde algılanmış  olmasıdır.
Bu durum, önceki siyasi iktidarların sorunun çözümünü nerdeyse tamamen güvenlik bürokrasisine havale etmelerine neden olmuştur.
Böyle olunca da meselenin tek çözümü olarak güvenlik tedbirleri düşünülmüştür.
AK Parti hükümetleri olarak, biz bu siyasetin kolaycılık olduğunu, sorunu çözmekten ziyade iyice içinden çıkılmaz hale dönüştürdüğünü gördük ve terk ettik.
Öncekiler gibi yapabilir, hamaset ve retorikle sorunun çözümünü sadece güvenlik güçlerimize havale edebilirdik.
Bu siyaset daha az riskli olabilirdi.
Fakat biz, tarih ve millet önünde sorumluluğumuzun farkında olarak bunu yapmadık, yapamazdık da.
Terör gibi çok boyutlu sorunları, tek bir söylem üzerinden anlamak ve çözmek mümkün değildir.
Bu nedenle, sorunun tüm dinamiklerini hesaba katan kapsamlı  bir çözüm perspektifine ihtiyaç vardır.
AK Parti, baştan beri bu çok boyutlu ve kapsamlı  perspektifın hayata geçmesini sağlayacak adımlar atmaktadır.
Demokratik açılım sürecinde, meselenin her boyutunu dikkate alan, demokratikleşme, güvenlik tedbirleri, ekonomik kalkınma ve dış  politika gibi etkenleri ihmal etmeyen kapsamlı  bir program uygulamaya konulmuştur.
Buradan hareketle de, sorununun çözümünün sorunun doğduğu siyasal ve kültürel alanda yattığını  gördük.
Halka karşı  hesap vermek durumunda olan sorumlu bir iktidar olarak, sorunu tüm boyutlarıyla kavrayan ve çözmeye çalışan bir politika geliştirdik.
İşte Milli Birlik ve Kardeşlik Projesi olarak adlandırdığımız bu büyük proje ve bu kapsamda başlattığımız Demokratik Açdım yıllardır yaşadığımız bu çok yünlü sorun karşısında geliştirilen çok yönlü bir çözüm politikasıdır.
Sürekli vurguladığımız gibi, Demokratik Açılımın birbiriyle ilişkili iki temel hedefi vardır.
Birincisi, terör ve şiddeti sonlandırmak,
ikincisi de özgürlük alanını  genişleterek demokratik standartlarımızı  yükseltmektir.
Bu iki hedefin gerçekleşmesi; herkesin daha özgür, daha eşit ve daha müreffeh bireyler olarak yaşadığı  bir Türkiye'nin de ön şartıdır.
Demokratik Açdım sürecini başlattığımız andan itibaren, sağlıklı  bir konuşma ve diyalog ortamının yaratılmasının çok önemli olduğunu, hatta sorunlarımızı  çözmenin ön şartı  olduğunu ifade etmiştik.
Bunun için de toplumun tüm kesimleriyle sorunun çözümüne yönelik görüşmeler yaptık.
Başta siyasi partiler olmak üzere, sivil toplum kuruluşlarıyla, aydınlarla, sanatçılarla, gazeteciler ve yazarlarla meseleyi açıkça tartıştık.
Uzun süredir belki de ilk kez, bu yakıcı  sorunun karşılıklı  anlayış  ve diyalogla çözülebileceğine dair toplumda bir umut ve beklenti belirmiştir.
"Söz"e bir fırsat verilmesi gerektiği yönündeki politika, varlıklarını  silaha ve şiddete borçlu olan herkesi ve her kesimi ürkütmüştür.
Geldiğimiz noktada terör ve şiddetle hiçbir yere varılmayacağının tüm toplumsal kesimler tarafından anlaşılmış  olması  önemli bir kazanımdır.
Düne kadar sorunun adını  bile koyamayan ve konuşmaktan çekinen Türkiye, artık en aykırı  görüşlerin bile özgürce ifade edilebildiği bir ortama kavuşmuştur.
Yaptığımız çalışmalar sonucunda, en yakıcı  konuların bile büyük bir olgunlukla ve hassasiyetle tartışılabilir hale gelmesi demokrasimiz açısından çok önemli bir kazançtır.
Tüm dünyada yaşanan tecrübelerin gösterdiği gibi, terör demokrasinin ve özgürlüklerin düşmanıdır.
Şiddetin hâkim olduğu yerde sözün değeri yoktur.
AK Parti olarak, terör ve şiddetin yerine herkesin her şeyi konuşabildiği, birbirine hakaret etmeden ve birbirinin varlığını  ortadan kaldırmaya çalışmadan görüşlerini rahatlıkla açıklayabildiği ve bunun için yasal sınırlar içinde örgütlenebildiği bir demokratik ortamı  savunduk ve savunmaya devam ediyoruz.
Bizim terörle mücadelede tercihimiz, demokratik-insani yöntemlerle sorunun çözülmesidir.
Demokrasiyi askıya almadan, olağanüstü yönetim modellerine tevessül etmeden ve normalleşmeyi tamamlayacak şekilde yolumuza devam edeceğiz.
Ancak unutmayalım ki, uzun yılların katmerleştirdiği büyük bir sorunla karşı  karşıyayız.
Bu nedenle çözümün bir çırpıda beklenmesi gerçekçi değildir.
Sabırlı, azimli, kararlı  ve cesur olmak gerekiyor.
Büyük düşünmeye ve büyük adımlar atmaya, kaybedilen zamanı  kapatmak için yürümeye değil, koşmaya mecburuz.
Türkiye'de terör sorununun çözümü, en üst düzeyde güçlü bir siyasi iradenin varlığına,
kapsamlı  ve detaylı  çalışmalara ve yapılanların sistematik takibine bağlıdır.
Bu, sorunları  iyi anlamak ve iyi analiz etmek işin temelidir.
Bu kapsamlı  analizlerin üzerine köklü çözüm projesini başlattık.
Esasını  daha fazla demokratikleşme,
daha fazla insan hakları  ve vatandaşlarımızın özgürce ve huzurlu yaşadığı  bir yaklaşım oluşturmaktadır.
Toplumsal farklılıkları korku ve endişe unsuru görme yerine, bunları  gerçekten zenginliğimiz olarak gören bir felsefe.
Bütün vatandaşlarımızı  sevgi ile kucaklayan bir devlet şefkati...
Geçmişte devlet adına yapılan yanlışları  öz eleştiri ile kabul eden ve telafi eden, "insanı  yaşat ki devlet yaşasin" diyen bir medeniyet anlayışı.
Milli Birlik ve Kardeşlik Projesi bugün vatandaşlarımızca daha iyi anlaşılmaktadır.
Yine bugün, büyük toplumsal sorunların tamamında bir rahatlama sağlanmıştır.
Bu düşünme, konuşma, anlama ve kabullenme zemininde birbirini daha iyi anlayan ve seven bir toplumsal yapıya ya, bir büyük kardeşliğe ulaşacağımıza inanıyoruz.
Sorunun çözümüne yönelik kısa, orta ve uzun vadeli radikal adımları  ancak ve ancak tek başına iktidar olan, milletin teveccühünü kazanmış, millet-devlet kaynaşmasını  sağlamış  ve Türkiye partisi olan AK Parti atabilir.
AK Parti, ustalık dönemi olarak gördüğü üçüncü iktidar döneminde milli birlik ve kardeşlik ruhunu egemen kılarak tüm toplumsal sorunlan çözmeye kararlıdır.
Esasen, bu konuda AK Partinin alternatifi de yoktur.
Şu ya da bu biçimde sorunun ortaya çıkmasına neden olanlar, sorunun parçası  olanlar ve sorundan beslenenler onu çözemezler.
AK Parti olarak, baştan beri söylediğimiz şudur: Milli Birlik ve Kardeşlik projemizin hedefi, Türkiye'nin neresinde yaşarsa yaşasin, herkesin ama herkesin kendisini bu devletin eşit ve hür vatandaşı  olarak hissetmesini sağlamaktır.
Biz, aynı  tarihi, acıyı  ve sevinci paylaşan bir milletin çocuklarıyız.
Bu nedenle, bu topraklarda ayrılıkçılığın tarihsel, sosyolojik ve kültürel hiçbir temeli, zemini yoktur.
Bizim çözüm politikamızın odağında "insan" vardır.
Demokratik Açılım, öldürmeye değil, yaşatmaya odaklanan politikanın adıdır.
Bu nedenle, attığımız demokratikleşme adımları  ülkenin bir bölgesine ya da toplumun bir kesimine değil, tamamına yöneliktir.
Şiarımız, herkes için daha fazla demokrasi,
daha fazla haklar ve daha fazla özgürlüktür.
Bu yüzden diyoruz ki "Biz hep birlikte Türkiye'yiz."
Ancak, biz bunları  yeterli görmüyoruz.
12 Eylül 2010 akşamı, Sayın Başbakanımızın açıkça ifade ettikleri gibi, referandumdan çıkan sonuç yeni demokratik ve sivil anayasa için bir başlangıç teşkil etmektedir.
AK Parti, kuruluş  programında ifade ettiği demokratikleşme hedefini sivil yeni anayasa ile taçlandıracak
ve Türkiye'nin ileri demokrasiye kavuşmasını  sağlayacaktır.
AK Parti olarak, yeni anayasanın mümkün olan en geniş  katılımla hazırlanmasını,
tüm toplumsal kesimlerin taleplerini yansıtan tam bir "toplum sözleşmesi" olmasını  istiyoruz.
Milletimiz bunu yapacak olgunluk ve birikime sahiptir.
Güçlü Siyaset Kurumu
AK Parti, siyaset kurumunu ülke ve toplum sorunlarını  çözmenin, gelişmeyi ve hizmeti sağlamanın biricik ve en etkili aracı  olarak görmektedir.
Siyaset kurumuna güvenin iyice azaldığı  bir dönemde kurulan partimiz ve iktidarımız ülkemizde siyaset kurumunun tekrar güçlendirilmesi, siyaset ve siyasetçiye tekrar güven kazandırılması  için önemli mesafeler almıştır.
AK Parti, siyaseti dürüstlük ve liyakatle birlikte ele almış,
siyaseti ahlâki bir çizgiye yerleştirmiştir.
AK Parti, siyasetin finansmanını  şeffaflaştırmıştır.
Bunun en iyi örneğini kendisi vermiştir;
kuruşuna kadar gelir ve giderini sürekli olarak açıklamıştır.
Bu sayede bugün ülkemizde siyaset kurumu tekrar itibarını  kazanmış,
vatandaşlarımızın bütün taleplerinin muhatabı  haline gelmiştir.
Siyaset kurumuna güveni sarsarak, demokrasi dışı  beklenti ve hedefler oluşturma çabaları  da büyük ölçüde bertaraf edilmiştir.
Kendi kurumsal sınırlarının dışına taşarak siyaset kurumunun sınırlarını  daraltan, kimi zaman da yok sayan anlayışlar kendi sınırlarına çekilmiş, siyaset kurumu normal sınırlarına kavuşturulmuştur.
Demokrasilerin olmazsa olmazı  sivil siyaset ve siyasi partilerdir.
Anayasa tartışması  sırasında Siyasi Partiler Kanunu ve partilerin finansmanı  gibi konular da doğal olarak ele alınacaktır.
Siyaset üstün bir değerdir.
Siyaseti milletimizle ve milletimizin desteği ile yaptık ve yapıyoruz.
Milletimizin iradesini ve rehberliğini esas alıyoruz.
Halkımıza güveniyoruz ve onun güvenini her şeyin önünde görüyoruz.
Siyasette güven kavramının önemini biliyoruz ve bu güveni asla sarsmayacağız.
Ne aldanan ne de aldatan olmadık,
hep dürüst ve ilkeli siyaseti benimsedik.
Halkımıza verdiğimiz sözleri mutlaka yerine getirdik,
gerçekleştiremeyeceğimiz vaatlerde bulunmadık.
Halkımızın bizden önceki siyasi partileri tasfiye etmesinin nedeni, halkımızın talep ve iradesini yansıtmamalarıdır.
AK Parti toplumsal merkez ile siyasi merkezi, millet ile devleti bir araya getirmiş, toplumsal barışı  sağlamıştır.
Güçlü Sivil Toplum
Örgütlü toplum, sivil toplum kuruluşlarının kolayca kurulabildiği ve çalışabildiği toplumdur.
Çağdaş  toplumda vatandaşların değişik alanlarda haklarını  aramaları, tepkilerini dile getirebilmeleri ancak bu örgütlenmelerle mümkündür.
AK Parti olarak, bu inanç ve düşünce ile örgütlenmenin önündeki bütün engelleri kaldırdık.
Dernekler Kanunu bu felsefe ile tamamen değiştirilmiş,
dernek kurmak kolaylaştırılmış,
uluslararası  standartlara ulaştırılmıştır.
Çocukların da demek kurması mümkün hale gelmiştir.
Vakıflar mevzuatı  da bu doğrultuda değiştirilmiştir.
STK'ların çalışmalan kolaylaştırılmış,
desteklenmiş, teşvik edilmiştir.
iktidar olarak, ülkemizin temel sorunlarına dair ilgili STK'ların görüşlerinin alınmasına önem verdik.
Ekonomik Sosyal Konsey, anayasa değişikliği ile anayasal bir kurul haline getirilmiştir.
AK Parti hükümetleri döneminde, Yeni Türk Medeni Kanunu, Dernekler Kanunu ve son Anayasa değişiklik paketi gibi bir dizi düzenlemeyle, örgütlenme özgürlüğünde köklü değişiklikler ve iyileşmeler sağlanmıştır.
Bu kapsamda STK'larımızın dünyaya açılmalarını  önleyen yasaklar kaldırılarak, STK'ların uluslararası  örgütlenmelere girmeleri,
uluslararası  faaliyetler gerçekleştirmeleri kolaylaştırılmıştır.
Artık yeni Türkiye'de sadece büyük şehirlerimizdeki birkaç STK değil, yurdun en ücra köşesindeki küçük derneklerimiz dahi güçlü uluslararası  ilişkiler geliştirebilmekte
ve başka ülkelerdeki STK'larla ortak etkinlikler gerçekleştirebilmektedir.
Dahası, tüm demokratik ülkeler gibi Türkiye'deki STK'lar kendi hükümetlerini denetleme işlevini yerine getirmeye çalışmaktadırlar.
Eğer Türkiye de demokrasisini güçlendirmek ve kökleştirmek istiyorsa, kamu idaresiyle STK'ların birlikte çalışmalarının kanallarını  her geçen gün daha da artırmak zorundadır.
AK Parti, kurulduğu günden beri sahip olduğu bu vizyonu bugün de korumaktadır.
Artık parlamenter demokrasi yerini katılımcı  demokrasiye bırakmıştır.
Türkiye, iktidarımız döneminde katılımcı  demokrasi yanında tavır almıştır.
AK Parti iktidarı  döneminde çıkarılan yeni Dernekler Kanunu ile, İçişleri Bakanlığı  bünyesinde Dernekler Dairesi Başkanlığı, illerde il dernekler müdürlükleri oluşturulmuştur.
Derneklerle ilgili işlemleri yürütme görevinin polisten alınıp sivil kamu görevlilerine verilmesi, sivil toplumun önündeki engelleri kaldırmada önemli bir aşamadır.
Bu uygulama, derneklerin bir güvenlik sorunu gibi algılanmalarına son vermiştir.
Yeni dönemde yapacaklarımız şunlardır: 'Yeni Türk Medeni Kanunu, Dernekler Kanunu ve Vakıflar Kanunu'yla STKların çalışmalarını  kolaylaştırarak örgütlenme özgürlüğünü kuvvetli güvencelere bağlayan AK Parti iktidarı, önümüzdeki dönemde de bu yaklaşımını  güçlendirerek sürdürecektir.
Uygulamada ve zihniyet dönüşümünde yeni aşamalar kaydedilecektir.
Bu amaçla ilgili mevzuat ve uygulamalar, STK'ların önerileri alınarak, etkili katılımları  sağlanarak, örgütlenme özgürlüğünün teminat altına alınmasını, genişletilmesini hedefleyen bir anlayışla yeniden ele alınacaktır.
AK Parti demokrasiyi, halkın geniş  boyutlu katılımı  ile sürekli geliştirilmesi gereken bir süreç olarak görmektedir.
Bu kapsamda, çoğulcu ve katılımcı  demokratik siyasal sürecin sivil toplum örgütlerine açılması  ve karar verilecek konularda, ilgili toplum kesimlerinin görüş  ve önerilerinin alınmasına devam edilecektir.
Sivil toplum kuruluşlarının yönetime daha aktif katılımı  ile temsili demokrasinin katılımcı  demokrasiye doğru gelişmesi sağlanacaktır.
Böylece vatandaş, sadece seçimden seçime değil, güncel gelişmeler için de iradesini siyasal sürece yansıtma fırsatı  bulacaktır.
Sivil toplum kuruluşlarının, hükümetin sosyal ve ekonomik politikalarına katılımlarını  sağlamalarının en ileri adımı  olan ve son anayasa değişikliği ile güvenceye kavuşan Ekonomik Sosyal Konsey'in uyum yasası  çıkarılacak, etkili çalışması  sağlanacaktır.
Yeni Anayasa
AK Parti, insanı  ve onun özgürlüklerini esas alan, devleti ve kurumlarını  insana hizmetin aracı  olarak gören bir siyasi anlayışın temsilcisidir.
Bu nedenle AK Parti; kurulduğu günden itibaren Türkiye'nin bir anayasa sorunu olduğunu, bu sorunun çözümünün de çoğulcu ve özgürlükçü yeni bir anayasanın hazırlanmasından geçtiğini ifade etmiştir.
AK Parti'nin birinci ve ikinci hükümetleri döneminde gerçekleşen Anayasa değişiklikleri bireysel hakların ve demokratik siyasetin alanını  genişletmiş;
2004, 2007 ve 2010 anayasa değişiklikleri ise yeni anayasanın zeminini hazırlamıştır.
AK Parti'ye göre yeni Anayasa, bireylerin haklarını  en etkili şekilde koruma'', temel hak ve özgürlükleri `İnsan Hakları  Evrensel Beyannamesi'nin ve 'Avrupa İnsan Hakları  Sözleşmesi'nin getirdiği ilke ve standartlarda güvence altına almalıdır.
Esasen, Türkiye'nin her alanda kat ettiği mesafe ve yükselen toplumsal talep, yeni Anayasayı  ertelenemez hale getirmiştir.
Ancak, anayasal düzen bu gelişmelerin gerisinde kalmıştır.
Toplumun yaklaşık 30 yıl önce, bir darbe ürünü olarak kendisine dayatılan bu anayasayı  hak etmediği açıktır.
Türkiye'nin yeni konumuna uygun yeni bir anayasaya ihtiyacı  vardır.
12 Eylül askeri müdahalesiyle derinleşen demokrasi açığının bütünüyle kapatılması  ve normalleşme sürecinin tamamlanması  yeni, sivil ve demokratik anayasanın hazırlanmasına bağlıdır.
AK Parti'nin varlık nedenlerinin başında gelen demokratikleşme sürecinin taçlandırılması  da yeni anayasanın hazırlanmasıyla mümkün olacaktır.
Bu nedenle üçüncü iktidar dönemi yeni anayasa dönemi olacaktır.
AK Parti, kuruluşundan itibaren hedeflediği ve ilk iki dönemde olgunlaştırdığı  yeni anayasa sürecini tamamlamaya kararlıdır.
Elbette yeni anayasanın nasıl olacağına milletimiz karar verecektir.
AK Parti olarak, şu ana kadar savunduğumuz çağdaş  demokrasi anlayışını  yansıtan,
mümkün olan en geniş  mutabakatla ve demokratik yöntemle hazırlanan,
toplumlann bütün kesimlerinin sahipleneceği bir anayasa hedefliyoruz.
Bu anayasa; dışlayıcı  değil kapsayıcı,
ötekileştirici değil kucaklayıcı,
ayrıştırıcı  değil bütünleştirici,
bastırıcı  değil özgürleştirici,
aynılaştıran değil çeşitlilikte birliği savunan,
çoğulcu ve özgürlükçü bir anayasa olacaktır.
Temel felsefesi bireyin özgürlüğü ve korunması  olan, yargının bağımsızlığı  ve tarafsızlığını  sağlamaya yönelik kurumsal güvenceleri içeren ve aynı  zamanda da siyasi sistemin işleyişindeki belirsizlikleri ortadan kaldıran yeni bir anayasanın yapılması, Türkiye'de demokrasi,
insan hakları
ve hukukun üstünlüğünün kökleşmesi bakımından önemli bir aşama olacaktır.
Yeni anayasa demokratik ve katılımcı yöntemle hazırlanacaktır.
Yeni anayasanın içeriği gibi yöntemi de demokratik olmalıdır.
Toplumun tüm kesimlerinin tartışmaya ve yeni anayasanın inşası  sürecine katılması  gerekir.
Şiddete ve teröre başvurmadan, bu süreçte her türlü görüş  serbestçe ifade edilebilecek ve örgütlenme imkanı  bulabilecektir.
Burada çok sesliliğin ve çoğulculuğun sağlanması  ve korunması  esastır.
En aykırı  sesler bile kamusal alanda kendisine yer bulacaktır.
Bu bağlamda yeni anayasa yapımı  sürecinin olmazsa olmaz unsurları  şöyle sıralanabilir : Tartışma: Yeni anayasa hazırlanma yönteminden, içermesi gereken ilke ve kurallara kadar her boyutuyla kamuoyunda açıkça tartışılmalıdır.
Katılım: Anayasalar toplum sözleşmesi olduğu için toplumun tüm kesimlerinin bu temel belgenin hazırlanmasına katkı  vermesi gerekir.
Bu katılım, yazılı  ve görsel medyada meseleyi tartışmaktan, halkoylamasında oy vermeye kadar uzanan geniş  bir yelpazede gerçekleşebilecektir.
Uzlaşma: Anayasa yapımı  kanun yapımından farklı  olarak, parlamento içinde ve dışında faaliyet gösteren siyasi partilerin ve tüm toplumsal kesimlerin belli ölçüde uzlaşmasını  gerektirmektedir.
Anayasa reformu için geniş  ve kapsamlı  bir uzlaşma mümkün olmadığı  takdirde, yeterli sayılabile'5fcek bir mutabakatla anayasa değişikliği gerçekleştirilmelidir.
Toplumu temsil eden bütün siyasal aktörler anayasa yapımı  sürecine katılmalı  ve görüşme masasına gelenler anayasa reformunu müzakere ederek olgunlaştırmalıdır.
Referandum: Siyasi ve sosyal aktörlerin katılımıyla hazırlanan yeni anayasanın mutlaka serbest bir ortamda halkoylamasına sunulması  gerekir.
AK Parti olarak, yeni anayasanın mümkün olan en geniş  katılımla ve serbest bir ortamda hazırlanmasının demokratik meşruiyet ve toplumsal sahiplenme açısından son derece önemli olduğunu düşünüyoruz.
Bunu sağlamak için gereken her adım atılacaktır.
Yeni Anayasa, Türkiye büyük millet Meclisi tarafından yapılacaktır.
Türkiye Büyük Millet Meclisi yeni bir anayasa yapma yetkisine sahiptir.
Anayasa'nın 175. maddesinde Anayasa'nın nasıl değiştirileceği açıkça yazılıdır.
Değiştirecek organ da TBMM'dir.
Anayasa'yı  değiştirebilen organ yeni bir anayasa da yapabilir.
Dolayısıyla, yeni anayasanın Parlamento tarafından yapılmasının önünde hiçbir hukuki veya siyasi engel yoktur.
Meclis bu iradeye ve yeteneğe fazlasıyla sahiptir.
Cumhuriyeti kuran TBMM, en zor şartlarda bile, 1924 Anayasası  gibi, oldukça demokratik bir anayasa yapabildiğini göstermiştir.
Dolayısıyla, önümüzdeki genel seçimlerde milletimiz yeni anayasayı  hazırlayacak olan parlamentoyu seçecektir.
Yeni parlamentonun en önemli görevi de milletten aldığı  yetkiyle demokratik bir anayasa yapmak olacaktır.
Yeni Anayasa yeterince kısa, öz ve açık olmalıdır,
Yeni anayasada ayrıntılı  düzenlemelere yer verilmemelidir.
Anayasa, bireysel özgürlükler için gerekli güvenceleri içermek kaydıyla, mümkün olduğu kadar kısa, öz, açık ve tutarlı  olmalıdır.
Temel ilkeleri yaz eden ancak ayrıntıya boğulmamış  bir yapıda olmalıdır.
Diğer yandan, bu temel hukuk belgesinin sadece anayasa uzmanları  tarafından değil, toplumun tüm fertleri tarafından da okunup anlaşılabilir olması  gereklidir.
Yeni Anayasa insan odaklı, özgürlükçü bir anayasa olacaktır.
Yeni anayasa bireyi ve onun haklarını  esas alan,
devleti kutsal bir varlık değil bireye ve topluma hizmet eden bir araç olarak gören,
toplumsal çeşitliliği bir tehlike değil zenginlik olarak kabul eden,
tek sesliliği değil çoğulculuğu öne çıkaran
ve demokratik hukuk devletinin tüm unsurlarını  içeren bir metin olacaktır.
Kısacası, yeni anayasa çağdaş  demokratik ülkelerin kabul ettiği temel siyasi değer ve ilkeleri benimseyen, demokratik, çoğulcu
ve özgürlükçü bir anayasa olacaktır.
Yeni Anayasa'nın temel hak ve özgürlüklere ilişkin bölümünün özgürlüklerin korunmasını  esas, sınırlandırılmasını  ise istisna olarak gören bir anlayışı  tüm yönleriyle yansıtması  gerektiğine inanıyoruz.
Ayrıca, temel haklar kısmı  düzenlenirken Birleşmiş  Milletler İnsan Hakları  Bildirgesi ve Avrupa İnsan Hakları  Sözleşmesi gibi ülkemizin taraf olduğu uluslararası  insan hakları  belgeleri esas alınmalıdır.
Bu bağlamda, temel haklar kısmında din özgürlüğünden, eğitim hakkına, yaşama hakkından siyasi parti özgürlüğüne kadar bir çok hak ve özgürlük de bu konulardaki çağdaş  eğilimler ve uygulamalar ışığında yeniden düzenlenmelidir.
Yeni anayasada egemenliği kullanma yetkisine sahip yasama, yürütme ve yargı  organları  arasındaki ilişkiler kuvvetler ayrılığı  ilkesi esas alınarak yeniden belirlenmelidir.
Egemenliğin kayıtsız şartsız millete ait olduğu gerçeği hiç bir yoruma meydan vermeksizin bu anayasanın ruhu haline getirilmelidir.
Türkiye'de 1876'daki ferman anayasasından sonra hazırlanan 1921 anayasası  Türkiye'nin istiklal mücadelesi verdiği bir döneme rastlamıştı.
2011 seçimlerinden sonra hazırlanacak olan anayasa Türkiye'nin istikbal davası  olarak hazırlanacaktır.
Güven Veren  Adalet Sistemi
Hedefimiz, 2015 yılında herkesin güven duyduğu bir adalet sistemine ulaşmaktır.
Adalet meşruiyetin temeli, meşruiyet ise idarenin dayanağıdır.
Adalet hizmetleri, köklü bir devlet geleneğine sahip milletimize yakışmayacak şekilde yıllarca ihmale uğramış  ve halkımızın adalet sistemine olan güveni azalmıştır.
Adalet sistemine ilişkin sorunların çoğu AK Parti döneminde ya sorun olmaktan çıkartılmış, ya da önemli ölçüde azaltılmıştır.
Geçtiğimiz yıllarda adalet hizmetleri alanında önemli atılımlar gerçekleştirilmiştir.
Bu bağlamda, yargı  bağımsızlığı  ve tarafsızlığının güçlendirilmesinin yegane yolu olan demokratik meşruiyetin gerçekleştirilmesinden mevzuatın yenilenmesine, fiziki ve teknik altyapının geliştirilmesinden ceza infaz kurumlarının modernizasyonuna, insan kaynakları  kapasitesinin artırılmasından adalet teşkilatının yeniden yapılandırılmasına kadar pek çok alanda önemli ilerleme sağlanmıştır.
Bu süreçte, hükümetlerimiz hazırlamış  olduğu Yargı  Reformu Stratejisi ve bu Planın hayata geçirilmeye başlanmasıyla yargının daha katılımcı,
daha şeffaf, daha hesap verebilir bir kurum haline gelmesini sağlamış
ve "güven veren bir adalet sistemi"ni kendisine vizyon olarak belirlemiştir.
2002 Yılı  itibarıyla Adalet Sisteminin Genel Manzarası
Mahkemelerin iş  yükü aşırı  derecede artmış  ve yargılamalar makul sürede tamamlanamaz hale gelmişti.
Hakim ve Cumhuriyet savcısı  ile adalet personeli sayısı  yetersizdi.
Demokratik meşruiyete dayanmayan, hakim-savcıların temsil edilmediği, Avrupa standartlarından uzak ve kast sisteminin etkin olduğu bir Hakimler ve Savcılar Yüksek Kurulu bulunuyordu.
Adliyelerin genel durumu vahimdi. Adalet hizmetleri hükümet konaklarının zemin katlarında, kiralık apartman daireleri ya da iş  hanlarında sunuluyor;
teknik donanım bakımından son derece kısıtlı  imkanlar ile çalışmalar sürdürülüyordu.
Genel bütçeden adalet hizmetlerine ayrılan pay yetersizdi.
Cezaevleri sürekli isyanlar ve kötü muamele iddialan ile ulusal ve uluslararası  kamuoyunun gündemine gelmekteydi.
Günümüz ihtiyaçlarını  karşılamayan, geçen yüzyıldan kalan kanunlar uygulanmaktaydı.
Yargı  Reformu Alanında Yaptıklarımız
AK Parti hükümetleri döneminde, yargı  sistemimizin sorunları  titiz ve ayrıntılı  bir çalışma ile önem ve öncelik sırasına tabi tutularak kısa, orta ve uzun vadeli çözüm yollarının gösterildiği ve Cumhuriyet tarihindeki ilk planlı  çalışma olan Adalet Bakanlığı  Stratejik Planı  ve Yargı  Reformu Stratejisi'ne bağlanmıştır.
Bu belgeler, reformist bir anlayış  ile bütüncül, katılımcı  ve sistematik bir yaklaşım içerisinde, yargının sorunlarını  çözmeyi hedeflemektedir.
Fiziki ve Teknik Altyapı
Modern adalet sarayları  inşa ettik.
AK Parti iktidarında Cumhuriyet tarihinde yapılanın 5 katı  kadar adalet hizmet binası  yapılmıştır.
Bu anlamda 130 Adalet Sarayı  tamamlanmış  ve halen 99 hizmet binası, inşaat ve proje aşamasında bulunmaktadır.
İstanbul'un Anadolu ve Avrupa yakasına dünyanın en büyük adalet sarayları  yapılmıştır.
Bilişim teknolojisini yargının hizmetine sunduk.
Daktilo makinası  ile çalışan adliyeler bilgisayarlarla donatıldı.
2002 yılında kullanılan bilgisayar sayısı  2011 yılı  itibariyle % 859 oranında artırılmıştır.
Ulusal Yargı  Ağı  Projesi (UYAP) ile bütün adliyeler ve ilgili birçok kurum (nüfus, tapu, polis ve seçim kurulları  gibi) elektronik ağlarla birbirine bağlanmıştır.
Avukatlar ve vatandaşların internet üzerinden dava açabilmeleri mümkün hale getirilmiştir.
Yargının mali imkânlarını  geliştirdik. Adalet hizmetlerine ayrılan bütçe 2002 yılı  öncesine göre 2 katına yakın artırılmıştır.
Çalışmalarında kullanacak kağıt bile bulamayan, olumsuz çalışma koşullarında faaliyetlerini sürdüren adli teşkilatın, fiziki ve teknolojik alt yapısı  güçlendirilerek, çalışma imkân ve şartları  iyileştirilmiştir.
Yüksek mahkemelerin fiziki altyapılarını  güçlendirdik.
Anayasa Mahkemesi'nin konumuna uygun modern bir hizmet binası  yapılmıştır.
Danıştay'ın hizmet binası  inşaatı  2011 yılı  içinde tamamlanacaktır.
Yargıtay'ın hizmet binası  ihtiyacının giderilmesi için gerekli destek sağlanmış, kapasitesinin artırılması  ile birlikte yeni ek bina tahsis edilmiştir.
Yapısal Değişiklikler ve Mevzuat
Demokrasi standartlarını  yükselttik,
hukuk devletini güçlendirdik.
Bu dönemde gerçekleştirilen mevzuat değişikliklerinde demokrasinin geliştirilmesi
ve hukuk devletinin güçlendirilmesi temel ilke olarak benimsenmiştir.
2002 yılından bu yana yapılan mevzuat değişiklikleri ile evrensel hukuka uygun olarak insan hak ve özgürlüklerinin genişletilmesi hedeflenmiştir.
Geçen yüzyılın devletçi zihniyeti terk edilmiş  ve insan odaklı  anlayış  benimsenmiştir.
işkenceye karşı  sıfır tolerans ilkesi uygulanmış
ve bunun olumlu sonuçları  alınmıştır.
Temel hak ve özgürlüklere ilişkin güvenceler arttırılmıştır.
Önemli Anayasa değişiklikleri gerçekleştirdik.
Hükümetlerimiz döneminde 10 kez Anayasa değişikliği gerçekleştirilmiş
ve Anayasa'nın toplam 54 maddesi demokratikleşme yönünde yenilenmiştir.
Yapılan Anayasa reformlarıyla Avrupa Birliği sürecinde önemli adımlar atılmış,
insan hakları, demokrasi ve hukukun üstünlüğüne dayalı  devlet anlayışı  güçlendirilmiş,
insan odaklı  bir yönetim anlayışı  tesis edilmiştir.
Türk Hukuk Sisteminin temel yasalarını  yeniledik.
Geçen yüzyıldan kalan, güncelliğini kaybeden, evrensel ilkelerden kopuk ve toplumun taleplerini karşılamaktan uzak kalmış  ceza ve hukuk alanındaki temel kanunların tümü yenilenmiştir.
Bu bağlamda; Türk Ceza Kanunu, Ceza Muhakemesi Kanunu, İnfaz Kanunu, Türk Ticaret Kanunu, Hukuk Muhakemeleri Kanunu ve Türk Borçlar Kanunu değiştirilmiştir.
İnsan Kaynakları
Yargıda insan kaynakları  kapasitesini artırdık.
Daha hızlı  ve etkin yargılama yapılabilmesi için, hakim ve savcı  sayısı  2002 yılına göre tüm engellemelere rağmen %26 oranında artırılmıştır.
Adalet teşkilatının yardımcı  personel sayısı  %75 oranında artırılmıştır.
Hakim ve savcıların yurt içinde ve yurt dışında yabancı  dil eğitimi almaları  sağlanmış  ve dünyadaki gelişmeleri takip edebilmelerine imkân tanınmıştır.
Ceza infaz kurumları, aile mahkemeleri ve çocuk mahkemelerinde uzmanların (psikolog, pedagog ve sosyal çalışmacı  gibi) istihdam edilmesi sağlanmıştır.
Ceza İnfaz Sistemi
Cezaevi sorunlarını  ülke gündeminden çıkarttık.
Geçmişte toplumun tüm kesimleri tarafından bilinen cezaevi sorunları  bugün için ülke gündeminden çıkartılmıştır.
Modern ve yüksek güvenlikli ceza infaz kurumları  kurularak fiziki alt yapı  geliştirilmiş, insan kaynakları  kapasitesi güçlendirilmiştir.
Uluslararası  standartlara uymayan 189 ceza infaz kurumu ile birlikte, Bayrampaşa ve Ulucanlar ceza infaz kurumları  da kapatılmıştır.
İnfaz mevzuatı  yenilenmiş
ve infaz sistemimiz uluslararası  standartlara uyumlu hale getirilmiş, denetimli serbestlik teşkilatı  kurulmuştur.
Yargının Hizlandırılması
Yargının hızlandırılmasına ilişkin tasarıyı  kanunlaştırdık.
Bu Kanunla mahkemelerin iş  yükü yaklaşık %20 oranında azaltılmıştır.
Bazı  filler suç olmaktan çıkartılarak idari para cezası  yaptırımı  getirilmiş,
veraset ilamı  ile diğer bazı  işlemlerin noterlerden de yapılabilmesi sağlanmıştır.
İstinaf Mahkemeleri'nin faaliyete geçirilmesi için önemli adımlar attık.
Yargı  alanında iki dereceli yargılamayla hukuki güvenceyi arttıracak olan istinaf mahkemelerinin mevzuat alt yapısı  ve diğer çalışmaları  iktidarımız döneminde tamamlanmıştır.
İstinaf mahkemelerinin Cumhuriyet başsavcıları  HSYK tarafından atanmıştır.
Personel ihtiyacı  karşılanmış,
hizmet binaları  yapılmış
ve UYAP kapsamında kullanılacak yazılım tamamlanmıştır.
Bu mahkemeler 2011 yılında faaliyete geçirilecektir.
Yüksek mahkemelerin kapasitelerini artırdık.
Yargıtay ve Danıştay'ın iş  yoğunluğu göz önünde bulundurularak, yeni daireler kurulmuş, üye sayısı  artırılarak kapasitesi güçlendirilmiştir.
Yaptıklarımızın Uluslararası  Yansımaları
Hazırladığımız Yargı  Reformu Stratejisi ve buna uygun olarak gerçekleştirdiğimiz faaliyetler, yargı  bağımsızlığının ve tarafsızlığının geliştirilmesi ve demokrasimizin güçlendirilmesi bakımından, Avrupa Konseyi, Avrupa Birliği ve Venedik Komisyonu gibi uluslararası  kurumların hazırladığı  raporlarda ve yaptıkları  açıklamalarda olumlu değerlendirilmiştir.
Güven Veren Adalet Sistemine Ulaşmak için Yapacaklarımız
Yargılamalar daha da hızlanacaktır.
Yıllardır yargının sorunları  ele alındığında dile getirilen en önemli husus; yargılamaların uzun sürmesi ve bunun sonucu olarak adalete olan güvenin sarsılmasıdır.
Bu sorunun çözülmesi amacıyla yukarıda belirtilen çalışmalara ilave olarak aşağıdaki adımların atılması  öngörülmektedir.
İstinaf Mahkemeleri faaliyete geçirilecektir.
Bu mahkemelerin faaliyete geçirilmesiyle birlikte Yargıtay'a gelen iş  sayısı  önemli ölçüde azalacak, yargılama kalitesi yükselecek ve yargılama hızı  artacaktır.
Uyuşmazlıklar için alternatif çözüm yolları  geliştirilecektir.
Uyuşmazlıkların muhakeme dışı  çözümü sayesinde çok sayıda uyuşmazlık mahkemeye gelmeden çözülebilmekte,
mahkemelerin iş  yükü azalmakta,
bireyler sorunlarını  kısa sürede ve kolayca çözebilmekte ve bu suretle toplumsal barış  daha iyi korunabilmektedir.
Ülkemizde de bu alanda önemli çalışmalar yapılmış  ve yapılması  öngörülmektedir.
Bu bağlamda, hukuk uyuşmazlıklarının arabulucular vasıtasıyla çözülmesini sağlayacak kanun Meclis gündeminde olup, yeni yasama döneminde yasalaşacaktır.
Ticari uyuşmazlıkların mahkemelere gelmeden, hakemler vasıtasıyla çözümü mümkün hale getirilecektir.
idari yargıda uyuşmazlıkların yargı  öncesi çözüm usulleri geliştirilecektir.
Ceza yargılamasında uzlaşma müessesesinin daha da etkin olarak uygulanması  sağlanacaktır.
Hakim-savcı  ve yardımcı  personel sayısı  artırılacaktır.
2002 yılından bu güne kadar hakim savcı  sayısı  bütün engellemelere rağmen % 26 oranında artırılmıştır.
Önümüzdeki yıllar için de gerekli planlamalar yapılmış  olup, en kısa sürede hakim-savcı  sayısı  Avrupa ülkelerindeki standartlara çıkartılacaktır.
Halen ülkemizde her yüzbin kişiye düşen hakim-savcı  sayısı  9'dur.
Bu rakamın ortalama 20 hakim-savcıya yükseltilmesi hedeflenmektedir.
Personel sayısı  % 75 oranında artırılmış  olup, ihtiyaç planlaması  yapılmıştır.
Adli Tıp Kurumu'nun kapasitesi artırılacaktır.
Bugüne kadar Kurum'un fiziki alt yapı  imkânları  arttırılmış, insan kaynakları  güçlendirilmiş, laboratuvarlarının uluslararası  alanda geçerliliği sağlanmış  ve güvenilirlik kazandırılmıştır.
Önümüzdeki dönem için teknolojik yatırımlara devam edilmesi,
Kurumun ülke genelinde yaygınlaştırılması
ve hizmetlerinin hızlandırılması  amaçlanmaktadır.
Kamu Denetçiliği Kurumu (Ombudsman) kurulacaktır.
idarenin işleyişinin denetlenmesi amacıyla Anayasa ile Kamu Denetçiliği Kurumu'nun kurulması  kabul edilmiştir.
Kurumun teşkilatlanmasıyla ilgili Tasarı  TBMM Genel Kurulu gündemindedir.
Bu Kurumun faaliyete geçmesiyle idarenin hukuka uygun çalışması  ve insan odaklı  hizmet vermesi sağlanacaktır.
Vatandaşlarımıza idari uyuşmazlıklarının çözümü için yeni bir başvuru yolu getirilmektedir.
Vatandaşlarımızın adalete erişimi daha da kolaylaşacaktır.
Yargılama usulleri basitleştirilecek,
hukuki süreçler konusunda vatandaşlarımız bilgilendirilecektir.
Adliyelerde kurulacak ön bürolar ve danışma masalarıyla, vatandaşlar adli hizmetlerden daha hızlı  yararlanacaktır.
Maddi durumu zayıf olan vatandaşlarımızın hukuk davalarında adli yardım almaları  olaylaştırılacaktır.
Koruyucu hukuk uygulamaları  geliştirilecektir.
Koruyucu hukuk uygulamaları  ile toplumda hak ve hukuk bilinci geliştirilecek,
uzlaşma ve müzakere kültürü yaygınlaştırılacaktır.
İlköğretim çağından itibaren öğrencilere hukuk bilinci verilecek
ve gençlerin toplumsal hayata daha bilinçli katılması  sağlanacaktır.
Koruyucu hukuk kapsamında geliştirilen müfredat ile hak ve sorumluluk bilincine sahip bireyler, etkin birer vatandaş  olarak hukukun gerçek sahipleri olacaktır.
Yargının medya ve halkla ilişkileri güçlendirilecektir.
Yargıda basın sözcüleri oluşturularak kamuoyu şeffaf bir şekilde bilgilendirilecektir.
Büyük adliyelerde medyanın bilgi alabileceği ve çalışabileceği basın ve halkla ilişkiler büroları  kurulacaktır.
Yargı  mensupları  için medyanın işleyişi hakkında, medya mensupları  içinse yargı  birimleri, çalışma usulleri, yargı  bağımsızlığı  gibi konularda bilgilendirme çalışmaları  yapılacaktır.
Çeşitli aralıklarla yargıya güven konusunda kamuoyu araştırmaları  yapılacaktır.
Avukatlık hizmetleri etkinleştirilecektir.
Bilindiği gibi savunma hakkı  en önemli insan haklarından birisidir.
Avukatlık müessesesi bu hakkın olmazsa olmaz şartıdır.
Avukatlık mesleğinin sorunlarının çözümüne ve avukatların yargısal faaliyetlere daha etkin katılımının sağlanmasına yönelik olarak Türkiye Barolar Birliği ve barolar ile işbirliği yapılacaktır.
Kamuda görev yapan hukuk müşavirleri ve avukatların daha etkin hale getirilmesi sağlanacaktır.
Yargı  mensupları  ve avukatlar ile akademisyenler arasındaki mesleki işbirliğinin geliştirilmesine yönelik çalışmalar yürütülecektir.
Yurt dışında yaşayan vatandaşlarımızın adli işlemleri kolaylaştırılacaktır.
Yurt dışında yaşayan vatandaşlarımızın adli işlem süreçlerini kolaylaştırmak amacıyla irtibat hakimleri ve adli müşavirler görevlendirilecektir.
Yurt dışında yaşayan vatandaşlarımızın bulunduğu tüm ülkelerle adli yardımlaşma sözleşmeleri imzalanacaktır.
Bütün bu reformlar tamamlandığında: Yargı  kimsenin ön veya arka bahçesi değil, milletin olacak
Hukuk milletin adına işleyecek
Hâkimler millet adına karar verecek
Her şeyin sahibi millet olacaktır.
Güven veren adalet sistemi ile; "davam zamanaşımına uğradı","arazi davamız 30 yıldır sürüyor","dosyam 3 yıl önce temyiz edildi, hâlâ sonucunu bekliyoruz","duruşmam 6 ay sonraya bırakıldı","5 ay oldu bilirkişi raporunu bekliyoruz","2 yıldan sonra mahkeme görevsizlik kararı  verdi","bu dava babamdan kaldı","son sınıfta tek ders sınavına iptal davası  açmıştım, mahkemeden karar çıkana kadar ertesi seneki sınavla mezun oldum, hâlâ kararı  bekliyorum","işe başladım ama mahkeme işe giriş  sınavını  5 yıl sonra iptal etti","duruşmam saat 9.00'a bırakılmıştı, saat 16.00 oldu hâlâ bekliyorum" gibi şikâyetler ortadan kaldırılacaktır.
Özgür ve Güvenli Bis Toplumsal Hayat
Devletin temel görevi vatandaşların huzur ve güven içerisinde, özgürce yaşamasını  sağlamaktır.
Ak Parti hükümetleri döneminde güvenlik anlayışı  ve politikalarında ilk defa köklü bir paradigma değişimine gidilmiş,
"özgürlük için güvenlik" yaklaşımı  temel bir politika olarak benimsenmiştir.
Iktidarımız döneminde güvenlik alanlarını  ilgilendiren konularda, hukuk devleti ve insan haklarını  esas alan önemli reformlar ve çalışmalar gerçekleştirilmiştir.
2001'de, ABD'de meydana gelen terör olaylarından sonra, Dünyada güvenlik adına özgürlük alanlarında ciddi daralmalar oluşturulmuş,
bir çok ülkede bu yönde düzenlemeler yapılmıştır.
Ülkemizde bütün bunların aksine, 2002 yılında görevi devralan AK Parti hükümetlerince hızlı  ve köklü demokratikleşme adımları  atılmaya başlanmıştır.
Hemen, olağanüstü hal gibi özgürlükleri daraltan uygulamalara son verilmiş,
yaşadığımız terör olaylarına ve dünyadaki olumsuz gelişmelere rağmen, ülkemiz demokratikleşme alanını  genişleterek yoluna devam etmiştir.
Güvenliğin en sorunlu alanı  olan terörle mücadelede dahi tek boyutlu güvenlik yaklaşımları  yerine, çok boyutlu analiz ve bakışlara geçilmiştir.
Biz, özgürlüğü gerçekleştirmek için güvenliğin bir araç olduğunu ve güvenlik politikalarının, hiçbir gerekçeyle bireysel özgürlük alanlarını  daraltacak şekilde uygulanamayacağını  kabul etmekteyiz.
Güvenlik, bir yandan toplumsal düzenin sağlanması  anlamında özgürlüklerin korunmasının ön şartı,
diğer yandan da her türlü baskıdan ve haksız müdahaleden uzak olma anlamında bizatihi bireysel bir haktır.
Bütün bu sebeplerden dolayı, şu ana kadar olduğu gibi bundan sonra da temel hak ve özgürlükleri ihlal etmeden ve haksız bir şekilde kısıtlamadan güvenliğin sağlanması  için çaba gösterilecektir.
Güvenlik Alanında Yaptıklarımız
AK Parti eğitim, sağlık, güvenlik ve adaleti öncelikli hizmet alanları  olarak ele almıştır.
Bu hizmet alanlarına hiç bir dönemde olmadığı  kadar bütçeden pay ayırmıştır.
Bu anlamda ilk defa güvenlik hizmetleri bütüncül bir yaklaşımı  içeren stratejik bir anlayışla ele alınmış
ve çok yönlü güvenlik politikaları  uygulamaya konulmuştur.
Güvenlik hizmeti, özgürlüğün korunması  ekseninde ve toplumsal desteği içeren bir zihniyetle yeniden tasarlanmış,
hizmetlerin sunumunda insan Odaklı  bir yaklaşım benimsenmiştir.
Sivil katılım, denetime açıklık, şeffaflık, hesap verebilirlik gibi evrensel değerler bu zihniyet değişiminin temel dinamiklerini oluşturmuştur.
Güvenlik hizmetlerinde toplumun katılım ve desteğini sağlamak ve vatandaş  memnuniyetini en üst düzeyde gerçekleştirmek için başlatılan ve 2007 yılından itibaren kademeli olarak geliştirilen Toplum Destekli Polislik uygulaması  2009 yılında 81 ilimize yaygınlaştırılmıştır.
Suçla mücadelede temel politikamız, suçları  işlenmeden önce önlemektir.
Bu amaçla ulusal ve yerel düzeyde sosyal içerikli suç önleme projeleri geliştirilmiş
ve uygulamalardan istenilen sonuçlar alınmıştır.
Başta büyük illerimiz olmak üzere, ülke gündemini işgal eden ve güvenli yaşamı  önemli ölçüde olumsuz etkileyen; kapkaç, yankesicilik, dolandırıcılık ve hırsızlık olayları, geliştirilen etkin, projeli ve planlı  uygulamalar sayesinde gündemden düşürülmüştür.
Özellikle sokak hâkimiyetini esas alan, etkili suçla mücadele projeleri hayata geçirilerek, polisin daha fazla ulaşılabilir olması  ve daha fazla görünür hizmet sunması  temin edilmiştir.
Eğitim kurumları  ve çevreleri daha güvenli hale getirilmiştir.
Okul çağındaki yaklaşık 16 milyon gencimizin, Güvenli Okul-Güvenli Eğitim uygulaması  ile suçtan ve zararlı  alışkanlıklardan korunması  ve güvenli eğitim ortamlarında her türlü korku ve endişeden uzak öğrenim sürdürmeleri sağlanmıştır.
Çetelerle mücadele iktidarımız döneminde en öncelikli konulardan birisi olmuştur.
Göreve başlamadan önce, irili ufaklı  birçok çete veya mafya tipi suç örgütü, başta esnafımız olmak üzere toplumumuzun büyük kesiminde bir huzursuzluk kaynağıydı.
İllegal bu oluşumlar haraç alma, sindirme, korkutma gibi yöntemler kullanarak, sosyal hayatı  çekilmez bir hale getirmişlerdi.
Suçla mücadelede geliştirdiğimiz yeni politikalarla her türlü organize suç örgütü ve çetelerle, etkili ve kararlı  bir mücadele gerçekleştirilmiş,
yapılan planlı  operasyonlar sonucu çeteler çökertilmiş
ve tüm çete üyeleri adli makamlara teslim edilmiştir.
Böylece vatandaşımızın devlete olan güveni pekiştirilmiştir.
Örgütlü suçlarla ve çetelerle mücadele, iktidarımız döneminde güvenlik hizmetlerinin simgesi olmuştur.
Ayrıca iktidarımız altında faili meçhuller bırakılmamış
ve geçmişin faili meçhulleri aydınlatılmaya çaba gösterilmiştir.
Suç aydınlatmada teknik, lojistik ve idari kapasite geliştirilmiş  ve en ileri teknolojik imkânlara sahip, modern kriminal laboratuvarlar kurulmuştur.
Artık sadece kişi ifadesine dayanan suç soruşturması  değil, delil merkezli suç soruşturması  yapılmaktadır.
Böylece, güvenlik güçlerinin olay çözme kabiliyeti artmış  ve suç aydınlatma oranları  yükselmiştir.
Genel asayiş  ve huzurun temin edilmesi ile işlenen suçların tespitine imkân sağlayan, Kent Güvenlik Yönetim Sistemi (MOBESE), 2007 yılından itibaren kurulmaya başlanmış  ve bugün artık 81 il merkezinde ve büyük ilçelerde aktif olarak kullanılır hale gelmiştir.
Hükümetlerimiz döneminde vatandaşlarımıza güvenlik birimlerince; daha hızlı, kaliteli, güvenilir ve düşük maliyetli hizmet sunulması  ilkesi benimsenmiştir.
AK Parti iktidarı  tarafından geliştirilen insan odaklı  ve vatandaş  memnuniyetini esas alan zihniyet değişimi kapsamında, sokak hâkimiyeti ile kolluğa kolay erişimi azami düzeye çıkarmak amacıyla güvenlik alanında insan kaynaklarının sayı  ve niteliklerinin artırılmasına büyük önem verilmiştir.
Bu çerçevede, polis meslek yüksekokulları  ile polis meslek eğitim merkezi müdürlüklerinin sayısı  artırılmış,
müfredat tamamen yenilenerek insan ve hukuk odaklı  hale getirilmiş,
4 yıllık üniversite mezunlarının polislik mesleğine girişleri sağlanmıştır.
Kaliteli güvenlik hizmetinin, iyi eğitimli, sevecen, güler yüzlü, iyi ahlâklı  ve çözüm üreten insan gücünden geçeceği anlayışıyla güvenlik birimlerinde nitelikli personel yetiştirilmesine büyük önem verilmiştir.
Bu çabalar sonucunda, Emniyet Teşkilatı'nda %21 olan yüksekokul ve üniversite mezunu polis oranı  %85'e ulaşmıştır.
Ayrıca mevcut personelin hizmet içi eğitimine büyük önem verilmiş
ve her yıl personelin %50'si eğitimden geçirilerek, zihniyet değişiminin içselleştirilmesi sağlanmıştır.
Diğer yandan, hizmetlerin iyi yürütülmesinde personelin moral ve motivasyonunun yüksek olması  gerektiği düşüncesinden hareketle polislerimize meslekte yükselme imkânı  sağlayan, "Başpolislik" ve "Kıdemli Başpolislik" kariyer sistemi uygulamaya konulmuştur.
Aynı  amaçla, Emniyet Teşkilatı'nın yıllardır devam eden problemleri arasında yer alan ve personel açığına yol açan askerlik sorunu, askerlik kanununda değişiklik yapılması  suretiyle iktidarımız tarafından kalıcı  olarak çözülmüştür.
Güvenlik birimlerimizin motivasyonlarında ve hizmet sunumunda olumsuz etki yaratan araç, gereç, teçhizat, akaryakıt gibi temel ihtiyaçlarındaki yetersizlikler, hükümetlerimiz zamanında yapılan bütçe desteği ile güvenlik birimlerimizin donanımı  en üst seviyeye çıkartılarak hizmet kalitesi ve verimliliği artırılmıştır.
Bir dönem işkence ve kötü muamele ile anılan polis merkezleri ve jandarma karakolları, yaptığımız değişiklikler kapsamında, vatandaşımızın korkusuzca gidebildiği merkezler haline getirilmiştir.
Bu anlamda toplumun her kesiminin talep ve beklentilerini karşılaması  yönüyle vatandaşın ilk müracaat noktası  ve güvenlik birimlerinin vitrini olan polis merkezleri ve jandarma karakollarının tamamı  gözden geçirilerek, fiziki şartları  insan hakları  normlarına ve uluslararası  standartlara uygun hale getirilmiş,
kamera sistemleri kurulmuş  ve insani ihtiyaçların karşılanabileceği ortamlar oluşturulmuştur.
Türkiye artık işkencenin konuşulduğu bir ülke değildir.
"işkenceye sıfır tolerans" yaklaşımı  ile bu konuda gerekli mevzuat değişiklikleri yapılarak, cezalar artırılmış  ve cezanın para cezasını  çevrilmesi ve tecili kaldırılmıştır.
Güvenlik alanında uygulanan zihniyet değişiminin bir parçası  olarak Avrupa ülkelerindeki güvenlik birimlerince uygulanan kolluk etik ilkeleri aynen benimsenerek, ülkemiz güvenlik birimleri ve personeli için uygulamaya geçirilmiştir.
Bütün bunların sonucunda, Avrupa Birliği'nin istatistik Kurumu olan EUROSTAT tarafından yayınlanan verilere göre; 100.000 kişiye düşen suç miktarı  listesinde, Türkiye Avrupa'nın en güvenli ülkeleri arasında yer almıştır.
Ülkemiz suç aydınlatma oranları  bakımından da Avrupa'nın önde gelen birkaç ülkesinden birisi olmuştur.
Örneğin şahsa karşı  işlenen suçlarda aydınlatma oranı  % 95'ler seviyesine yükselmiştir.
Zihniyet dönüşümünü, özellikle halkımız ile güvenlik birimleri arasındaki ilişkilerin yeniden yapılandırılmasında gözlemlemek mümkündür.
İnsan odaklı  yaklaşımın sonucu olarak güvenlik birimlerimiz ile vatandaşlarımız arasında bir gönül köprüsü kurulmuştur.
Vatandaşlarımızın hayatlarını  kolaylaştırıcı  önemli uygulamalar da yapılmıştır.
Bu bağlamda vatandaşlarımıza uluslararası  standartlarda, daha güvenli, eskisinden daha düşük maliyetli ve uzun süreli pasaport verilmeye başlanarak, kuyruklarda bekletme yerine, adrese teslim uygulaması  getirilmiştir.
Ayrıca, ikinci el araçların satış  işlemlerinin noterlerde kısa sürede ve daha az masrafla gerçekleştirilmesi imkanı  getirilerek;
araç satış, devir ve tescil işlemleri önceden ortalama 3 gün içerisinde tamamlanırken, başlattığımız uygulamayla artık dakikalarla ifade edilebilecek kısa bir süre içerisinde sonuçlanmaktadır.
Vatandaşlarımızın hayatını  kolaylaştıran bir diğer uygulamamız da, maddi hasarlı  trafik kazalarında, tarafların kendi aralarında uzlaşarak tutanak tutmalarına imkân veren bir düzenlemenin hayata geçirilmesi olmuştur.
Düzenlemenin uygulamaya konulduğu 1 Nisan 2008 tarihinden bu güne maddi hasarlı  trafik kazalarının %80'inde uzlaşma sağlanmıştır.
Böylece bir yandan trafik sıkışıklığı  oluşması  engellenirken,
diğer yandan vatandaşlarımız arasında uzlaşma kültürünün gelişmesine katkıda bulunulmuştur.
AK Parti iktidarının uyguladığı  başarılı  güvenlik politikaları  sonucu gelinen nokta vatandaşlarımız tarafından da takdirle karşılanmaktadır.
Örneğin 2009 ve 2010 yıllarında TÜİK tarafından yapılan "Yaşam Memnuniyeti Araştırması'nda vatandaşlarımızın en memnun olduğu kamu hizmeti sıralamasında, güvenlik hizmetleri %78 ile ilk sırada yer almıştır.
Güvenlik Alanında Yapacaklarımız
Cumhuriyetimizin 100. kuruluş  yıldönümü olan 2023 vizyonumuz; güvenlik hizmetlerinin özgürlükleri tam olarak koruduğu,
insan haklarına saygılı,
hukukun üstünlüğünü şiar edinen,
kolluk etik ilkelerine bağlı,
vatandaş  memnuniyetinin zirveye ulaştığı,
suç ve suçlularla mücadelede en ileri teknolojileri kullanan,
bilgili, nitelikli, iyi ahlaklı, profesyonel, vakur, vatandaşa yardımı  ön planda tutan ve onların dostluğunu kazanmış,
şeffaf, hesap verebilir, dünya standartlarında bir güvenlik anlayışı  ve personeli oluşturmaktır.
Bu vizyon doğrultusunda hedeflerimiz: Sokak hâkimiyetini sürekli ve kalıcı  kılmak ve polisin görünürlüğünü artırmak amacıyla, güvenlik görevlileri sayısını  Avrupa Birliği uygulamalarına paralel olarak 250 kişiye bir güvenlik görevlisi isabet edecek şekilde yükselteceğiz.
Güvenlik personeline temel eğitim veren Polis Meslek Yüksekokulları  ve Polis Eğitim Merkezi Müdürlükleri'nin sayıları  ve nitelikleri daha da artırılarak, güvenlik personelinin hizmet içi eğitimleri, gelişen ve değişen şartlar doğrultusunda sürdürülecektir.
Suçu önlemeye yönelik başarılı  uygulamalar halkımızın büyük teveccühüne mazhar olmuş, sokak suçlarında önemli düşüşler sağlanmıştır.
Suçların oluşmadan önce önlenmesine yönelik çalışmalara devam edilecek
ve bu bağlamda ülke geneline yaygınlaştırılan Toplum Destekli Polislik gibi yeni sosyal projeler uygulanacaktır.
Böylece güvenlik güçlerimiz ile vatandaşlarımız arasında kurulan gönül köprüsü daha da sağlamlaştırılacaktır.
İnsan haklarına saygılı, hesap verebilir, disiplinli ve insan odaklı  kaliteli bir güvenlik hizmeti verilmeye devam edilecek,
bu konuda uyguladığımız "işkence ve kötü muameleye sıfır tolerans" ilkesinden asla taviz verilmeyecektir.
Güvenlik hizmetlerinde yakalanan üstün başarının sürekli ve kalıcı  olması  için analiz ve bilimsel araştırmalar yapılması  ve bu araştırmaların sonucunda yeni güvenlik politikaları  geliştirilmesi önem arz etmektedir.
Güvenlik hizmetlerinin etkili bir şekilde desteklenmesi,
güçlü ve profesyonel bir şekilde yapılandırılmış  araştırma ve geliştirme merkezleriyle mümkün olabilir.
Bu amaçla güvenlik birimlerinde mükemmeliyet merkezleri kurulacaktır.
Güvenlik hizmet binalarının, vatandaşlarımız tarafından daha kolay ulaşılabilir, ergonomik, insan yapısına uygun nitelikte yeniden yapılandırılmasına önem verilecek,
özellikle halka hizmet sunmada ilk başvuru ve danışma birimi olan Polis Merkezlerimiz ve Jandarma Karakollarımız için prototip uygulamalara devam edilecek,
bu uygulamaların yaygınlaştırılması  sağlanacaktır.
Toplumun bütün kesimlerini kucaklayan özellikle kadın, çocuk, engelli, yaşlı  vatandaşlarımızın güvenlik hizmetlerine erişimini kolaylaştıran politikalar uygulamaya konulacaktır.
Güvenlik birimleri araç, gereç ve teçhizat yönünden güçlendirilmeye devam edilecek
ve her türlü teknolojik destek sağlanacaktır.
Güvenlik hizmetlerinde vatandaş  memnuniyetinin iyi motive edilmiş  personel ile sağlanacağı  gerçeğinden hareketle, başta ödüllendirme ve çalışma koşullarının iyileştirilmesi olmak üzere, güvenlik personelinin moral ve motivasyonunu artırmaya yönelik yasal ve idari düzenlemeler yapılacaktır.
Böylece güvenlik güçlerimizin imkân ve kabiliyetleri artırılarak motivasyonu yükseltilecek
ve daha verimli çalışması  sağlanacaktır.
Pilot olarak uygulamaya başladığımız acil çağrı merkezlerin tek bir çatı  altında toplanarak, "112 Acil Çağrı  Projesi" yaygınlaştırılarak, olaylara süratle müdahale edilmesi sağlanacaktır.
Vatandaş  ve Sonuç Odaklı  Yönetim
AK Parti içe kapalı, halka tepeden bakan ve sorun üreten değil, halktan aldığı  yetki ve güçle, halkın taleplerine dayalı  olarak sorun çözen bir yönetim anlayışını  esas almaktadır.
"Devlet, millete hizmet etmek için vardır" ilkesiyle, demokratik yönetişim uygulamalarını  ülkemize kazandırıyoruz.
Kamu yönetiminin ana misyonu olarak, vatandaşın hayatını  kolaylaştırmayı,
insanların temel hak ve özgürlükleri kullanmasının önündeki engelleri kaldırmayı  görüyoruz.
"Adalet mülkün temelidir" anlayışıyla, yönetimde keyfiliğe, her tür ayrımcılığa ve adaletsizliğe karşıyız.
Yönetimde şeffaflığı, hesap verebilirliği ve her kademede katılımcılığı  esas alıyoruz.
İnsanımıza en yakın noktada, hizmetleri etkin bir şekilde ve güler yüzle sunmak temel önceliğimizdir.
Rekabetin yoğunlaştığı  bir dünyada, etkin işleyen bir kamu yönetimini, sosyal ve ekonomik gelişimde ve refah artışında da kritik bir başarı  faktörüdür.
Dünyanın ilk 10 ekonomisi arasına girme hedefi doğrultusunda, yönetimde yeniliklere devam edeceğiz.
Her alanda olduğu gibi yönetim alanında da güven kavramına büyük önem veriyoruz.
Vatandaşlarımızın aidiyet duygusunu güçlendiren, kurumlara olan güvenini artıran politikalar uyguluyoruz.
Kurumlar arasında da güveni esas alıyoruz.
Demokratik yönetim altında, her kurumun asli görev ve sorumluluğunu yerine getirdiği
ve yapılan tüm çalışmaların milletimiz adına denetlendiği bir çerçevede hareket ediyoruz.
Merkeziyetçi ve katı  hiyerarşik yapıların aşılması,
kamu yöneticileri için etik kuralların ve denetimin getirilmesi,
merkezi idare reformu, yerel yönetimlerin yetki ve kaynaklarının artırılması, büyük reform yaptığımız konular arasındadır.
Kamu hizmetlerinde bilgi ve iletişim teknolojilerini etkin ve yaygın bir şekilde kullanmaya öncelik verdik.
Hizmet sunumunda süreçler' sürekli gözden geçiriyoruz ve kırtasiyeciliği azaltıyoru.
Bu çerçevede; Yerel yönetimler alanındaki mevzuatı  baştan sona yeniledik.
Belediye Kanunu, Büyükşehir Belediyesi Kanunu, İl Özel idaresi Kanunu, Mahalli İdare Birlikleri Kanunu, İl Özel İdarelerine ve Belediyelere Genel Bütçe Vergi Gelirlerinden Pay Verilmesi Hakkındaki Kanunları  yasalaştırdık.
Yerel yönetimlerin yetkilerini ve kaynaklarını  artırdık.
Belediyelere sağladığımız imkanlarla, şehirlerimizin çehresi değişti ve değişmeye devam ediyor.
İl özel idareleri yeniden yapılandırılmış, il genel meclisleri kendi başkanını seçer hale gelmiş,
kaynakları  ve personeli artırılmış,
yerel önceliklere yönelik olarak etkin hizmet üretme imkanı  getirilmiştir.
KÖYDES ve BELDES uygulamaları  ile Cumhuriyet dönemimizin en kapsamlı  kırsal kalkınma projesi uygulanmıştır.
Sadece 2005-2010 döneminde KÖYDES programı  kapsamında 6,75 milyar TL kaynak kullandırılarak, içme suyu ve yol gibi çok temel ihtiyaçlar tüm ülke sathında büyük oranda giderilmiştir.
Etik Kurulu ile standartlar geliştirilmiş
ve kamu yöneticilerinin etik denetimleri sağlanmıştır.
Bütün kurumların mali denetimi yeni, etkin ve hesap verebilir bir sisteme kavuşturulmuştur.
Bilgi Edinme Hakkı  Kanunu ve benzer yeniliklerle kamuda şeffaflık artırılmış,
kamuoyu denetimi güçlendirilmiştir.
Her seviyede, demokratik süreçlerle vatandaşın katılımı sağlanmıştır.
On yılda bir yapılan ilkel nüfus sayımı gibi uygulamalar kaldırılmış,
nüfusumuzun sürekli güncelleştirilmesini esas alan "Adrese Dayalı  Nüfus Kayıt Sistemi" kurulmuştur.
Merkezi Nüfus Sistemi MERNİS sisteminin kurumlarımızca paylaşılması  sonucu, vatandaşlarımızın nüfus cüzdan örneği, ikametgâh ilmühaberi gibi kağıtlar ve formaliteler peşinde koşması  bitmiştir.
Kamu yönetimindeki değişimi en iyi ifade eden uygulamalardan birisi olarak, memnuniyet araştırması  yaptırıyor ve yayınlıyoruz.
2003 yılından bugüne her yıl düzenli olarak bizzat Türkiye istatistik Kurumu "Yaşam Memnuniyeti" araştırması  yaparak kamuoyunun bilgisine sunmaktadır.
Diğer önemli bir değişim alanı  ise, kamu yöneticilerinin tutumlarıdır.
Bugün, AK Parti'nin hizmet anlayışı, vatandaş  ilişkisi ve tutumu ile yöneticilerin vatandaşa tutumu da daha insanileşmiştir.
Kamu hizmetlerinde yenilik ve değişim kesintisiz bir süreçtir.
Vatandaş ve sonuç odaklı hizmet sunumu için, reformlara kararlılıkla devam edilecektir.
Bakanlıkların yeniden düzenlenmesi başta olmak üzere, merkezi idare reformuna hız verilecektir.
"idarenin bütünlüğü ilkesi" çerçevesinde, merkezi idare ile yerel yönetimlerin birbirini tamamlayan yapılar olduğu gerçeğinden hareketle, bir yandan yerel yönetimleri hizmet odaklı  olarak güçlendirirken,
diğer yandan merkezi idarenin strateji geliştirme, standart belirleme, izleme ve denetim fonksiyonlarını  daha da ön plana çıkaracağız.
Bu kapsamda; Mahalli nitelik arz eden hizmetlerin yerel yönetimlere devredilmesi süreci devam edecektir.
İl genelinde imar bütünlüğü sağlanması önemli hedeflerimizden biridir.
Merkezi idare olarak yerel yönetimlerimize rehberlik yapma ve belli standartlar temelinde denetim işlevlerimizi daha da güçlendireceğiz.
İl idaresi Kanunu ve Köy Kanunu bu dönemde yeniden yapılacaktır.
Köylerimizin nüfusa göre tasnifi ve her birimin daha ileri hizmet birimi ve demokratik mekanizmalara katılımı artırılacaktır.
Önümüzdeki dönem, her yönü ile vatandaş odaklı, hizmet odaklı  yönetim anlayışının ülkemizde tam anlamıyla sağlandığı  bir dönem olacaktır.
Yönetim anlayışımız, yapımız ve uygulayacağımız stratejiler, yeni Anayasa ve 2023 Türkiye'si vizyonu ile şekillendirilecektir.
Aşağıdaki hususlara öncelik vererek, önümüzdeki dönemde yola ve hizmete devam diyoruz.
Etik değerlere bağlılığı güçlendirmeye devam edeceğiz.
Kamu yönetiminde halkın desteği ve güvenine olan ihtiyaç, geçmiş  zamanlara göre daha da artmıştır.
Bu noktada, kamu görevlilerinin etik değerlere bağlı  ve güvenilir olması, AK Parti'nin en fazla önem verdiği konulardandır.
Ak Parti iktidarı  döneminde; yolsuzluk, rüşvet ve adam kayırma gibi ahlâki bozulmaya neden olan hususlarla mücadelede çok önemli atılımlar yapıldı.
Saydamlığın Artırılması  ve Yolsuzlukla Mücadelenin Güçlendirilmesi Stratejisi kabul edilerek, temiz yönetim konusundaki kararlılığı= kurumsal bir yapıya kavuşturuldu.
Yeni dönemde, ihale sisteminin gözden geçirilmesi,
imar ve ruhsat işlemlerinde saydamlığın artırılması,
denetim birimlerinin güçlendirilmesi,
özel sektör ve sivil toplum kuruluşlarında da yolsuzluğun önlenmesi gibi hususlar öncelikli çalışma alanları  olacaktır.
E-Dönüşüm Türkiye Projesine yeni bir ivme kazandırılacaktır.
Elektronik sistem üzerinden 24 saat esasına göre çalışan ve hizmet sunan kamu yönetimini her bakımdan olgunlaştırmak öncelikli hedefimizdir.
Böylece, vatandaşlarımızın hayatını kolaylaştırmayı, yaşam kalitesini artırmayı öngörüyoruz.
Bu kapsamda; Elektronik yazışmalarda uyulması gereken güvenlik ve arşivleme standartları belirlenecektir.
Bütün kamu kurum ve kuruluşlarında bu standartlara uygun sistemler kurulacaktır.
Elektronik Arşiv Sistemi'nin kurulmasıyla, kamu hizmetlerinin sunumu sırasında, vatandaştan belge istenmesine ilişkin uygulamalar kaldırılacaktır.
Devletin en önemli hazineleri arasında yer alan arşivlerin güvenliğinin sağlanması ile arşiv giderlerinden tasarruf sağlanması için elektronik arşiv sistemine geçilecektir.
Halkımızı daha iyi bilgilendirmek, hizmetlerde kaliteyi artırmak ve bürokrasiyi tamamıyla ortadan kaldırmak için çağrı merkezi sistemi yaygınlaştırılacaktır.
Gereksiz bürokrasiyi kaldırmaya devam edeceğiz.
AK Parti, bürokrasi ve kırtasiyeciliğin azaltılarak halkın hayat kalitesinin artırılmasını, kamu hizmetlerine erişimin kolaylaştırılması
ve maliyetlerin düşürülmesini öncelikli hedefleri arasında görmektedir.
Beyana güven esastır ilkesi her alanda yaygınlaştınlacaktır.
Kamu hizmetlerinin sunumu sırasında vatandaştan istenen ve diğer kurumların arşivinde bulunan belgeler istenmeyecektir.
Bireyler, kamu yönetimi ve bürokrasi karşısında güçlendirilecektir.
Bu amaçla kamu hizmetlerinin standartları belirlenerek, vatandaşlarla paylaşılması  uygulaması  yaygınlaştırılacaktır.
Kurumlarımızın etkinliğini ve koordinasyonunu güçlendirmeye devam edilecektir.
işlevini yitiren Köy Hizmetleri Genel Müdürlüğü, Arsa Ofisi Genel Müdürlüğü, Sivil Savunma Genel Müdürlüğü, Afet İşleri Genel Müdürlüğü gibi kurumlar kaldırılmış,
geçerliliğini yitiren yüzlerce yönetmelik ve genelge iptal edilmiştir.
Idari yapılanmanın etkinliği için gerekli tedbirlerin alınmasına devam edeceğiz.
İl sistemi güçlendirilecek, köy ve mahalle yönetimleri gözden geçirilecektir.
AK Parti, doğrudan demokrasinin güzel örneklerinin yaşandığı köy ve mahalle yönetimlerini güçlendirmekte kararlıdır.
1924 Yılında yürürlüğe giren 442 sayılı Köy Kanunu, Türkiye'deki sosyal, ekonomik ve kültürel değişim süreci sonucunda aşınmış  ve köy idareleri işlevsiz hale gelmiştir.
Yapılacak yeni düzenlemeler ile köy idarelerinin idari ve mali kapasiteleri güçlendirilecek;
köyler katılımcı, şeffaf, saydam ve hesap verebilir yönetim yapısına kavuşturulacaktır.
Mahalle muhtarlıkları, 1944 yılında yasalaşan 4541 sayılı  Şehir ve Kasabalarda Mahalle Muhtar ve ihtiyar Heyetleri Teşkiline Dair Kanun ile düzenlenmiştir.
Ülkemizde anayasal sistem ve diğer mevzuattaki değişim sonucunda, mahalle muhtarlıkları  tarafından yürütülen görevlerin önemli bir kısmı, diğer idari birimlere aktarılmış
ve bu birimlerin fonksiyonlarında azalma olmuştur.
Çıkarılacak yeni yasa ile valilikler, kaymakamlıklar ve belediyeler ile mahalle muhtarları  arasındaki bağ  kuvvetlendirilecektir.
AK Parti, idari ve mali kapasitesi yüksek, kurumlar arasında etkin bir koordinasyon mekanizmasına sahip bir taşra teşkilatının kamu hizmetlerinin etkili, verimli ve hızlı  sunumu açısından önemli olduğuna inanmaktadır.
Taşra yönetimi yeniden düzenlenecek,
birçok kurum ve kuruluşa dağılan teknik kapasitenin ve yetkilerin mümkün olduğunca ortak bir havuzda toplanması  yoluna gidilecektir.
Yerel yönetimlerin öz gelirlerini artırıcı düzenlemeler yapılacaktır.
AK Parti, mahalli nitelikli kamu hizmetlerinin halkın beklentilerine göre sunulması açısından yerel yönetimlerin gelirlerinin artırılmasını hedeflemektedir.
Bu hedef doğrultusunda İl Özel İdarelerine ve Belediyelere Genel Bütçe Vergi Gelirlerinden Pay Verilmesi Hakkında Kanunu çıkardık.
Merkezi idare bütçesinden yerel yönetimlere aktarılan kaynak 2002 yılında 4,7 milyar TL iken, 2010 yılında bu miktar 20 milyar TL'nin üzerine çıkmıştır.
Yerel yönetimlerde kamuoyu denetiminin artırılması ve hesap verme sorumluluğunun geliştirilmesi amacıyla, yerel yönetim gelirleri içinde, öz gelirlerin payının artırılması gerektiğine inanıyoruz.
Bu çerçevede, önümüzdeki dönemde yerel yönetimlerin öz gelirlerini artıracak ve her geçen gün artan yerel hizmet taleplerini karşılayacak finansman kaynaklarını  yerel yönetimlere tahsis edeceğiz.
Yerel yönetimler ile merkezi idare arasındaki görev bölüşümünü, hizmet odaklı  bir anlayışla gözden geçireceğiz.
Iktidarımız döneminde mahalli müşterek nitelikli hizmetlerin yerel yönetimler tarafından yürütülmesi esası  benimsenmiştir.
Mahalli müşterek nitelikli hizmetleri sunma konusunda, Avrupa Yerel Yönetimler Özerklik Şartındaki esaslara uygun olarak mahalli idareler tam yetkili hale getirilecektir.
imar konusunda gerekli düzenlemeleri yapacağız.
Merkezi idare tarafından yürütülen hizmetler konusunda ihtiyaç duyulacak imar değişikliklerini yapma, ulusal imar standartlarını  belirleme, ikincil mevzuatı  hazırlama, kurumlar arasında çıkacak ihtilafları  çözme konusunda bir bakanlık yetkilendirilecek
ve bu alandaki sorunlara son verilecektir.
Deprem ve diğer doğal afetlere hazırlık konusunda yürüttüğümüz çalışmaları yoğunlaştıracağız.
İstanbul ve Kocaeli illeri başta olmak üzere, depreme maruz kalma ihtimali yüksek olan bölgelerde depreme hazırlık çalışmalarını  yürütmek amacıyla vali veya büyükşehir belediye başkanının başkanlığında özel ve olağanüstü yetkili birimler oluşturulacaktır.
Kamulaştırma, imar düzenlemesi yapma, konut ve alt yapı hizmetlerini yapma, riskli ve hasarlı  binaları  yıkma, kanunlarda ilgili kurumlara tanınan yetkileri kullanma, imar haklarını  transfer etme gibi hususlarda bu birim tam yetkili olacaktır.
Bu kurulun aldığı kararlar aleyhine açılacak iptal ve yürütmenin durdurulmasına ilişkin davaların, mahkemelerde öncelikle görüşülmesi ve karara bağlanması sağlanacaktır.
Ayrıca, riskli ve hasarlı binaların boşaltılması ve yıkımına ilişkin kararlar aleyhine yürütmenin durdurulması davası açılamaması yönünde düzenleme yapılarak, depreme hazırlık çalışmaları hızlandırılacaktır.
Büyük Ekonomi
12 HAZİRAN GENEL SEÇİMLERİ
Seçim
Beyannamesi
Ekonomik Programın Felsefesi Küresel Gelişmeler ve Türkiye Makroekonomik ve Sektörel Politikalar, Hedefler Makroekonomi Maliye Politikası  Gelir Politikası  Kamu Harcamaları  ve Yatırımları  Para Politikası  Finansal Hizmetler Ödemeler Dengesi istihdam ve Çalışma Hayatı  Ar-Ge ve İnovasyon Mikroekonomi, Girişimcilik ve Sanayi Politikaları  Mal ve Hizmet Ihracatı  Savunma Sanayii inşaat, Teknik Müşavirlik ve Müteahhitlik Hizmetleri Gümrük Hizmetleri Turizm Tarım Enerji ve Madencilik Ulaştırma, Haberleşme, Bilgi ve iletişim Teknolojileri
Ekonomik Programın Felsefesi
Adalet ve Kalkınma Partisi olarak, ekonomiyi başından itibaren temel önceliklerimizden biri olarak gördük.
Kısır çekişmeleri, yüzeysel yaklaşımları  bir tarafa bırakarak, halkımızın ekmeğini büyütmeye
ve daha adil paylaşmaya odaklandık.
Kısa vadede popüler sayılabilecek, ama uzun vadede halkımıza ağır bedeller ödeten, kolaycı ve aldatıcı yaklaşımlara prim vermedik.
Ekonomi politikalarımızı  bütüncül bir bakış  açısı  içinde, uzun soluklu bir anlayışla oluşturduk
ve etkili bir şekilde hayata geçirdik.
Her alanda olduğu gibi ekonomi alanında da odağa insanı  aldık.
Kalkınma sürecinde tepeden inmeci bir modeli dayatmak yerine, insanımızın ve girişimcilerimizin potansiyelini harekete geçirecek uygun ortamı  oluşturmayı  hedefledik.
AK Parti iktidarının ekonomi politikalarının ve yönetim anlayışının temelindeki kavram "güven"dir.
Elde ettiğimiz tarihi başarıların en önemli kaynağı  oluşturduğumuz güven ortamıdır.
AK Parti iktidarı  açıkladığı  şeffaf ekonomi politikalarını  güçlü bir siyasi irade ile uygulamış, verdiği sözleri aynen tutmuş, "aldatan olmayacağız" ilkesiyle hareket etmiştir.
Güveni kazanmak zordur, zaman alır.
Kaybetmek ise çok çabuk olur.
Biz bu güven ortamını  titiz ve zahmetli bir süreçte oluşturduk,
karşılığında çarpıcı  başarılar elde ettik.
Bu güven ortamının ehil olmayan ellerde, kolaycı  ve aldatıcı  yaklaşım ve politikalarla hızla yok olacağı  unutulmamalıdır.
Ekonomi politikalarımız "şeffaflık", "süreklilik", "tutarlılık" ve "öngörülebilirlik" ilkelerini esas almaktadır.
Politikalarımızı ve elde ettiğimiz sonuçları şeffaf bir biçimde kamuoyuyla paylaşmakta,
tüm uygulamaların birbiriyle tutarlı  olmasına özen göstermekteyiz.
Temel politikalarda süreklilik sağlayarak halkımız ve ekonomik karar alıcılar için öngörülebilir bir ortam oluşturmaktayız.
Sürdürülebilir bir ekonomik kalkınma, ancak ileri bir demokratik düzen üzerinde inşa edilebilir.
Temel hakların korunuyor olması, temel özgürlüklere saygı  duyulması, hukuk devletinin bütün kuralları  ve kurumları  ile varlığı, işleyen bir piyasa ekonomisinin ana dinamiğini oluşturur.
iktidarımız, ekonomideki başarılarını  demokratikleşme çabaları  ile paralel elde etmiştir.
Çağdaş normlara dayalı olarak işleyen bir hukuk düzeni, ekonomik kalkınmanın ön koşulları  arasında yer alır.
Can ve mal güvenliğini sağlayan, keyfiliğe kapalı, günübirlik tartışmaların üstünde bir hukuk sistemi, ekonomik aktivitelerin güven ve öngörülebilirlik içinde yürütülmesini sağlar.
Gerçekleştirdiğimiz Anayasa değişiklikleri, yasal düzenlemeler ve özellikle yargı  reformu alanında başlattığımız süreç, güçlü bir ekonominin de teminatı  niteliğindedir.
Haksız rekabetin önlendiği,
fikri hakların korunduğu,
tüketici haklarının ihlal edilmediği,
sözleşmelere taraf olanlar arasında ayrım yapılmayan bir ortamda belirsizlikler azalır, böylece yatırım, üretim ve istihdam artar.
AK Parti'nin ekonomi politikalarının temel amacı insanımızın refah ve mutluluğunu artırmaktır.
Partimiz ekonomik gelişmenin kaynağı  ve hedefi olarak insanı  esas alır.
Günümüzün rekabetçi dünyasında insana, insanın niteliklerine, sağlıklı bir sosyal ortama yapılan yatırımların, aynı zamanda ekonomik potansiyelimize yapılan bir yatırım olduğunu bilerek, ekonomik politikalarımızı güçlü sosyal politikalar ile bütünleştirdik
ve bir sosyal restorasyon dönemi başlattık.
istihdam dostu büyüme ile giderek güçlenen bu temel yaklaşım, ülkemizi gerek sermaye gerekse nitelikli beyinler için bir çekim merkezi haline getirirken,
sağlıklı  ve donanımlı  bireylerden oluşan bir toplum hedefimize de hizmet etmektedir.
Ekonomi vizyonumuzu geçtiğimiz 8 yılı  aşkın sürede tutarlı, etkili ve başarılı  bir şekilde hayata geçirdik.
Bu yeni ve kapsayıcı  ekonomik modelimizin daha iyi anlaşılması  için AK Parti öncesi dönemlerin hatırlanmasında büyük yarar vardır.
Geçmiş  ile mukayese edildiğinde, hemen her alanda olduğu gibi ekonomide de çarpıcı  bir dönüşüm görülmektedir.
Verimsiz koalisyon yapıları ve kısır çekişmeler ile geçen 1990'lı  yıllar, ülkemizin "kayıp yılları" olmuştur.
1994, 1999 ve nihayet 2001 krizi ile anılan bu yıllarda; büyüme durmuş, işsizlik, enflasyon, faizler ve borç yükü hızla artmıştır.
Yine aynı  dönemde yolsuzluklar makro dengeleri sarsacak boyutlara yükselmiş,
halkımızın geleceğe dair umutları  kaybolmuş, uluslararası  alanda itibarımız yitirilmiştir.
Halkımız, Kasım 2002 Seçimleri'nde bu tablodan sorumlu gördüğü tüm siyasi aktörleri ve bu aktörlerin temsil ettiği eski siyaset anlayışını  devre dışı  bırakmıştır.
Kasım 2002 seçimleri ile güçlü bir şekilde tek başına iktidara gelen AK Parti'ye çok önemli bir misyon yüklemiştir.
"Milli iradeye, temel haklara ve çoğulculuğa dayalı  yeni siyaseti ve bu siyaset zemininde ekonomiyi yeniden inşa etme" misyonu...
AK Parti hükümeti göreve başladıktan hemen sonra siyasi istikrar hızla güçlenmiş,
seçimlerden önce tüm ayrıntılarıyla ilan etmiş  olduğu çok kapsamlı  bir ekonomik programı  uygulamaya başlamıştır.
2003-2007 döneminde, yıllık ortalama yüzde 6,9 oranında ekonomik büyüme gerçekleştirilmiştir.
2002 yılında yüzde 10,2 olan AB tanımlı  genel yönetim bütçe açığının GSYH'ya oranı  2007 yılında yüzde 1'e düşürülmüş,
AB tanımlı  genel yönetim nominal borç stokunun GSYH'ya oranı  ise yüzde 73,7'den yüzde 39,4'e inmiştir.
2002-2007 döneminde tüketici fiyatları yıllık enflasyonu yüzde 29,7'den yüzde 8,4'e düşmüştür.
Türkiye'nin 2003-2007 deneyimi mali disiplinin, güçlü büyüme performansının ve enflasyondaki düşüşün eş  zamanlı  olarak gerçekleştirilebileceğini ortaya koymuştur.
Uyguladığımız politikalar 2007 Temmuz seçimlerinde halkımızın büyük teveccühüne mazhar olmuş,
yaklaşık 5 yıllık dönem sonunda seçmen çok daha yüksek bir oy oranı  ile "durmak yok yola devam" demiştir.
Partimiz 2002 ve 2007 seçim beyannamelerinde verdiği sözleri tutmuş,
siyasi liderliğine, kadrolarına ve programına duyulan güveni boşa çıkartmamıştır.
Sadece krizlerin yaralarını sarmakla kalmamış, bir daha benzer krizler yaşanmaması  için gerekli olan tedbirleri kararlılıkla almıştır.
Tüm bürokratik engellemelere, demokrasiye yönelik tehditlere, parti kapatma davasına ve haksız ithamlara rağmen; önceki dönemlere göre bugün ülkemiz çok daha istikrarlı  ve itibarlı,
insanımız çok daha müreffeh ve özgür,
ekonomimiz çok daha rekabetçi ve güçlüdür.
iktidarımızın 2003-2007 döneminde yaptığı  reformların başarısı  küresel krizle birlikte test edilmiş  ve ekonomimiz bu sınavdan başarıyla geçmiştir.
Küresel krizin etkileri ile 2001 krizine baktığımızda farklılık bariz olarak görülecektir.
2001 krizine o tarihe kadar ülkemizi yöneten hükümetler yol açtı,
ama başkaları gelip yönetti.
Küresel krizi ise başkaları  çıkardı  ama biz iyi yönettik.
2001 krizinde dünyada kriz yoktu ancak bizde koalisyon yapıları ve kötü ekonomi yönetimi vardı.
Bugün dünyada kriz yaşanıyor ancak Türkiye birçok bakımdan tüm dünyanın gıpta ile baktığı  bir performans sergiliyor.
AK Parti sadece rakamsal değerlerde sıçrama sağlamadı,
aynı zamanda ekonomimizde yapısal bir değişimi gerçekleştirdi.
Artık tüm dünyanın da kabul ettiği gibi ekonomimiz, dış  şoklara karşı  çok daha dirençli.
Küresel krizi, IMF gibi uluslararası kuruluşlardan kaynak kullanmadan kendi politikalarımız ve imkânlarımızla yönettik.
Tek bir bankamız batmadı,
borç-faiz sarmalına girmedik,
finansal piyasalarda çalkantılar yaşamadık.
Küresel krizle birlikte yükselen bir ekonomi olarak özgüvenimizi tazeledik.
Başka ülkelere ışık tutan, olumlu deneyimlerini paylaşan, G-20 başta olmak üzere tüm uluslararası  platformlarda başı  dik duran bir ülke olduk.
Bugün Türkiye, içinde bulunduğu bölgenin en büyük ekonomisi ve en etkin siyasi aktörüdür.
Ülkemizin gerçekleştirdiği başarılar bölge için ilham kaynağı teşkil etmektedir.
Sekiz yılı  aşkın başarılı  performans ve özgüvene dayanarak, sadece önümüzdeki 4 yılın programını  yapmıyoruz,
aynı  zamanda Cumhuriyetimizin 100'üncü yılı  olan 2023 yılının temellerini de atmış  oluyoruz.
Yeni dönemde de temel amacımız; ülkemizin refah seviyesini artırmak,
nihai hedefi doğrultusunda büyüme potansiyelini daha da yükseltmek
ve istihdamı artı  rmaktır.
Hedefimiz, bilgi toplumuna dönüşmüş,
her alanda Avrupa Birliği standartlarını yakalamış
ve küresel ölçekte rekabet gücü yüksek, güçlü bir Türkiye'dir.
Önümüzdeki yıllarda sağlayacağımız yüksek büyümenin öncüsü yine özel sektörümüz olacaktır.
Biz AK Parti olarak, özel sektörümüzün önünü açacak politikaları  uygulamaya devam edeceğiz.
Bunun için; makro ekonomik istikrarın sürdürülmesinin yanında,
mal ve hizmet sektörlerinde verimlilik artışlarını  getirecek,
rekabet gücünü artıracak reformları  sürdüreceğiz.
Bir yandan temel kamu hizmetlerini yaygın ve kaliteli bir şekilde sunarken veya temin ederken, diğer yandan finans piyasaları başta olmak üzere devletin düzenleyici ve denetleyici fonksiyonunu etkin bir şekilde sürdüreceğiz.
Her şey insan içindir ve "adalet mülkün temelidir anlayışı  ile çağdaş  bir sosyal devlet olmanın gereklerini yerine getirmeye devam edeceğiz.
Cumhuriyetimizin 100. yılında; Türkiye Gayri Safi Yurtiçi Hasıla büyüklüğü bakımından dünyanın ilk 10 ekonomisi içinde yer alacak.
Enflasyon ve faiz oranları kalıcı biçimde düşük ve tek haneli rakamlara inecek.
İhracatımız 500 milyar dolara ulaşacak.
82 milyonu aşan bir nüfusla, kişi başına milli gelir 25 bin dolara yükselecek.
En az 2 trilyon dolarlık bir ekonomi büyüklüğüne ulaşacağız.
Ekonomik programımızın temel unsurlarından asla taviz vermeyeceğiz.
Mali disiplini kararlılıkla sürdüreceğiz.
Enflasyonla mücadele şimdiye kadar olduğu gibi, bundan sonra da temel önceliğimiz olacak.
istihdam esaslı  büyüme konusundaki kararlılığı= sürecek.
Sermaye hareketlerinin ve ticaretin serbest olmasını  savunmaya devam edeceğiz.
Dalgalı  kur rejimini sürdüreceğiz.
Yapısal reformlarımızı  kararlılıkla uygulayacağız.
Bugüne kadar olduğu gibi bundan sonra da seçim ekonomisi uygulamayacağız.
Bu yola tevessül edenlere aziz milletimizin basireti ile gerekli cevabı vereceğine inancımız tamdır.
Bu ülke insanının en iyiye layık olduğuna inanıyor
ve bu uğurda gece gündüz özveriyle çalışıyoruz.
Küresel Gelişmeler ve Türkiye
2008 yılında finans sektörüyle başlayan son küresel kriz, 2009 yılında küresel ekonominin 2. Dünya Savaşı'ndan sonra ilk defa daralmasına sebep olmuştur.
Pek çok ülkede işsizlik hızla yükselmiş,
bütçe açıkları  ve kamu borç stoku tarihi yüksek seviyelerine ulaşmıştır.
Öte yandan, gerek iklim değişikliğinin, gerekse bölgemizde meydana gelen sosyal ve siyasi gelişmelerin etkisiyle son bir yılda enerji ve gıda fiyatlarında önemli oranda artışlar yaşanmaktadır.
Artan açıkları ve borçları  kontrol altına almak üzere, harcamalarda yapılan kısıntılar veya vergilerdeki artışlar, birçok ülkede çalışanlar başta olmak üzere geniş  toplum kesimlerine ağır bedeller ödetmektedir.
iktidarımızın başarılı  yönetimi sayesinde, krizin Türkiye'yi teğet geçtiği gerçeği artık geniş  çevreler tarafından teslim edilmektedir.
AK Parti iktidarı  pek çok ülkeden daha önce krizden çıkış  stratejisini içeren bir Orta Vadeli Program hazırlamış
ve kararlı  bir şekilde uygulamıştır.
Dünyadaki modaya, esen rüzgarlara göre değil, ülkemizin tecrübelerine ve gerçeklerine göre hareket edilmiş, beklentiler iyi yönetilmiş, dozajı  ve süresi iyi tasarlanmış  müdahaleler ile küresel krizin etkileri en alt düzeye çekilmiş
ve Türkiye krizden en hızlı  çıkan ülkelerden biri olmuştur.
Kriz ve krizden çıkış sürecinde, bir yandan mali disiplini sağlayıp kamu açıklannı azaltıcı politikalar uygularken,
öte yandan kamu harcamalarında uzun vadeli büyüme potansiyelimizi destekleyecek şekilde altyapı yatırımlarına ve işgücünün niteliğini geliştirici programlara öncelik verdik.
Büyümenin ağırlıklı  dinamiğini ise artan güven ortamında özel kesimin tüketim ve yatırım harcamaları  oluşturdu.
Birçok ülkede çalışanların ve emeklilerin ücretleri dondurulurken veya ücretlerde geriye gidiş yaşanırken, iktidarımız vatandaşlarını enflasyona ezdirmemiş,
nispi olarak düşük ücret alanlara enflasyonun da üzerinde artışlar yapabilmiştir.
Bu süreçte Türkiye'de batan veya kurtarılması gereken bir banka olmamıştır.
Servetler erimemiş, bir gecede zenginleşenler ya da bir gecede fakirleşenler olmamıştır.
Krize rağmen Hazine'nin borçlanma faiz oranları hem nominal hem de reel olarak tarihi en düşük seviyelerinde seyretmektedir.
Türkiye'nin kredi notu artmıştır.
Merkez Bankası'nın Döviz Rezervleri tarihi yüksek seviyelere ulaşmıştır.
Türkiye bu kriz döneminde pek çok göstergesiyle diğer ülkelerden olumlu bir biçimde ayrışmıştır.
Bu krizle beraber pek çok gelişmiş ülkede potansiyel büyüme hızı  düşmüştür.
Önümüzdeki döneme ait yapılan projeksiyonlarda, dünyadaki ekonomik güç dengesinin hızla Batı'dan Doğu'ya kayacağı  öngörülmektedir.
Bu bağlamda Türkiye sıklet merkezlerinden birini oluşturmaktadır.
Yaşanan kriz, küresel yönetişim konusundaki zafiyeti ön plana çıkarmış,
G-20 gibi yükselen piyasa ekonomilerinin de yer aldığı  platformların önemini artırmıştır.
Önümüzdeki dönem, dünya düzenini değiştirecek bir dizi gelişmeye gebedir.
Ekonomiden sosyal sorunlara, bölgesel çatışmalardan kültürel etkileşimlere, yeni organizasyon yapılarından yeni teknolojilere, yeni siyaset yapma biçimlerine kadar hayatın her alanında köklü bir değişim ve dönüşüm hissedilecektir.
Bu yeni dünya düzeninde Türkiye'nin önemi, ağırlığı ve etkinliği kuşkusuz artacaktır.
Türkiye'nin oynadığı rol ve üstlendiği sorumluluk küresel nitelikte olacaktır.
Son dönemlerde ülkemizin coğrafi ve kültürel havzasında yaşanan gelişmeler ve yükselen talepler, izleyeceğimiz politikaların daha geniş bir çerçevede yankılanacağı bir dönemi işaret etmektedir.
Halkın iradesine dayalı  yönetimlerin, geniş  kitlelerin kalkınma taleplerine cevaplar oluşturmak durumunda olduğu bu yeni dönemde, Türkiye'nin tecrübesi daha değerli hale gelecektir.
Bu gelişmeleri doğru okuyan ve bunlar için gerekli politikaları  uygulayan bir iktidar, hem bu ülkelerin demokratikleşmesine ve kalkınmasına katkı  sağlayacak,
hem de ülkemizin güçlü Türkiye vizyonuna hizmet edecektir.
Dünyadaki bu çalkantılı dönem, ülkemizde güçlü siyasi liderliğin, doğru karar alabilen ve bunu hızla uygulamaya geçiren istikrarlı yönetimlerin önemini bir kat daha artırmıştır.
Makroekonomik ve Sektörel Politikalar, Hedefler Makroekonomi
Makroekonomik politikalarımızın temel amaçları; sürdürülebilir büyüme sağlamak,
istihdamı artırmak
ve fiyat istikrarını  gerçekleştirmek,
böylece, toplumsal ve bireysel refahı  artırmak
ve bunun adil paylaşımını  sağlamaktır.
Bu kapsamda, mali disiplini önceleyen bir maliye politikası,
fiyat istikrarının temel öncelik olarak alındığı
ve Merkez Bankası'nın operasyonel bağımsızlığı  çerçevesinde yürütülen para politikaları  ve geniş  bir alanda uygulanacak yapısal reformlar esastır.
Bu çerçevede; finansal istikrar, işgücü piyasaları, eğitim ve yargı sistemi, kayıt dışılık, devlet destekleri, iyi yönetişim, yerel yönetimler ve bölgesel gelişme alanlarında başlattığımız yapısal dönüşüm önem arz etmektedir.
Türkiye ekonomisi, 2003 yılından 2007 yılına kadarki dönemde yıllık ortalama yüzde 6,9 oranında büyümüştür.
2008 ve 2009 antidemokratik girişimlerin ve küresel krizin etkisiyle düşük bir performans gösteren büyüme rakamları  2010 yılında hızla toparlanmış
ve Türkiye yüzde 8,9'luk oran ile dünyanın en hızlı  büyüyen ekonomilerinden biri olmuştur.
2002 yılında 230,5 milyar dolar olan GSYİH, 2010 yılı  sonu itibarıyla 735,8 milyar dolara ulaşmıştır.
Kaydedilen büyüme hızları  nüfus artışına rağmen fert başına milli gelir büyüklüğüne de yansımış
ve 2002 yılı sonunda 3.492 dolar olan kişi başına gelir, 2010 yılı  sonunda 10.079 dolar seviyesine yükselmiştir.
Yüksek büyüme performansıyla eş  zamanlı  olarak, enflasyonla mücadelede de büyük bir başarı  elde edilmiş
ve 2002 yılı  sonunda yüzde 29,7 olan yıllık TÜFE artış  oranı, 2010 yılında yüzde 6,4 olarak gerçekleşmiştir.
Yüksek büyüme ve düşük enflasyon oranlarıyla birlikte dar gelirli vatandaşlarımızın sayısı önemli ölçüde azalmıştır.
Dünyada şu an günlük geliri 1 doların altında yaklaşık 1 milyar kişi bulunmakta iken, sosyal devlet uygulamalarımız sayesinde ülkemizde bu gelir seviyesinin altında yaşayan kimse kalmamıştır.
Günlük 2,15 doların altında geliri olan vatandaşlarımızın nüfus içerisindeki oranı  2002 yılında yüzde 3 iken, 2009 yılında binde 2'ye düşmüştür.
Günlük 4,3 doların altında geliri olan vatandaşlarımızın nüfus içerisindeki oranı  2002 yılında yüzde 30 iken, 2009 yılında yüzde 4'e düşmüştür.
Dar gelirli vatandaşlarımızın satın alma gücündeki büyük gelişime birkaç örnek verelim: 2002 yılında asgari ücretlimiz bir aylık ücretiyle 181 kg ekmek, 64 litre ayçiçeği yağı satın alınabiliyordu.
2010 yılında ise 285 kg ekmek, 141 litre ayçiçeği yağı  satın alabilecek konuma geldi.
Aynı  şekilde 2002 yılında en düşük devlet memurumuz, aylık maaşı  ile 386 kg ekmek, 136 litre ayçiçeği yağı  satın alabiliyordu.
2010 yılında ise 618 kg ekmek, 305 litre ayçiçeği yağı  satın alabilecek düzeye erişti.
2023 perspektifinde makroekonomik hedeflerimiz yıllar itibariyle şöyle olacaktır:
Maliye Politikası
Ekonomide güveni sağlamak, istikrarı ve öngörülebilirliği güçlendirmek ve özel sektörün kullanabileceği kaynakların artırılmasına katkı  sağlamak için kamu maliyesi çok önemli bir alandır.
İktidarımızdan önce kötü yönetimlerle alabildiğince istismar edilen kamu borçları, AK Parti'nin akıllı, sağlam ve tavizsiz politikalarıyla azalmış,
böylece ülkemizin risk primini düşürmüş,
ekonomimize duyulan güveni artırmıştır.
Bunun sonucunda da yüksek büyüme hızları elde etmiştir.
iktidarımız süresince mali disipline riayete ve para politikasıyla uyuma özel önem verdik.
Çünkü vatandaşlarımızdan vergi olarak aldığımız her kuruşu onların refahına, ülkemizin büyümesine ve parlak bir geleceğe aktarmanın sorumluluğuna sahibiz.
Ekonomide güveni ve istikrarı  sağlamamızın sonucunda faiz oranları  düştü,
dolayısıyla faiz harcamaları  da azaldı.
Buna özelleştirmeyle elde edilen ilave gelirler de eklenince, AK Parti iktidarı  üretimi ve geliri artırmış,
ülkemizin ekonomik performansını  görülmemiş  düzeylere taşımıştır.
1986-2002 yılları arasında geçen 16 yıl boyunca toplam 8 milyar dolarlık özelleştirme yapılmıştı.
Biz 2003-2010 yılları  arasında yani 8 yıl içinde bunun 4 kattan fazlasını, yani toplam 33,7 milyar dolarlık özelleştirme yaptık.
iktidarımız döneminde mali disipline hassasiyetle riayet edilmesinin bir sonucu olarak 2002 yılında yüzde 10 düzeyinde olan kamu kesimi borçlanma gereğinin GSYH'ya oranı, 2010 yılında küresel krizin olumsuz etkilerine rağmen yüzde 3,3 düzeyinde gerçekleşmiştir.
Borçlanma ihtiyacının ve faiz oranlarının gerilemesiyle beraber 2002 yılında toplam kamu kesimi faiz ödemelerinin GSYH içerisindeki payı  yüzde 15,5 iken, bu oran 2010 yılında yüzde 4,7'ye gerilemiştir.
Bu gelişmelerin bir sonucu olarak AB tanımlı  genel yönetim borç stokunun GSYH'ya oranı  2002 yılında yüzde 73,7 iken, 2010 yılı  sonunda yüzde 41,6'ya gerilemiştir.
Bu şekilde vatandaşımızın yükünü çok önemli boyutlarda azalttık
ve ekonomiye büyük kaynaklar sağladık.
Borcumuzun sadece milli gelire oranını azaltmakla kalmadık,
aynı  zamanda borç stokumuzun kalitesini de iyileştirdik.
2002'de yüzde 58,1 olan döviz cinsi ve dövize endeksli borçların toplam brüt borç stoku içindeki payını  2010 yılında yüzde 26,6'ya düşürdük.
2002'de 9 ay olan iç borçlanmanın ortalama vadesini, 2010 yılında 44 aya yükselttik.
Cumhuriyet tarihinde ilk defa iç piyasada Türk Lirası  cinsinden 10 yıl vade ile borçlanma gerçekleştirdik.
2002 yılında 7 yıl olan yurtdışında ihraç ettiğimiz dolar cinsi tahvillerin ortalama vadesini 2010 yılında 20 yılın üzerine çıkardık.
Bu ekonomimize duyulan güvenin bir ifadesidir.
Geldiğimiz noktada borç stokumuz döviz, faiz ve likidite dalgalanmalarına karşı  çok daha dayanıklıdır.
Harcama kalemlerinin bütçe içinden aldıkları paylar iktidarımız süresinde önemli ölçüde değişmiştir.
iktidarımız vatandaşlarımıza daha az yük yükleyerek, çocuklarımızı, geleceğimizi daha az borçlandırarak, onlara çok daha büyük hizmetler verdi.
Bütçe içindeki faiz harcamalarının oranı  gittikçe ve ciddi oranda azalırken;
yatırım harcamaları, sosyal nitelikli harcamalar ve personel harcamaları  arttı.
2002 yılında toplanan her 100 liralık verginin 86 lirası  faiz ödemelerine giderken, bu rakam 3,5 kat azaldı, 2010 yılında 23 liraya geriledi.
Halkımızın bize emaneti olan vergileri en isabetli, en verimli ve en etkin şekilde harcadık.
Bunun sonucunda hem refahımız, hem de gücümüz arttı.
Kaynaklarımızı yine ülkemize yatırım olarak harcadık.
Çünkü bizim kaynağımız şu veya bu kişi, şu veya bu laf değil, bizzat Türkiye'dir.
Daha önce yolsuzlukla, sorumsuzlukla, yeteneksizlikle çar-çur edilip, sürekli borçlanan hükümetler bütün yükü yüksek faiz ve enflasyon olarak milletimizin sırtına yüklemişti.
Artık bu kara dönem kapandı.
İyi yöneten, çözüm üreten, halkımızı gözeten ve sorumlulukla hareket eden AK Parti iktidarı sayesinde eğitim, sağlık ve sosyal koruma harcamaları  bütçede en önemli payı  almaya başlamıştır.
Nitekim 2004 yılında bütçede yer alan sosyal nitelikli harcamaların büyüklüğü 41 milyar TL iken, 2010 yılında 117 milyar TL'ye çıkmıştır.
Sosyal nitelikli harcamaların bütçe giderleri içerisindeki payının gelişimi ise yüzde 29,4'ten, yüzde 40'a yükseliş  olarak gerçekleşmiştir.
Maliye politikalarında yapısal reformları hayata geçirdik.
Kaynak kullanımında sonuç odaklı  bir anlayışı  benimseyen ve ekonominin ihtiyaçlarına göre tasarlanmış  5018 sayılı  Kamu Mali Yönetim ve Kontrol Kanunu yürürlüğe konulmuştur.
Maliye Politikasında 2023 Hedeflerimiz
Gerçekleştirdiğimiz reformların uygulamalarını daha da sağlamlaştıracak,
mali saydamlık ve hesap verebilirliği artıracağız.
Böylece, ülkemizin gelişmiş  ekonomilerin standartlarında bir mali yapıya ve sisteme kavuşmasını  sağlayacağız.
Özel sektörün öncü rolünü pekiştirecek,
özelleştirme uygulamalarını program dahilinde kararlılıkla sürdürüleceğiz.
Kamunun elektrik dağıtımı ve şeker üretimi alanlarından çekilmesini;
elektrik üretimi, telekomünikasyon, liman, otoyol ve köprü işletmeciliğindeki payını ise azaltmasını  hedefliyoruz.
KİT'lerde yeni bir yönetişim modelini hayata geçireceğiz.
KİT'lerde hesap verebilirliği, şeffaflığı, karar alma süreçlerinde esnekliği ve stratejik yönetim anlayışını esas alan yeni bir düzenleme yapılacaktır.
Atıl vaziyette bulunan Hazine'ye ait taşınmazlar ilgili kamu kurum ve kuruluşlarıyla koordinasyon içerisinde geliştirilecek projeler vasıtasıyla ekonomiye kazandırılacaktır.
Devlet iç borçlanma senetlerinin yatırımcı tabanının genişletilmesi amacına yönelik olarak yeni araçların ve yeni satış yöntemlerinin geliştirilmesine ilişkin çalışmalara devam edilecektir.
Gelir Politikası
iktidarımız süresinde izlenen vergi politikası  sayesinde daha adil bir vergilendirme sistemi oluşturulmuştur.
Sosyal politikalarımızın bir gereği olarak, toplumun büyük kesiminin yararlandığı gıda, eğitim, sağlık, tekstil ve turizmde KDV oranları düşürülmüştür.
Şirketlerimizin rekabet gücünü artırmak
ve onlara daha fazla kaynak vermek amacıyla kurumlar vergisi oranı yüzde 33'ten yüzde 20'ye indirilmiştir.
Gelir vergisi yükünü azalttık ve işlem yükünü artıran bazı vergileri kaldırdık,
bazılarını ise düşürdük.
Ar-Ge faaliyetlerine yapılan destekleri de artırdık.
Ekonomide haksız rekabete yol açan, öngörülebilirliği azaltan ve ciddi vergi kaybına yol açan kayıt dışı ekonomiyle mücadeleye ise, iktidarımız döneminde hazırlanan ve zaman içinde güncellenen Kayıt dışı Ekonomiyle Mücadele Stratejisi Eylem Planı  çerçevesinde devam ettik.
Vergi mükelleflerine kolaylık sağlamak için e-beyanname uygulamasını getirdik
ve vergi dairelerinde büyük ölçüde otomasyona geçtik.
Gelir Politikasında 2023 Hedeflerimiz
Kamu gelir politikamız ülke kaynaklarının en etkin şekilde kullanılabilmesini sağlamaya yönelik olacak şekilde uygulanmaya devam edilecektir.
Bu konuda en önemli uygulama aracı olan vergi politikası ekonomik büyümeyi, yatırımı  ve istihdamı  destekleyecek
ve ekonomide kayıt dışılığın azaltılmasını  sağlayacak şekilde gözden geçirilecektir.
Kayıt dışılık azaltıldıkça vergi oranlan da azalacaktır.
Bu anlamda vergi politikasının uygulanmasında daha çok üretmek isteyenin, kaynağını daha etkin kullanmayı taahhüt edenin, vergisini düzenli ödeyenin, kazancıyla daha çok personel istihdam edenin ve ekonomiyi büyütecek her tür yeni girişimcinin yanında olan
ve ekonomik aktörlerce öngörülebilirliği yüksek, sürprizlere kapalı proaktif bir anlayış benimsenecektir.
Ekonomik büyümeyle birlikte vergi gelirlerimizin elde edildiği türlerin oransal dağılımı dolaysız vergiler lehine değiştirilerek, gelişmiş ekonomilerle paralel bir yapıya kavuşturulacaktır.
Vergi politikalarının uygulanmasında doğrudan küresel sermaye yatırımlarının ülkeye girişinin hızlandırılmasına,
yatırımların ve Ar-Ge faaliyetlerinin desteklenmesine,
istihdamın artırılmasına
ve bölgeler arası gelişmişlik farklılıklarının azaltılmasına yönelik bir yaklaşımla devam edilecektir.
Vergi mevzuatı sadeleştirilecek,
mali yükümlülüklerin zamanında ödenmesini sağlamak amacıyla etkin bir tahsilat sistemi oluşturulacaktır.
Vergiye gönüllü uyumun artırılması ve vergi tabanının genişletilmesine yönelik çalışmalar sürdürülecektir.
Yerel yönetimlerin öz gelirlerinin artırılmasına yönelik düzenlemeler hayata geçirilecektir.
Kamu Harcamaları ve Yatırımları
Kamu harcamaları konusundaki temel yaklaşımımız, kaynakların gerekli alanlarda etkin ve verimli şekilde kullanılmasını tesis etmektir.
Ekonomik büyümenin ve istihdamın artırılması,
gerekli altyapının sağlanarak ülkemizin rekabet gücünün ve iş ortamının iyileştirilmesi,
bölgesel kalkınmanın sağlanması,
insan kaynaklarımızın geliştirilmesi,
kısaca vatandaşlarımızın refahının ve yaşam kalitesinin artırılması  açısından kamu harcama ve yatırımlarına büyük önem vermekteyiz.
Yatırımlar konusunda kamu ve özel sektörü bütüncül bir bakış açısıyla ele alıyoruz.
Yatırım politikalarımızın temel amacı; kamu ve özel sektör yatırımlarını verimli, akılcı ve birbirlerini tamamlayacak yatırım alanlarına yönlendirmek,
kalkınmayı  özel sektör öncülüğünde gerçekleştirmektir.
Kamu yatırımlarına bütçeden önemli kaynaklar ayırdık.
Kalkınma Ajansları, KÖYDES, BELDES ve SODES gibi yenilikçi uygulamalarla mahalli nitelikli işler için yerel idarelere önemli kaynaklar aktardık.
Böylece aynı  miktar kaynakla daha fazla iş  üretilmiş, yeni projelerde seçici davranılmış
ve projeler hızla tamamlanıp hizmete alınmıştır.
iktidarımız süresince hem önceki yıllardan devam eden projeleri tamamladık,
hem de yeni projeler geliştirerek yapımına başladık.
2002 yılında yatırımların tamamlanma süresi 8,5 yıl iken, 2011 yılında bu süreyi yarı  yarıya azalttık, yani 4,2 yıla düşürdük.
Bu süre yaklaşık olarak bir seçim dönemidir.
Önceki dönemlerde projelerin onlarca yıl tamamlanmadığını göz önüne aldığımızda bunun büyük bir başarı olduğu açıktır.
Biz yatırımların daha temellerini atarken açılış tarihlerini taahhüt ediyoruz.
Uzun yıllar boyunca temeli atılıp yapılamayan kamu yatırımları varken, biz temel atma ile kurdele kesme arasındaki süreyi minimuma indirdik.
Önümüzdeki dönemde de etkin ve verimli yatırımlara devam edeceğiz.
Bölgesel gelişmişlik farklarını azaltmak için Güneydoğu Anadolu Projesi, Doğu Anadolu Projesi, Konya Ovası Projesi başta olmak üzere ekonomik ve sosyal altyapı  projelerine devam ediyoruz.
Kamu Yatırımlarında 2023 Hedeflerimiz
Orta ve uzun vadede ekonominin verimliliğini ve üretken yapısını destekleyen karayolu, demiryolu, havalimanı, raylı sistem, baraj ve sulama ile bilgi ve iletişim teknolojileri gibi altyapı yatırımlarına ağırlık vermeyi sürdüreceğiz.
Kamu yatırımlarını, özel sektör tarafından gerçekleştirilemeyecek ekonomik ve sosyal altyapı alanlarında yoğunlaştırmaktayız.
Özel sektörün etkin yönetim ve finansal imkânlarından azami ölçüde yararlanmak amacıyla Kamu-Özel İşbirliği yöntemleriyle, önemli altyapı projeleri gerçekleştirdik.
Kamu altyapı  yatırımlarında özel sektör katılımını  da sağlayan uygulamalarımız artarak devam ettirilecektir.
Kamu harcamalarında, kalkınma potansiyelini destekleyici mahiyette olan sosyal amaçlı alanlara ve altyapı yatırımlarına öncelik veren bir politika izlenecektir.
Şimdiye kadar olduğu gibi; kamu çalışanları, işçiler ve emekliler enflasyona ezdirilmeyecektir.
Para Politikası
Para politikalarının temel amacı fiyat istikrarını sağlamak ve sürdürmektir.
Para politikası finansal istikrarı da gözetecek
ve fiyat istikrarını  sağlama amacı  ile çelişmemek kaydıyla hükümetin büyüme ve istihdam politikalarını  destekleyecektir.
Enflasyon hedeflemesi temel para politikası rejimi olmaya devam edecektir.
Enflasyon hedefleri, hükümetimiz ve Merkez Bankası tarafından üç yıllık vadede belirlenecektir.
Dalgalı döviz kuru rejimi uygulaması  sürdürülecektir.
Merkez Bankasının fiyat istikrarını sağlamak için uygulayacağı  para politikasını  ve kullanacağı  para politikası  araçlarını  doğrudan kendisinin belirlemesi esas olmaya devam edecektir.
Finansal Hizmetler
iktidarımız döneminde finans sektörünün gözetim ve denetim altyapısını  güçlendiren,
sektörde çeşitliliği ve derinliği artıran bir dizi düzenlemeyi hayata geçirdik.
Bu çerçevede; AB mevzuatı ile uyumlu olarak hazırladığımız Bankacılık Kanunu 2005 yılında yürürlüğe girmiştir.
Ülkemizde 19801i yılların ortalarından itibaren gelişmeye başlayan banka kartı ve kredi kartı piyasası, 20 yılı aşkın bir süreden sonra AK Parti iktidarında Banka Kartları ve Kredi Kartları Kanunu ile yasal düzenlemeye kavuşmuştur.
Yeni ipotekli konut finansmanı sistemi ("mortgage") ile ilgili yasal altyapıyı hazırladık.
Sosyal güvenlik sisteminin tamamlayıcısı olması ve uzun vadeli fonların oluşumu açısından önem taşıyan bireysel emeklilik sistemini uygulamaya geçirdik.
Yeni sigortacılık yasası ile sigortacılık sektörünü AB standardında bir mevzuat çerçevesine kavuşturduk.
Kamu bankalarının basiretli bir biçimde yönetimini sürdürdük.
Ziraat Bankası ve Halkbank, çiftçimize ve esnafımıza bir yandan gerçek fonksiyonları  doğrultusunda uygun koşullarda önemli kredi imkanları  sağlarken,
diğer yandan iktidarımız döneminde ulaştıkları  kârlılık yapısını  sürdürmüş  ve Hazine'mize önemli miktarda katkı  yapmaya başlamışlardır.
Finans sektörü ile reel sektör ve bireysel kredi kullananlar arasında sağlıklı kredilendirme ve geri ödeme ilişkisinin tesisine önemli katkıda bulunduk.
Geçmişte İstanbul Yaklaşımı ve Anadolu Yaklaşımı çerçevesinde, binlerce firmanın bankalara olan borcunun yeniden yapılandırılmasında olduğu gibi, ödeme güçlüğü yaşayan vatandaşlarımızın kredi kartları  borcu yeniden yapılandırılmıştır.
Atmış olduğumuz bu adımlar sonucunda bankacılık sektörünü bilanço yapısı  sağlam, sermaye yeterliliği güçlü, kur ve kredi riski düşük, sağlam bir yapıya kavuşturduk.
Zamanında aldığımız önlemler sayesinde finans sektöründen bir yük gelmesini önlemenin yanı sıra,
iktidarımız döneminde 2000-2001 krizinden gelen yükü de geri ödedik.
2000-2001 krizi nedeniyle ihraç edilen özel tertip ne kadar senet varsa bunun tamamı 2010 sonu itibariyle ödenmiştir.
Bu meblağı ödeyebilmek için Hazine piyasadan borçlanmak durumunda kalmıştır.
Hazine'nin üzerinde böyle bir yük kalmasa idi, bugün Hazine'nin borcu 381 milyar 877 milyon TL daha az olacaktı.
2010 yılı Aralık sonu itibariyle iç borcun 352 milyar 841 milyon TL olduğu dikkate alındığında, 2000-2001 krizi olmasaydı  aslında iç borcumuzun kalmayacağı  görülecektir.
Sağlıklı bir finans sisteminin reel kesim ve ekonomik büyüme için ne kadar önemli olduğunu bilen Partimiz, önümüzdeki dönemde, bir yandan sektördeki rekabet ortamının gelişmesi,
diğer yandan reel kesimin finans sisteminden daha fazla faydalanabilmesi için gerekli her türlü önlemi zamanında ve kararlılıkla almaya devam edecektir.
Bu çerçevede; Finans sektörünün düzenleme ve denetimi uluslararası standartlara, AB müktesebatına, küresel kriz sonrası dönemde G-20 platformu öncülüğünde yürütülen yeni çalışmalara uyum sağlama hedefi gözetilerek geliştirilecektir.
Finansal piyasaların daha etkin izlenmesi
ve sistemik risk yönetiminin etkinliğinin artırılması sağlanacaktır.
Finans sektöründeki tüketici ve yatırımcı haklarının gözetilmesine yönelik uygulamalar geliştirilecektir.
Sermaye Piyasası Strateji Belgesi hazırlanarak uygulamaya konulacaktır.
İstanbul Uluslararası Finans Merkezi Stratejisi ve Eylem Planı titizlikle uygulanacaktır.
Katma değeri yüksek hizmet üreten finans sektörünün geliştirilmesi çerçevesinde, İstanbul, öncelikle bölgesel nihai olarak da küresel bir finans merkezi olacaktır.
Ülkemizin milli geliri içindeki mali sektörün payı  2002- 2009 döneminde yüzde 4 olmuştur.
Bu değer İngiltere'de yüzde 10 seviyesinin üzerine çıkmaktadır.
Bu çerçevede, finans sektörünün gelişim potansiyelinin oldukça yüksek olduğu değerlendirilmektedir.
Finans Sektörü için 2023 Hedeflerimiz
Cumhuriyetimizin 100. yılında İstanbul, dünyadaki ilk 10 finans merkezleri içinde yer alacaktır.
Bu stratejik hedef doğrultusunda gerekli beşeri, fiziki, teknik, vergisel ve hukuki tedbirler alınacaktır.
İstanbul "prestij" finans merkezi olacak,
diğer bazı  şehirlerimiz İstanbul'a destek olacak şekilde belirli tematik ve bölgesel finansal işlemlerde uzmanlaşmış  finans merkezleri haline gelecektir.
İMKB'de işlem gören Türk şirketi sayısı en az 1000 olacaktır.
Işlem gören yabancı  şirket sayısı  ise Türk şirketi sayısından fazla olacak
ve en az 10 ülkeyi temsil edecektir.
Ödemeler Dengesi
Türkiye'nin hızlı büyüme dönemlerinde yaşadığı yüksek cari işlemler açığının altında bazı  yapısal nedenler bulunmaktadır.
Enerjide net ithalat bağımlılığı yüzde 74 seviyelerinde olan ülkemizde, petrol ve doğal gazın neredeyse tümü, kömürün ise beşte biri ithal edilmektedir.
Özellikle son dönemlerde hızlı büyüyen ve yüksek teknolojiye dayalı sektörlerin girdi kullanımındaki dışa bağımlılığı cari işlemler açığındaki artışın bir diğer nedenidir.
Cari açığı daha düşük düzeylere çekebilmek için, enerji arzında kaynak, teknoloji ve altyapı bazında çeşitlendirmenin artırılması büyük önem arz etmektedir.
Bu çerçevede, son yıllarda petrol ve doğalgazda yurt içi ve yurt dışı arama faaliyetlerine büyük bir ivme kazandırılmıştır.
Yenilenebilir enerji kaynaklarının enerji arzı içerisindeki payının artırılması ve elektrik üretiminde nükleer santrallerin kullanılması konusunda başlatılan çalışmalar orta-uzun vadede enerjide dışa bağımlılığı  ve cari işlemler açığını  azaltacak unsurlardır.
2009 yılının Temmuz ayında yeni bir Yatırım Teşvik Sistemi'ni uygulamaya başladık.
Bu kapsamda, öncelikle dünya ve ülke şartlarını  göz önüne alarak uluslararası  düzeyde rekabet edebilecek sektörler belirlenmiş
ve yeni sistem ile teşvik oranlarının bölgesel, sektöre' ve büyük proje bazında farklılaştırılması  esası  benimsenmiştir.
Yeni Teşvik Sistemi'nin yürürlüğe girdiği 2009 yılı Ağustos ayından 2011 yılı  Şubat ayı  sonuna kadar geçen sürede 6161 adet Yatırım Teşvik Belgesi düzenlenirken,
76,5 milyar TL yatırım sağlanmış  olup,
bu kapsamda 204.013 kişiye ilave istihdam öngörülmüştür.
Büyük projelerin desteklenmesi kapsamında alınan teşvik belgelerinde; rafineri inşaası, elektrikli otomobil imalatı, yüksek teknoloji içeren hava taşıtı motorları ve parçalarının üretimi, ve liman hizmetleri kapasitesinin artırılması  gibi önemli yatırımlar yer almaktadır.
Bu yatırım projeleri, transfer ettikleri yeni teknolojiler ve oluşturulan üretim ve lojistik kapasiteleri ile Türkiye'nin uluslararası  rekabet gücünün artırılması
ve cari açığın orta-uzun vadede düşürülmesine önemli katkı  sağlayacaktır.
Cari işlemler açığının azaltılması açısından en önemli faktörlerden birisi, geniş anlamda rekabet gücünün artırılmasıdır.
Bu doğrultuda iş ortamının iyileştirilmesi,
ekonomide kayıt dışılığın azaltılması,
Ar-Ge ve yenilikçiliğin desteklenmesi,
bilgi ve iletişim teknolojilerinin yaygınlaştırılması,
enerji ve ulaştırma altyapısının iyileştirilmesi
ve finansal sistemin geliştirilmesi alanlarında kapsamlı  yapısal reformlar uygulamaya konulmuştur.
Son yıllarda cari açığın artmasına rağmen, cari açığın finansmanında herhangi bir sorunla karşılaşılmamıştır.
Her alanda oluşturulan güven ve istikrar ortamı  sonucunda ekonominin dış  kaynak ihtiyacından fazla sermaye girişi yaşanmıştır.
Bu sayede Merkez Bankası  rezervleri, 2002 yılındaki 27 milyar dolar iken, 3,5 kat artarak 2010 yılı  sonunda 80,2 milyar dolara yükselmiştir.
Önümüzdeki dönemde de; Üretim ve ihracatın ithalata olan yüksek oranlı bağımlılığını azaltmak amacıyla özellikle ara malları ve yatırım mallarında yurtiçi üretim kapasitesini artırıcı  politikalara ve desteklere devam edilecektir.
Dışa bağımlılığın yüksek olduğu stratejik sektörlerde yerli teknolojik yeteneklerin geliştirilmesi ve ürüne dönüştürülmesine yönelik programların işlerliği artırılacaktır.
Ihracatta firmaların küresel rekabet gücünü artırmak amacıyla yenilikçiliğe ve Ar-Ge'ye dayalı,
katma değeri yüksek,
markalı ürün ve hizmetlerin üretim ve pazarlama süreçlerinin desteklenmesi sağlanacaktır.
İş ortamının iyileştirilmesine yönelik olarak bürokrasinin azaltılması,
işlemlerin hızlandırılması ve işlem maliyetlerinin düşürülmesi konusunda geçen sürede elde edilen başarılar, bundan sonraki dönemde de sürdürülecektir.
Istihdam ve Çalışma Hayatı
istihdam
AK Parti olarak çalışabilir durumdaki bütün vatandaşlarımıza iş sağlamak en önemli önceliklerimizden biri olmuştur,olmaya devam edecektir.
Istihdamı  artırmada en önemli faktörlerden birinin yüksek bir büyüme hızı  sağlamak olduğu bilinci ile hem büyüme hızımızı  arttırdık,
hem de büyümenin odağına istihdamı koyduk.
Nitekim uyguladığımız başarılı  politikalarımızın sonucunda kriz boyunca istihdamımız azalmadığı  gibi, 2010 yılında 1 miyon 317 bin vatandaşımıza istihdam sağladık.
Istihdamı artırmada diğer önemli bir araç olan aktif ve pasif işgücü politikalarını  da başarı  ile uygulamaya başladık.
Krizden en çabuk çıkan ülkelerden biri olduk.
´5fKüresel ekonomik kriz, başta gelişmiş ülkeler olmak üzere tüm dünyada işgücü talebinde büyük bir düşüşe ve işsizliğe yol açmıştır.
2007-2010 döneminde işsizlik oranı  İspanya'da yüzde 8,3'ten yüzde 19,9'a çıkmıştır.
Yani işsiz sayısı  2 kattan fazla artmıştır.
Benzeri yüksek artış  oranlarını  diğer ülkelerde de görmek mümkündür: ABD'de yüzde 4,6'dan yüzde 9,7'ye, Fransa'da yüzde 8,3'ten yüzde 9,8'e, İngiltere'de yüzde 5,4'ten yüzde 7,9'a, İrlanda'da yüzde 4,6'dan yüzde 13,5'e, Japonya'da yüzde 3,8'den yüzde 5,1'e, komşumuz Yunanistan'da ise yüzde 8,3'ten yüzde 11,8'e çıkmıştır.
Ülkemizde ise işsizlikteki artış hızla alınan önlemlerle sınırlı kalmış,
daha 2009 yılı  bitmeden güçlü büyüme dönemi yeniden başlamıştır.
İşsizlik 2008 yılında yüzde 11, 2009 yılında yüzde 14 olarak gerçekleşmiştir.
Yukarıda bahsedilen ülkelerle kıyaslandığında ülkemizdeki işsiz sayısındaki artışın oldukça sınırlı  kaldığı  görülmektedir.
2009 yılının ikinci yarısından itibaren düşme eğilimine girmiştir.
işsizlik 2010 yılında hızla düşmeye devam etmiş
ve yıl ortalaması  itibariyle yüzde 11,9 oranına kadar inmiştir.
Gelişmiş ülkelerde ise işsizlik rakamlarının 2015 yılından önce kriz öncesi seviyesine inmeyeceği uluslararası kuruluşlar tarafından tahmin edilmektedir.
AK Parti olarak işsizliği azaltmak için iki stratejik yaklaşım belirledik.
Bir yandan aktif işgücü piyasası  programları ve teşvik paketlerini birbiri ardına devreye sokarak konjonktürel işsizliği azaltırken,
diğer yandan kangren haline dönüşmüş  yapısal işsizliğe çözüm bulmak amacıyla uzun vadeli stratejiler geliştirdik.
istihdamı teşvik paketlerini yürürlüğe koyduk.
istihdamı korumak ve artırmak amacıyla kamuoyunda "istihdam paketleri" olarak da bilinen beş  yasal düzenlemeyi hayata geçirdik.
Prim indirimi teşvikleri uyguladık ve uygulamayı sürdürüyoruz.
Bütün çalışanların işveren sigorta prim oranını  5 puan indirdik.
18-29 yaş  arası  erkekler ile 18 yaş  ve üzeri kadınların ve Ar-Ge faaliyetlerinde çalışanlarımızın istihdamlarına 5 yıl süreyle teşvik sağladık.
Özürlü çalışanlarımızın istihdamını, işveren sigorta prim payını  karşılayarak teşvik ediyoruz.
ilave istihdam sağlayan işverenlerimizi, işveren sigorta prim payını  karşılayarak teşvik ediyoruz.
İşsizlik ödeneği miktarında artış  sağladık.
Kısa çalışma ödeneğini işler hale getirdik,
süresini ve ödenek miktarını  artırdık.
İl istihdam ve İl Mesleki Eğitim Kurulları'nı birleştirerek daha etkin hale getirdik.
Mesleki eğitim, girişimcilik eğitimi, staj programları ve toplum yararına çalışma programlarından daha çok kişinin yararlanmasına imkan sağladık.
Bu çerçevede sadece yürürlüğe koyduğumuz prim indirimi ve teşvikler için 2008 yılında 1,4 milyar TL, 2009 yılında 4,2 milyar TL, 2010 yılında ise 5,4 milyar TL kaynak aktardık.
Böylece ayırdığımız kaynak toplamı  yaklaşık 11 milyar TL'ye ulaştı.
Sağladığımız teşviklerden 2010 yılı Aralık ayı itibariyle 7 milyon 278 bin çalışanımız yararlanmıştır.
Aktif işgücü piyasası politikalarını etkin bir şekilde uyguladık.
AK Parti iktidarı  olarak teşviklerin yanı  sıra işgücümüzün istihdam edilebilirliğini artırmak amacıyla aktif işgücü piyasası  programlarını  uyguladık.
Bu programlar meslek kurslarını, iş  başı  eğitimlerini, girişimcilik ve toplum yararına çalışma programlarını  içermektedir.
Bu programlardan 590 bin işsiz yararlanmış,
programlar kapsamında 911 milyon TL harcanmıştır.
işgücü yetiştirme kursları  kapsamında mesleki eğitim kurslarına katılan işsizlere günlük 15 TL ödenmekte ve genel sağlık sigortası  kapsamına alınmaktadır.
Bu kurslardan 2010 yılı  sonuna kadar 492 bin işsizimiz yararlanmış
ve toplam olarak 602 milyon TL kaynak kullanılmıştır.
AK Parti olarak işsizliğin bireysel ve toplumsal etkilerini azaltmak amacıyla 2009 yılında Toplum Yararına Çalışma Programı uygulamasını başlattık.
Bu programlar vasıtasıyla bir yandan işsizlerimize kriz ortamında geçici olarak iş imkanı  sağlarken
diğer yandan kamunun ihtiyaç duyduğu okulların temizliği, hastanelerin tadilatı  ve bakımı, park ve yeşil alanların düzenlenmesi, ağaç dikilmesi gibi hizmetler yaptık.
Toplum Yararına Çalışma Programı'ndan 2010 yılı  sonuna kadar 88 bin işsizimiz yararlanmış
ve toplam olarak 265 milyon TL kaynak kullanılmıştır.
istihdamı korumak için pasif işgücü politikalannı  da uyguladık.
Ekonomik kriz veya diğer olumsuz koşullar nedeniyle üretimin ve istihdamın daraldığı  işletmelerde çalışanların işten çıkarılmasını  önlemeyi amaçlayan Kısa Çalışma Programı'nı  2004 yılında uygulamaya başladık.
Kriz döneminde kısa çalışma ödeneği miktarını  yüzde 50 arttırdık,
süresini 3 aydan 6 aya çıkarttık.
Kısa çalışma ödeneği ile 152 bin çalışanımızın işsiz kalmaları  önlenerek istihdamda kalmaları  sağlanmıştır.
Bu program kapsamında işçilerimize zorunlu olarak çalışamadığı  süreler için toplam 202,5 milyon TL ücret karşılığı  ödeme yapılmıştır.
Bu şekilde hem işletmelerimize krizde destek olduk
hem de işçilerimizin mağdur olmalarını  önledik.
Küresel ekonomik kriz döneminde işini kaybeden vatandaşlarımızın yanında olduk.
Bu dönemde 832.252 vatandaşımıza yaklaşık 2,5 milyar TL ödeme yaptık.
Böylece işini kaybetmiş  olan vatandaşlarımıza geçici bir süre gelir desteği sağlarken,
diğer yandan ekonomide toplam talebin artmasını  sağlayarak krizden çıkışımız' hızlandırdık.
Ulusal İstihdam Stratejisi'ni hazırladık.
AK Parti iktidarı  işsizlikle mücadelede sadece kısa dönemli tedbir ve projeleri hayata geçirmekle kalmadı,
yapısal işsizliğe çözüm bulmak amacıyla 2023 hedeflerini içeren uzun vadeli stratejiler geliştirdi.
AK Parti olarak işsizlik sorununu gündelik siyasetin bir istismar konusu olmaktan çıkarmanın gerekliliğine inanıyoruz.
Bu nedenle, Cumhuriyet tarihinde ilk defa ilgili tüm tarafların katılımı ile Ulusal istihdam Stratejisi hazırladık.
Stratejimiz 2023 Vizyonu çerçevesinde işsizlik sorununa kalıcı bir çözüm bulunmasına yönelik uygulanacak strateji, politika ve tedbirleri içermektedir.
Strateji dört politika ekseni üzerine inşa edilmiştir: Eğitim-istihdam ilişkisinin güçlendirilmesi
işgücü piyasasının esnekleştirilmesi
Kadınlar, gençler ve dezavantajlı  grupların istihdamının artırılması
İstihdam-sosyal koruma ilişkisinin güçlendirilmesi.
Bu strateji şunları öngörmektedir: Eğitim ve özellikle mesleki eğitimde köklü değişiklikler
işgücü piyasalarına işlerlik kazandırılmasını
ve istihdam hizmetlerini sunan kurumların etkinliklerinin artırılması
Güvenceli esneklik anlayışı  çerçevesinde işgücü piyasalarının katılıklarının giderilmesi
işsizliğe yoğun maruz kalan grupların istihdamının özellikle desteklenmesi
işsizliğin etkilerini azaltacak sosyal koruma mekanizmalarının geliştirilmesi,
KOBİ'ler temelli yenilikçilik ve girişimciliğin desteklenmesi
Kayıt dışı  istihdam ve yabancı  kaçak işçiliğin azaltılması
Etkin işleyen teşviklerin getirilmesi
İşsizlik sigortası  fon kaynaklarının işsizliğin azaltılmasında daha fazla kullanılması
Kurumlar arası koordinasyon ve işbirliği içinde işsizlikle mücadele.
İstihdam ile Mesleki Eğitim ilişkisinin Güçlendirilmesi Eylem Planını hazırladık ve uygulamaya başladık.
İşsizlik sorununu çözmede geliştirdiğimiz bir diğer yapısal önlem ise, bu eylem planı ile gençlerimizin işgücü piyasasının ihtiyaç duyduğu alanlarda eğitilmesidir.
Böylece işverenlerimizin istediği vasıfta ve meslekte eleman bulamadıkları  yönündeki şikayetleri sona erdirilmiş  olacaktır.
Bu Eylem Planı kapsamında; Ulusal Yeterlilik Çerçevesinin oluşturulması
Ulusal meslek standartlarına göre eğitim programlarının güncellenmesi
ve uyumlu hale getirilmesi
işgücü piyasasına ilişkin ihtiyaç analizlerinin periyodik olarak yapılması  ve değerlendirilmesi
Mesleki ve teknik eğitim mezunlarının ve mesleki yeterlilik belgesi sahiplerinin istihdam edilmelerinde ve işyeri kurmalarında gerekli teşvik mekanizmalarının oluşturulması
işyeri açma ile ilgili mevzuat uyumsuzluklarının giderilmesi hedeflendi
ve bu yöndeki çalışmaları  başlattık.
AK Parti iktidarı 2011 yılı başında da istihdam ile ilgili yeni önlem ve teşvikleri hayata geçirdi.
Bunlardan en önemlisi 6111 sayılı kanun ile 1 Mart 2011 tarihinde yürürlüğe giren genç, kadın ve nitelikli işgücü istihdamının teşvikidir.
Yürürlüğe koyduğumuz bu teşvik ile; Son 6 aydır işsiz olan 18-29 yaş  arası  erkekler ile 18 yaşından büyük kadınların istihdam edilmeleri halinde 24 ay süreyle,
Mesleki ve teknik eğitimi tamamlayanlar veya işgücü yetiştirme kurslarını  bitirenler 36 ay süreyle,
Mesleki yeterlik belgesine sahip olanlar 48 ay süreyle,
29 yaşından büyük erkeklerden mesleki yeterlik belgesine sahip olanlar, mesleki ve teknik eğitimi mezunu olanlar veya işgücü yetiştirme kurslarını  bitirenler 24 ay süreyle,
Çalışmakta iken; 01.03.2011 tarihten sonra mesleki yeterlik belgesi alanlar, mesleki ve teknik eğitimi tamamlayanlar veya işgücü yetiştirme kurslarını  bitirenler için 12 ay süreyle işveren sigorta prim payı  devlet tarafından karşılanmak suretiyle destekleyeceğiz.
Bu kişilerin ISKUR'a kayıtlı işsizler arasından alınmaları  halinde, öngörülen sürelere 6 ay daha eklenecektir.
Bir milyon işsizimize iş imkanı.
AK Parti olarak ülkemizde işsizlik sorunu aynı zamanda bir mesleksizlik sorunu olduğu gerçeğinden hareketle, işsizlerimize beceri kazandırmak amacıyla Uzmanlaşmış Meslek Edindirme Merkezleri Projesi'ni (UMEM) başlattık.
Beş yıl devam edecek bu proje ile her yıl 200 bin kişi olmak üzere 1 milyon işsizimizi eğitimden geçirecek
ve işe yerleştirileceğiz.
Bu proje sadece bir eğitim projesi değildir.
Aynı zamanda işletmelerimizin verimliliğini ve rekabet gücünü artırma projesidir.
Proje ile TOBB'un koordinasyonunda işyerlerinden ihtiyaç talepleri toplanmakta
ve bu taleplere uygun kurslarda eğitim devam etmektedir.
Bugüne kadar işverenlerimiz 40 bin pozisyon için işgücü talebinde bulunmuşlardır.
Ülkemizin 81 ilindeki 121 Teknik ve Endüstri Meslek Lisesi'ni aynı zamanda Uzmanlaşmış  Meslek Edindirme Merkezleri haline getirdik.
Bu merkezleri modern teknoloji ile donattık.
Güncel bilgilere uyum için bu merkezlerdeki öğretmenlerimizi hizmet içi eğitimden geçirmeye başladık.
Sanayi ve Ticaret Odaları  tarafından talep edilen alanlarda çalıştırılmak üzere işsizlerimizi önce buralarda eğitiyoruz
ve oda üyesi işyerinde pratik eğitim almalarını  sağlıyoruz.
Bu eğitimleri başarı  ile tamamlayan işsizlerimizin yüzde 90'ını  istihdam edeceğiz.
Bütün bu çabaların amacı herkese istihdam sağlamak, herkese iş ve aş vermektir.
AK Parti'nin 2023 vizyonu daha nitelikli işgücü, daha güvenceli iş, daha kaliteli bir çalışma hayatıdır.
İşsizlik oranını 2023 yılı  itibarıyla yüzde 5'e indirmeyi hedefliyoruz.
istihdam oranının 2023 itibariyle yüzde 50'ye yükselmesi öngörülmektedir.
Tarım dışı  istihdamın büyüme esnekliğini, 2010- 2023 döneminde 10 puan artışla 0,52 seviyesinden 0,62'ye yükseltmeyi hedefliyoruz.
Tarım dışı sektörde bugün %30 civarında olan kayıt dışı istihdam oranını 2023 yılında yüzde 15'e indirmeyi hedefliyoruz.
Hayat boyu öğrenmeye katılım oranını yüzde 2 seviyesinden 2023 yılında yüzde 8'e çıkarmayı planlıyoruz.
Bu vizyonu gerçekleştirebilmek için, önümüzdeki dönemde takip edeceğimiz strateji ve politikalarımız şunlardır: Aktif işgücü Piyasası Politikaları kapsamında işsiz vatandaşlarımızın nitelik ve becerilerini artırmak amacıyla düzenlediğimiz işgücü yetiştirme kurslarından her yıl 400 bin işsizimizi yararlandıracağız.
işgücü yetiştirme kursunu başarı  ile bitirenlerin daha fazla istihdam edilebilmelerini sağlamak için gerekli düzenlemeleri yaparak, işe yerleştirilme oranını  2009 yılındaki yüzde 23 seviyesinden 2015 yılına kadar yüzde 40'a çıkaracağız.
Talep edilen işgücünün niteliği, sektörü ve sayısını belirlemek amacıyla il bazında işgücü piyasası ihtiyaç analizlerini yapmaya başlayacağız.
İşgücümüzün mesleki yeterliliklerinin uluslararası geçerliliğini sağlayabilmek için Avrupa Yeterlilik Çerçevesi ile uyumlu Ulusal Yeterlilik Çerçevesi'ni oluşturacağız.
Ülkemizdeki meslek standartlarının belirlenmesi için başlattığımız çalışmaları tamamlayarak işgücü piyasasının ihtiyaç duyduğu ulusal meslek standartlarının tamamını hazırlayacağız.
Güvenceli esneklik anlayışı ve "işi değil insanı koruma" ilkesi çerçevesinde işgücü piyasamızın katılıklarını gidererek işsizlerimizin işe girişini kolaylaştıracağız.
Çalışma hayatında dezavantajlı durumda bulunan özürlülerinin istihdamını öncelikle sağlamak amacıyla kamu ve özel sektördeki özürlü kontenjanlarının tamamının doldurulmasına yönelik tedbirleri alacağız.
Sosyal devlet ilkesi gereğince istihdam imkanı bulamadığı için sosyal destek alarak hayatını idame ettirmek zorunda olan vatandaşlarımızdan çalışabilir durumda olanların işgücü yetiştirme kurslarından ve işe yerleştirme hizmetlerinden öncelikle yararlanmalarını sağlayacağız.
Her işsize bir İş ve Meslek Danışmanı.
Bu program kapsamında, İŞKUR'a kayıtlı her işsiz için bir "İş ve Meslek Danışmanı" belirleyeceğiz.
Bu danışmanlar işsizlerimize birebir hizmet verecekler.
Mesleksiz tüm iş  arayanlara mesleğe yönlendirme hizmeti sunacaklar.
Danışmanlar, ayrıca yeni bir meslek alanı seçiminde ve işe girmek için gerçekçi bir plan oluşturmasında vatandaşlarımıza yol gösterecekler.
Kişilerin mesleki ve kişisel sorunlarını fark etmeleri ve iş  ortamına daha iyi uyum sağlamaları  için yardımcı  olacaklar.
Meslek seçme aşamasında olan, ilköğretim ve liselerde okuyan öğrencilerin doğru ve gerçekçi meslek seçimi yapmalarına da destek olacaklar.
Böylece meslek edinme, iş arama ve bulmada bire-bir, kişiye özgü ve yakından takip edilen bir süreci hayata geçireceğiz.
Çalışma Hayatı
AK Parti olarak amacımız sosyal adaletin sağlanarak, çalışma hayatında barış ve huzurun temin edilmesidir.
Bu amaç doğrultusunda sosyal taraflarla birlikte çalışanlarımızın haklarının ve işletmelerimizin rekabet gücünün korunduğu,
AB standartları ve ILO normlarına uygun bir çalışma hayatını  geliştirmeyi hedefliyoruz.
Örgütlenme ve toplu pazarlık hakkının önündeki anayasal engelleri kaldırdık.
Öncelikle çalışma hayatı mevzuatının evrensel standartlara ulaştırmak için çalışmalar yürüttük.
Anayasamızda çalışanlarımızın örgütlenme ve toplu pazarlık haklarını sınırlandıran düzenlemeleri kaldırdık.
Bu kapsamda; işçi ve işverenlerin aynı  zamanda ve aynı  iş  kolundaki farklı  sendikalara üyeliğine imkân getirdik.
Kamu görevlilerine toplu sözleşme yapma hakkını sağladık.
"Aynı iş  yerinde, aynı  dönem için, birden fazla toplu iş  sözleşmesi yapılamaz ve uygulanamaz" hükmünü kaldırarak taraflara, serbest iradeleri ile çok katmanlı  toplu pazarlık yapabilmeleri imkanını  tanıdık.
Çağdaş demokratik toplumlardaki evrensel ilkelerle uygun olarak "siyasi amaçlı  grev ve lokavt, dayanışma grev ve lokavtı, genel grev ve lokavt, iş  yeri işgali, işi yavaşlatma, verimi düşürme ve diğer direnişler yapılamaz" hükmünü Anayasa metninden çıkardık.
Ekonomik ve Sosyal Konsey'e Anayasal güvence sağlayarak, işçi ve işveren çevreleri ile diyaloğu güçlendirdik.
Kayıt dışılığı azalttık.
Çalışanların istismarının önlenmesi,
işletmeler arası haksız rekabetin sona erdirilmesi
ve sosyal güvenlik sistemimizin aktüeryal yapısının düzeltilmesi için kayıt dışı  istihdamla mücadele kapsamında önemli adımlar attık.
Bu çabalar sonucunda kayıt dışı  istihdam oranı  2002 yılında yüzde 52 iken 2010 yılı  sonu itibariyle bu oran yüzde 43'e inmiştir.
Son 3 yılda yaklaşık 900 bin kişi kayıt altına alındı
ve ilk defa toplam sigortalı sayısı  16 milyonu aştı.
Asgari ücreti önemli oranda arttırdık.
AK Parti, çalışanlarımızın yaşam şartlarının iyileştirilmesi için asgari ücrette önemli artışlar sağladı.
Ayrıca işletmelerimizin rekabet gücünü de düşünerek prim ve vergi yüklerini azaltmak suretiyle asgari ücretin işverene maliyetindeki artışı  sınırlı  tuttu.
iktidarımız döneminde asgari ücretteki artış  oranı, enflasyon oranının üzerinde gerçekleşmiştir.
Aralık 2002 döneminde brüt 250,9 TL olan asgari ücret, bugün itibarıyla 796,5 TL'ye yükselmiş,
bu dönem içerisindeki nominal artış  oranı  yüzde 217,5 olmuştur.
Aynı dönemde net asgari ücretin nominal artış  oranı  yüzde 241,8 iken işveren maliyetlerindeki nominal artış  oranı  yüzde 166,2'ye düşmüştür.
İş  sağlığı  ve güvenliği alanında önemli gelişmeler kaydettik.
AK Parti'nin önceliklerinin başında, çalışanların sağlık ve güvenliklerinin teminat altına alındığı  iş  ortamlarının oluşturulması  gelmektedir.
İş  kazaları  ve meslek hastalıklarının azaltılması  için iş  sağlığı  ve güvenliği kültürünün yaygınlaştırılmasına,
çalışan ve işverenlerin bilinçlendirilmesine yönelik faaliyetlerimizi sürdürmekteyiz.
İş sağlığı  ve güvenliği kültürünü yerleştirmeye bu ülkenin geleceği olan çocuklarımızdan başladık.
Bu kapsamda hazırlanan rehberimizi öğrencilerimize ulaştırdık.
İş kazalarının yoğun olduğu inşaatlarda iş  sağlığı  ve güvenliğini sağlamak için yapı  denetim elemanlarına eğitim vermeye başladık.
Çalışanlarımızın işyerlerinde fiziksel, kimyasal ve biyolojik etkenler nedeniyle maruz kaldıkları  meslek hastalıklarını  önlemeye yönelik projeleri hayata geçiriyoruz.
Bu kapsamda hekimlere eğitimler verilmeye,
meslek hastalıkları teşhis rehberi hazırlanarak dağıtılmaya başlandı.
Ayrıca bütün devlet ve üniversite hastaneleri meslek hastalıkları  teşhisi koymaya yetkili kılındı.
işyeri hekimi ve iş  güvenliği uzmanı  çalıştırılması  veya hizmet alınması  yoluyla bu görevin yerine getirilmesine yönelik düzenlemeler yaptık
Çağdaş  bir anlayışla AB düzenlemelerine uygun, bütün çalışanları  kapsayan ayrı  bir İş  Sağlığı  ve Güvenliği Kanun tasarısı  çalışmalarını  tamamladık.
İşverenlerimizin üzerindeki istihdam yüklerini azalttık.
İşletmelerimizin rekabet gücünü arttırmak amacıyla istihdam üzerindeki idari yükleri azalttık.
Emzirme odası  kurma, kreş  açma, işyeri sağlık ve güvenlik birimi kurma, iş  güvenliği elemanı  ve işyeri hekimi çalıştırma yükümlülüklerinin ise hizmet alımı  suretiyle karşılanması  imkanını  getirdik.
Diğer yandan özürlü çalıştıran işverenlerimiz teşvik edildi.
Özürlü kontenjanı  kapsamında çalıştırılan özürlülerimizin işveren prim payının tamamının, kontenjan fazlası  çalıştırılan özürlülerimizin ise işveren prim payının yarısının Hazine'ce karşılanmasını  sağladık.
Meslek standartlarını belirlemeye başladık.
İşgücümüzün beceri ve niteliklerinin artırılmasında önemli bir katkı sağlayacak olan meslek standartlarını  belirlemeye, sınav ve belgelendirme faaliyetlerine başladık.
Bugüne kadar 171 meslek standardını hazırladık ve yayınladık.
Uluslararası kalite güvence sistemi dâhilinde işgücünün mesleki yeterliliğini ölçüp değerlendiren "sınav ve belgelendirme" sistemini kurduk.
Bu alanda pilot uygulamalar başarıyla gerçekleştirildi
ve Mesleki Yeterlilik Belgeleri verildi.
Yabancı çalışma izinlerinde bürokrasiyi azalttık,
işlemleri hızlandırdık.
Yatırım ortamının iyileştirilmesi ve doğrudan küresel sermayenin ülkemize girişini arttıracak düzenlemeler yapmaya devam ettik.
Bu çerçevede yabancı  çalışma izni başvurularında istenilen belge sayısında önemli ölçüde azaltmaya gidilmiş,
gereksiz bilgi ve belge istenmesinin önüne geçilmiştir.
AK Parti iktidarı, Cumhuriyetimizin 100. yılına kadar evrensel standartlarda ve uluslararası  taahhütlerine uygun, kaliteli ve güvenceli bir çalışma hayatını  tam olarak tesis edecektir.
Yapılacak yeni düzenlemeler sayesinde örgütlenme önündeki engeller kaldırılarak, sendikal örgütlenme oranları ile toplu sözleşmeden yararlanma oranları  AB ortalaması  düzeyine çıkarılacaktır.
Onaylanan ILO sözleşmeleri bakımından AB ortalaması düzeyine çıkılacaktır.
Ülkemizde iş kazası ve meslek hastalıkları  gerekli yasal ve idari düzenlemeler yapılarak, gelişmiş  ülkeler düzeyine indirilecektir.
Çalışanların çalışma koşulları evrensel standartlara ulaştırılacak,
iş  sağlığı  ve güvenliği kültürü geliştirilecek
ve çalışma hayatının kalitesi yükseltilecektir.
Bu vizyonu gerçekleştirmek için öncelikle gerçekleştirilecek strateji ve politikalarımız şunlardır: Ülkemizde ilk defa iş sağlığı ve güvenliği alanında politika, tedbir ve önceliklerimizi içeren bir strateji belgesini hazırlayacağız.
Ülkemizde iş kazası ve meslek hastalıklarını önlemek amacıyla AB düzenlemelerine uygun, bütün çalışanları kapsayan ayrı bir İş  Sağlığı  ve Güvenliği Kanunu'nu çıkaracağız.
Toplumumuzda iş sağlığı ve güvenliği bilincinin arttırılmasında etkili bir organizasyon olan Dünya İş Sağlığı ve Güvenliği Kongresi'nin 19'uncusunu ülkemizde gerçekleştireceğiz.
Sendikal örgütlenme ve toplu iş  sözleşmesi sistemi ile grev ve lokavt haklarının AB standartlarına ve ILO normlarına uygun bir şekilde düzenlenmesi amacıyla 2821 sayılı  Sendikalar Kanunu ile 2822 sayılı  Toplu İş  Sözleşmesi Grev ve Lokavt Kanunu'nun değiştirilmesi için sosyal taraflarla birlikte devam eden çalışmalarımız tamamlanacak ve yasalaştırılacaktır.
Anayasa değişikliği ile kamu görevlilerine verilen toplu sözleşme hakkının kullanılabilmesi için 4688 sayılı  Kanun'da gerekli yasal düzenlemeleri yapacağız.
istihdamın artırılması  ve kayıt dışılığın azaltılması  amacıyla, güvenceli esneklik yaklaşımı  çerçevesinde esnek çalışma modellerini teşvik edecek ve yaygınlaştıracağız.
Bu kapsamda sosyal diyalog kanallarını  etkili olarak işletecek
ve gerekli yasal düzenlemeleri hayata geçireceğiz.
Mevsimlik gezici tarım işçilerinin çalışma şartlarının iyileştirilmesine yönelik başlattığımız hazırlıkları sonuçlandıracağız.
Böylece bu işçilerimizin daha güvenli seyahat etmelerini,
çocuklarının eğitime devamını,
daha iyi barınma, sağlık ve sosyal güvenlik şartlarına kavuşmalarını  sağlayacağız.
Ar-Ge ve İnovasyon
Güçlü Türkiye'nin artık güçlü bir Ar-Ge ve inovasyon vizyonu var.
Bu vizyonun en üst düzeyde siyasi sahipliği var.
Iktidarımız, her alanda dünyayla rekabet edebilen bir Türkiye için bilim, teknoloji ve inovasyon alanına özel bir önem veriyor.
2004 yılından itibaren Başbakanımızın başkanlığında düzenli olarak toplanan Bilim ve Teknoloji Yüksek Kurulu, Ar-Ge ve inovasyonda kabuğunu kıran özel girişime daha fazlası  için umut ve güven veriyor.
Refah ve huzur için ihtiyaç duyduğumuz sürdürülebilir sosyo-ekonomik büyüme ve rekabet üstünlüğü, ancak araştırma, geliştirme ve inovasyon faaliyetleri ile mümkündür.
Bu ise desteklenecek üniversite-sanayi işbirliği üzerine inşa edilmiş  bir "ulusal bilim ve teknoloji tabanı"nın toplumumuzda yaygınlaştırılması  ile kalıcı  olacaktır.
Orta gelişmişlikteki teknolojilerle desteklenen otomotiv, kimya gibi sanayilerimiz, son 20 yılda Türkiye'mizi bugünlere taşımıştır.
Ancak, teknoloji transferine dayalı  üretimden elde edilen gelirin en büyük kısmı, Ar-Ge'yi yapan ve dolayısıyla ürün ve süreçlerin fikri mülkiyet haklarına sahip ülkelere gitmektedir.
Bir ülke sanayide kendi Ar-Ge'sini yapmadan küresel rekabette fark yaratamaz.
"Bilgi Çağı"nı  yakalayan ülkelerde, bilim ve teknoloji tabanı  da tartışmasız olarak gelişmiş  olur.
Bu uluslar; geliştirdikleri ileri teknolojilerle beslenir,
dolayısıyla da orta gelişmişlikteki teknolojilerle beslenen sanayiden; ileri teknolojiyle yakalanan uzay ve havacılık, elektronik, bilgisayar ve yazılım, iletişim, ilaç, hassas makine gibi alanlara kayarlar.
Bu ülkelerin yıllık büyümelerindeki yaklaşık % 80'lik pay, teknolojik gelişimden kaynaklanmaktadır.
Türkiye'nin bu anlamda ulaşmış  olduğu kritik eşiği doğru değerlendiren iktidarımız, iddialı  hedefler ile ihtiyaca uygun bilim ve teknoloji stratejisini oluşturmuştur.
Dünyanın en büyük ekonomilerinde olduğu gibi; son yıllarda hızla artan yatırımlarımızla savunma, enerji, uzay, sağlık, bilişim ve benzeri kritik ihtiyaçlarımızı  içeren öncelikli sektörlere odaklı  Ar-Ge stratejimizi, bu sektörlere girdi sağlayacak biyoteknoloji (genetik, farmakoloji, vb.) ve malzeme (nanoteknoloji, akıllı  malzemeler, vb.) gibi pahalı  ve nitelikli iş  gücü gerektiren "bilgi yoğun" alanlarda mükemmeliyet hedefi ile güçlendiriyoruz.
21. yüzyılda yeni bir dünya doğuyor, teknoloji doğuya doğru kayıyor.
Bugün Kuzey Afrika, Orta Doğu ve Orta Asya'da doğal kaynak zengini, ortak değerleri paylaştığımız birçok ülke ile birlikte Ar-Ge projeleri yaparak bilim ve teknoloji tabanımızı  geliştirip yaygınlaştıracağız.
Türkiye, bu coğrafyada diğer gelişmiş  ülkelerle Doğu-Batı  ekseninde bir köprü kuracak
ve orta vadede sanayimizle bütünleşik ve ondan beslenen bir ekosistemin cazibe merkezi olacaktır.
Hedefimiz; pek çok sahada fark yaratarak taklide değil inovasyona odaklı Ar-Ge ile teknolojide küresel rekabet üstünlüğü
ve ekonomik değer geliştirmektir.
Amaç günü kurtarmak değil, geleceğimizi kurmaktır.
Iktidarımız döneminde ülke çapında dünyanın ilgi ve dikkatini çeken bilim, teknoloji ve inovasyon atılımını  başlattık.
Ülke ekonomisini, insan kalitemizi ve siyasi gücümüzü yakından etkileyen bilim ve teknoloji alanına verdiğimiz destekleri her yıl kararlılıkla artırdık, artırmaya devam ediyoruz.
Çünkü biliyoruz ki güçlü Türkiye, bilgiyle, bilimle atılan sağlam temeller üzerinde yükselecektir.
Türkiye, teknoloji geliştiren ülkeler liginde hızla yükseliyor.
Ülkemiz; Belçika, Danimarka, Finlandiya, Singapur gibi ülkeleri geride bırakarak, 2002 ile 2009 yılları  arasında Ar-Ge harcamalarını  sabit fiyatlar ile 2,9 milyar TL'den 8,5 milyar TL'ye çıkarmış,
böylece Ar-Ge harcamalarını  en hızlı  arttıran üçüncü ülke olmuştur.
Bilim ve teknoloji alanındaki kamu yatırımlarını  2002 yılında 114 milyon TL'den 2011 yılında 1,644 milyar TL'ye; TÜBİTAK desteklerini 2002 yılında 12 milyon TL'den 2010 yılında 56 katlık bir artışla 682 milyon TL'ye çıkardık.
2011 yılında ise bu destekleri 845 milyon TL'ye çıkarmayı  hedefliyoruz.
Özel sektör Ar-Ge harcamalarının GSYH içerisinde 2002 yılında %28,7 olan payı, 2009 yılında dört kart arttı  ve 3,4 milyar TL ile % 40'a ulaştı.
Tam zaman-eşdeğer (TZE) Ar-Ge personeli sayısı  2002 yılında 29 bin iken, 2009 yılında iki buçuk katına çıkarak 74 bine ulaşmıştır.
Bilimsel yayın sayısı, 2002'de 10 bin civarından 2009'da 2,5 kat artarak 25 bini aştı.
Türkiye, son yıllarda marka ve endüstriyel tasarım başvurulannda, Avrupa'nın en çok başvuru yapılan ikinci ülkesi olmuş  ve 2010 yılında da başvuru sayısı  11 bini geçmiştir.
İktidarımızdan önceki 8 yıla göre, yerli buluş  için patent ve faydalı  model başvuru sayısı  % 518, marka başvuru sayısı  ise % 161 oranında artmıştır.
Türkiye, teknolojiyi "takip" eden değil, "üreten" ülke olma yolunda hızla ilerliyor.
Ar-Ge ve yarattığı  yüksek vasıflı  istihdam tüm ülke sathına yayılıyor.
2002'de 2 olan teknopark sayısı  bugün Türkiye'nin dört bir yanında 39'a ulaştı.
Yaklaşık 1500 firmanın faaliyet gösterdiği teknoparklarda, 12.500 kişi Ar-Ge yapıyor.
Gençlerimiz tatmin olacakları  işler için yurtdışına göç etmek zorunda kalmıyor,
seçkin beyinlerimiz yaratılan imkânlardan faydalanmak için geri dönüyor.
SAN-TEZ programıyla üniversitelerdeki yüksek lisans ve doktora çalışmaları  KOBİ'lerin Ar-Ge ihtiyaçlarını  karşılayacak kaynaklara dönüşüyor.
Pek çok sanayi kuruluşu Ar-Ge merkezlerini kuruyor,
kendi teknolojilerini geliştiriyor.
İki yıl içinde kurulan Ar-Ge merkezi sayısı  89'a, çalışan sayısı  ise 13.500'e ulaşmış  bulunuyor.
"Bir projem var, ürüne dönüştürmek istiyorum" diyen parlak fikirli beyinlere 100 bin TL hibe desteği veriyoruz.
2009-2010 yıllarında 180 tekno-girişimci genci destekledik, 2011 yılında 300, 2012 yılından itibaren ise her yıl 500 genç girişimci desteklenecek.
Amacımız Türkiye'nin yeni mucitlerinden yüksek katma değer üreten ve istihdam yaratan girişimciler çıkarmaktır.
Ar-Ge ve İnovasyonda 2023
Hedeflerimiz
2023'te teknolojiyi ihtiyaç duyulan ekonomik ve sosyal faydaya dönüştürebilecek,
orta ve yüksek teknolojideki yetkinlikleri ile uluslararası  pazarlarda takdir edilen,
beşeri sermayesi güçlü bir Türkiye hayal ediyoruz.
Ekonomide, sosyal politikalarda, hukuk ve demokrasi alanında, bilim ve teknolojide kazanılan başarı  ve özgüvenle, Cumhuriyetimizin 100. yılında en büyük 10 ekonomi arasına girmek için daha büyük bir kararlılıkla çalışacağız.
Güçlü Türkiye, teknolojiye egemen olan Türkiye'dir.
Geliştirdiğimiz bilim ve teknoloji politikaları, orta ve uzun vadede ekonomimize büyük bir ivme kazandıracaktır.
Bu ivme ile AK Parti olarak ülkemizi dünya devletleri arasında en ön sıralara taşıyacağız...
2023 hedeflerimiz şunlardır: 2023'te Ar-Ge harcamalarını  GSYH'nin %3'üne çıkararak bu alanda lider ülkeler arasına girmeyi amaçlıyoruz.
2023 hedefimiz tüm Ar-Ge harcamalarının üçte ikisinin özel sektör tarafından yapılmasıdır.
TZE Ar-Ge araştırmacısı sayımızı 300 bine çıkarmayı hedefliyoruz.
Ar-Ge ve yenilik kapasitesinin güçlü olduğu otomotiv, makine ve imalat teknolojileri ile bilgi ve iletişim teknolojileri gibi alanlarda dünya piyasalarında talep gören ürün ve hizmetleri üreteceğiz.
Savunma, uzay, enerji, sağlık, gıda ve su gibi kapasitemizi güçlendirmemiz gereken alanlarda özel sektör Ar-Ge merkezlerinde Ar-Ge istihdamını  teşvik edecek ihtiyaç odaklı  yaklaşımları  hayata geçireceğiz.
Uzaya canlı göndermek üzere yerli füze çalışmalarını başlatacağız
ve ülkemizi kendi uydusunu uzaya yerleştirecek teknolojiye sahip hale getireceğiz.
Öncelikli alanlarda araştırma alt yapısı  ve uzmanlığımızı  "ulusal mükemmeliyet merkezleri" çatısı  altında geliştireceğiz.
Temel ve uygulamalı  araştırmalarda, deneysel geliştirmede meraka dayalı, serbest araştırmaları  da desteklemeye devam edeceğiz.
Rekabet gücümüzü artırma konusunda katkı  vadeden,
değer üretme potansiyeli taşıyan,
ülkemizin doğal kaynaklarını, beşeri güçlerini değerlendiren,
ülkemizin karşı  karşıya olduğu veya olabileceği zorluklarla mücadele edebilmesini sağlayacak Ar-Ge ve inovasyon projelerini teşvik edeceğiz.
Ülkemizde, sosyal sorunların çözümüne yönelik sosyal araştırmaları  artıracağız
ve bu amaçla söz konusu programları  yaygınlaştıracağız.
Araştırma sonuçlarının ticari ürün ve hizmete dönüşümüne öncelik vereceğiz.
Bu amaçla gelecek dönemde, teknoloji üreten KOBİ'lerin ekonomiye katkısını  artırmak üzere "girişim sermayesi", "yatırım melekleri" gibi araçları  devreye sokacağız.
Ar-Ge sistemimizin dokusunu sağlamlaştıracak
ve üretim odaklı  değer zincirine entegrasyonunu sağlayacak ulusal ve uluslararası  düzeydeki çok ortaklı  ve farklı  uzmanlıkları  içeren çok disiplinli Ar-Ge ve inovasyon işbirliklerini teşvik edeceğiz.
Yukarıdaki politikaları  hayata geçirmek için devlet bütçesinden Ar-Ge'ye ayrılan kaynakları  artırmaya devam edeceğiz.
Iktidarımız döneminde dünyanın 16. büyük ekonomisi olan ülkemizin yüzünü ileri teknolojiye dönmesi kaçınılmazdır.
Ar-Ge'ye Cumhuriyet tarihinde görülmedik büyüklükte fonlar tahsis edilerek atılan dev adımlar, yeni ve radikal yapısal reformlar ile sürdürülecektir.
"Teknopark Kanunu"ndaki değişiklikler ve "Ar-Ge Kanunu"yla Ar-Ge fonları  ve teşviklerinin ulusal düzeyde reel sektöre sağladığı  taze kan, ciddi bir başlangıçtır.
Ar-Ge'ye ayırdığımız kaynakların daha verimli kullanımına yönelik ulusal düzeyde eşgüdüm ve entegrasyon amaçlı  tedbirler alınacaktır.
Son derece kritik olan bu misyonda halen birçok kuruma dağılmış  yetkilerin bütünleştirilmesi sağlanacaktır.
Araştırma fonlarının arz ve talep kanadındaki paydaşlan yeniden yapılandırılacaktır.
Fonu dağıtan, kullanan ve bilgiyi üreten arasındaki denge kurulacaktır.
Bu maksatla kaynak sağlayan devlet kurumları  ve araştırma yapan kamusal ve özel kurumlar ayrıştırılarak etkinlik ve verimliliklerinin artırılması  sağlanacaktır.
Yakın zamana kadar büyük kısmı  ithalatla sağlanan savunma ihtiyaçlarımızın artık yarısını  yerli sanayimizden karşılayabiliyoruz.
Gelecek iktidar dönemimizde, savunma sanayimizdeki bu dönüşümden edindiğimiz tecrübe, birikim ve yöntemleri; yerli katma değerimiz ve iş  gücümüzün niteliğini arttıracak şekilde; enerji, ulaştırma, sağlık, çevre ve iletişim gibi yüksek teknoloji ve büyük yatırım gerektiren projelere aktaracağız.
Buradan elde edeceğimiz teknolojik birikimi ise tarım, tekstil, turizm gibi nispeten düşük katma değer üreten sektörlerimize transfer ederek, yüksek istihdam sağlayan bu sektörlerin gelecekte de dünyada rekabet üstünlüklerini sürdürebilmelerini sağlayacağız.
İstihdama olan katkısını  da dikkate alarak, ulusal Ar-Ge ve yenilik sistemi içerisinde KOBİ'lerin rolünü güçlendireceğiz,
daha çok KOBİ'nin Ar-Ge ve yenilik yapmasını  sağlayacağız.
mikroenonomi, Girişimcilik ve Sanayi Politikaları
Sanayicimiz, tüccarımız, esnaf ve sanatkârımız hem toplumumuzun hem de ekonomimizin omurgasıdır.
Bugüne kadar iktidarımız bu kesimlere yönelik birçok atılımlar yaptı.
Genel olarak yatırım ortamının iyileştirilmesinden ayni ve nakdi desteklere;
mevzuatın sadeleştirilmesinden kırtasiyeciliğin azaltılmasına,
OSB ve KSS'lerinin inşasından alt yapılarının yapılmasına;
vergi ve sigorta primi yüklerinin azaltılmasından faiz yükünün hafifletilmesine kadar iktidarımız her zaman sanayicinin, tüccarın esnaf ve sanatkarın yanında oldu.
Sıkıntıya düştükleri zaman borçları  yapılandırıldı,
ödeme kolaylıkları  sağlandı.
Sağlanan güven ve istikrar işadamlarımız ve girişimcilerimiz için en büyük destek ve moral unsuru oldu.
Bu sayede işadamlarımız dünyanın dört bir yanında yeni pazar ve yatırım imkânları  elde ettiler.
Önümüzdeki süreçte de bu anlayış  ve uygulamalarımız devam edecektir.
Ülkemizde girişim gücü yüksek, finansal piyasalara kolay erişebilen,
yenilikçi, rekabetçi, ortak çalışma kültürünü benimsemiş  işletmelerden oluşmuş  bir yapı  hedefliyoruz.
Sanayide ise dışa dönük bir yapı  içinde Ar-Ge, yenilik ve nitelikli işgücüne dayalı  yüksek katma değerli mal üreten şirketlere sahip,
orta ve yüksek teknolojili ürünlerde Avrasya'nın üretim merkezi haline gelmiş  bir ülke olmayı  öngörüyoruz.
Türkiye'nin de artık Sanayi Stratejisi var.
Bu yıl, 2011-2014 yıllarını  kapsayan ve 72 eylemden oluşan Sanayi Strateji Belgesi'ni uygulamaya başladık.
Belgede yer alan eylemleri hayata geçirdikçe, sanayimizin rekabet gücünü ve verimliliğini yükseltecek,
üretimde yüksek teknolojili ürünlerin payını  artıracak
ve dünya ihracatından daha fazla pay alacağız.
2023 yılına kadar orta ve yüksek teknolojili ürünlerde Avrasya'nın üretim üssü olacağız.
Bu amaçla; orta ve yüksek teknolojili sektörlerin üretim ve ihracat içindeki payını  artıracağız.
Düşük teknolojili sektörlerde katma değeri yüksek ürünlere geçişi sağlayacağız.
Becerilerini sürekli geliştirebilen şirketlerin ekonomideki ağırlığını  artıracağız.
Bu stratejileri gerçekleştirmek için yatırım ve iş  ortamını  iyileştirmeye devam edeceğiz.
Özellikle kamu kurum ve kuruluşlarının sanayi alanında yürüttükleri hizmetlerin elektronik ortamda gerçekleştirilmesi yoluyla bürokratik yükü azaltacağız.
Sürdürülebilir ihracat artışını  sağlamak amacıyla, yenilikçi fikirlere dayalı,
katma değeri yüksek,
markalı  ürün ve hizmetlerin üretim ve pazarlama süreçler' desteklenecektir.
İnsan kaynağı  ve kapasitesini güçlendirmek amacıyla özel sektörün mesleki ve teknik eğitim okul ve kurumları  açmasına imkân verecek düzenlemeler yapılacak
ve bu kurumlar desteklenecektir.
KOBİ'lerin 'finansman' kaynaklarına erişimi daha da kolaylaştırılacaktır.
Firmaların teknolojik gelişimini destekleyeceğiz.
Bu kapsamda özel sektör ve kamu tarafından yürütülen özellikle ileri teknoloji gerektiren nanoteknoloji, biyoteknoloji gibi alanlarda kapasite oluşturma çalışmalarına ağırlık verilecektir.
Altyapı  sektörleri güçlendirilecek.
Organize sanayi bölgelerine, büyük fabrikalara ve limanlara özel sektör katkısı  ile demiryolu bağlantı  hatları  yapılacak.
KOBİ'lere yönelik bölgesel kalkınma odaklı  projeler desteklenecektir.
Sektöre' strateji belgeleri yatırımcılara yön verecek.
Yatırımcılar ve sektörler için yol haritası  niteliğindeki Makine, Demir-Çelik, Kimya, Tekstil, Hazır Giyim ve Deri, Elektrik-Elektronik ve Seramik Sektörü Stratejileri'ni hayata geçireceğiz.
Otomotivin yol haritası  hazır.
Bu sene uygulamasına başlanacak olan Otomotiv Strateji Belgesi ile Türkiye'nin, otomotivde üretim ve Ar-Ge merkezi haline dönüşmesi hedeflenmektedir.
Ayrıca yeni nesil otomotiv üretimi ile ilgili yeni destek ve teşvikler de önümüzdeki dönemde üreticilerin hizmetine girecektir.
Hedef, "yerli otomobil" markası  çıkarmak.
Türkiye'nin, yıllardır özlem duyduğu "yerli marka" otomobile kavuşması  için her türlü destek ve teşvik mekanizması  harekete geçiriliyor.
Bugüne kadar yarım kalan yerli otomobil çalışmaları  adım adım tamamlanacak.
Her türlü altyapıya ve yan sanayiye sahip ülkemizin de artık "Türk Malı" bir otomobili olması  hedeflenmektedir.
Elektrikli araçlar 2011 yılında yollara çıkıyor.
Mevzuat altyapısı  tamamlanan elektrikli çevre dostu araçlar çok yakında yollara çıkacak.
Elektrikli araçların üretimini ve kullanımını  teşvik ediyoruz.
Ticari amaçlı, özellikle bölgesel uçuşa yönelik uçak üretimi yapan, uluslararası  tanınırlığı  olan bir uçak fabrikası  kurulacak
ve imalata başlanacaktır.
Türkiye'nin güvenlik, yangın, hava fotoğrafları, sel ve iklim koşulları, çevrenin izlenmesi, mineral ve tarımsal kapasitelerin incelenmesi gibi birçok amaca yönelik İnsansız Hava Araçlarının Üretilmesi desteklenecektir.
OSB, KSS ve ihtisas OSB'ler Yatırımcıların Hizmetinde.
Mevcut OSB'lere (Organize Sanayi Bölgeleri) ilave olarak en az 20 adet yeni ihtisas OSB ve KSS (Küçük Sanayi Sitesi) kurulacaktır.
Yatırımcıya bedelsiz arazi tahsisi, şartları  uygun olan OSB'lerde yeniden başlatılacaktır.
Uluslararası  standartlarda laboratuvar ve test merkezleri.
Önümüzdeki dönemde ülkemizin ve sektörlerimizin eksikliğini hissettiği akredite laboratuar ve test merkezleri kurulacaktır.
Türk Standartları Enstitüsü'nün laboratuar şartlarını iyileştirecek ve ürünlerin standartlara uymalarıyla ilgili her türlü deneyi yapabilecek bir yapıya ulaşacağız.
Kalitesiz, standart dışı  ürünlere son.
Halkın can ve mal güvenliğini tehdit eden standart dışı, kalitesiz ve güvensiz ürünlerle topyekün mücadele edilecek.
Piyasa gözetim' ve denetimi faaliyetleri etkinleştirilerek, güvensiz ürünlerin üretim ve ithalatı  da engellenmiş  olacak.
Esnaf ve sanatkâra daha fazla, daha ucuz kredi.
Halk Bankası  aracılığıyla esnaf ve sanatkârımıza sağlanan kredilerin hem faizini düşürdük,
hem de kredi üst limitlerini artırdık.
2002 yılında fiili olarak yüzde 47 faizle kredi kullanan esnaf ve sanatkârımız, bugün 1 yıldan kısa kredilerde yüzde 5, 1 yıldan uzun kredilerde ise yüzde 6 faiz oranıyla kredi kullanıyor.
2002'de kredi üst limitleri sadece 5 bin lira iken, bugün 100 bin liraya çıkmıştır.
2002 yılına göre kredilerden yararlanan esnaf sayısı  yaklaşık 3 kat artışla 63.520'den 234.680'e yükselmiştir.
2002'de esnafımıza kullandırdığımız kredi tutarı  sadece 153 milyon TL iken 2010 yılında 3,5 milyar TL mertebesine ulaşmıştır.
Esnafımıza sahip çıkıyoruz.
"Esnaf ve Sanatkârlar Değişim-Dönüşüm-Destek Strateji Belgesi ve Eylem Planı"nı  hazırlayarak uygulamaya koyduk.
Önümüzdeki dönemde esnaf ve sanatkrımızın kredi ve finansman şartlarının iyileştirilmesi;
vergi, istihdam ve diğer yükümlülüklerinin azaltılması,
eğitim ve danışmanlık hizmetlerinin geliştirilmesi,
yenilikçilik ve girişimciliğinin geliştirilmesi,
altyapı, kümelenme ve ortaklık faaliyetlerinin desteklenmesi sağlanacaktır.
Ticari hayatta yeni bir dönem başlıyor.
AB standartlarında hazırlanan yeni Türk Ticaret ve Borçlar Kanunu ile işletmelerimizin ticari ve ekonomik yönden uluslararası  rekabet piyasalarında güçlü aktörler olarak çalışmalarını  sağlayacak düzenlemeler hayata geçirilecektir.
Artık şirketlerin de bir kimlik numarası  olacak.
Merkezi Sicil Kayıt Sistemi Projesi (MERSİS) ile artık her bir işletmenin, vatandaşların kimlik numarası  uygulamasında olduğu gibi ayrı  bir kimlik numarası  olacak.
Tüm kamu kurum ve kuruluşları  ile diğer kişiler işletmelerin "erişime açık" olan bilgilerine bu ortak anahtar numara aracılığıyla ulaşabilecekler.
Bu sayede işletmeler ile ilgili bütün işlemler anahtar numarası  ile yap ılacaktır.
Şirket kuruluşları  evinizden, ofisinizden 5 dakika.
Vatandaşlarımız yapılan düzenleme ve e-devlet uygulamaları  ile artık evlerinden, ofislerinden sadece 5 dakikada şirket kurabilecek.
Mersin'de pilot uygulama olarak başlatılan proje, tüm Türkiye genelinde yaygınlaştırılacak.
Tarladan sofraya ticarete güven geliyor.
Yeni Hal Yasası  ile sebze ve meyve ticaretinde tarladan sofraya güvenli bir dönem başlayacak.
Üretici emeğinin karşılığını  daha fazla alabilecek,
tüketicinin kaliteli ve uygun fiyatlı  mal talebi karşılanabilecek,
toptancı  halleri ile pazar yerleri çağdaş  bir altyapıya kavuşacak.
Hal Kayıt Sistemi kurularak, kayıt dışılık önlenecek
ve böylece tüm haller tek bir borsa fonksiyonu kazanacaktır.
Depoya lisans, ürüne bereket geliyor.
Tarım ürünlerinin sağlıklı  ortamlarda depolanmasını  sağlamak;
sınıf, kalite ve standartlarını  belirlemek;
ürün senedi ile mülkiyetinin temsilini sağlayarak ticaretini kolaylaştırmak;
üretici, tüccar ve sanayicinin finansman ihtiyaçlarını  karşılayarak kaliteli ürüne yönelmesini teşvik etmek ve tarım ürünlerinde fiyat istikrarını  sağlamak üzere hukuki alt yapısı  tamamlanan Tarım Ürünleri Lisanslı  Depoculuk Sistemi hayata geçiriliyor.
Ürün ihtisas Borsası  kurulacak.
Böylece tarım ürünlerine dayalı  ticaret kolaylaşacak,
piyasalarda fiyat istikrarına katkı  sağlanacak,
çiftçiye ürettikleri malların pazarlanması  için ciddi bir kredi hacmi oluşturulacak,
tarım ürünleri için sağlıklı, güvenilir, denetimli lisanslı  ürün depoları  kurulacak.
Ayrıca sanayiciler istediği kalitede, istediği hammaddeye kolayca erişebilme imkânına kavuşacak.
Daha fazla KOBİ'ye daha fazla destek.
2009 yılında KOSGEB Kanunu'nda değişiklik yaptık.
Hizmet ve ticaret sektöründeki KOBİ'lerin de KOSGEB desteklerinden yararlanmalarının yolunu açtık.
2002'de KOSGEB veritabanına kayıtlı  işletme sayısı  4000 iken, bu rakam Mart ayı  sonu itibariyle 518 bine ulaşmıştır.
KOBİ'lerin yararlandığı  toplam destek miktarı  85 kat artarak, 1,3 milyar TL olmuştur.
Türkiye KOBİ'leri ile büyüyor.
KOBİ'lerin eğitim, danışmanlık, yurt içi fuarlara katılım, yurt dışı  iş  gezisi, tanıtım, eşleştirme, istihdam, enerji verimliliği, tasarım, sınai mülkiyet, belgelendirme, test, analiz ve kalibrasyon faaliyetleri desteklenecektir.
Bölgesel ve sektöre' ihtiyaçlarının karşılanmasına yönelik olarak meslek kuruluşlarının KOBİ'lere yönelik projeleri desteklenecektir.
KOBİ'lere ilk kez kredi faiz desteği.
Iktidarımız döneminde daha önce hiç uygulanmayan kredi faiz destek programlarını  uygulamaya başladık,
KOBİ'leri son derece elverişli kredilerle buluşturduk.
Bugüne kadar, 187 bine yakın işletmeye 10,4 milyar lira kredi kullandırdık.
Önümüzdeki dönemde, KOBİ'lere yönelik yeni kredi faiz destek programlarını  da uygulamaya sokuyoruz.
KOBİ'lerin finansmana erişimlerinin kolaylaştırılması için Kredi Garanti Fonu'nun kefalet sağladığı  KOBİ  sayısı  artırılacaktır.
Girişim sermayesi fonları  yaygınlaştırılacaktır.
KOBİ'lere borsa yolu açılıyor.
KOBİ'lere yönelik yeni bir finansmana erişim yöntemi olarak KOBİ  borsalarına açılma faaliyetleri desteklenecektir.
KOBİ'lerin borsaya açılma maliyetlerini desteklemek üzere KOSGEB tarafından yeni bir destek programı  oluşturulacaktır.
Bu kapsamda KOBİ'lerin halka arz çalışmaları, maliyet itibarıyla diğer şirketlere göre yüzde 90 daha azalacak,
geri kalan yüzde 10 maliyet de KOSGEB tarafından desteklenecektir.
KOSGEB, KOBİ'lerin ayağına gidiyor.
KOSGEB Çağrı  Merkezi (444 1 567) aracılığıyla KOBİ'lere 7 gün 24 saat kesintisiz hizmet veriyoruz.
Bugün 49 ilde hizmet veren KOSGEB'in 81 ilde hizmet vermesini sağlayacağız.
KOSGEB'den projesi olan KOBİ'lere destek.
KOBİ'lerin proje yapabilme kapasitelerinin geliştirilmesi,
rekabet güçlerinin artırılması  amacıyla proje getiren KOBİ'ye 150 bin TL destek sağlanacaktır.
Ar-Ge, inovasyon ve endüstriyel uygulama projelerine 1 milyon TL'ye varan destek verilecektir.
İşbirliği-güçbirliği yapan KOBİ'ler kazanacaktır...
Gücünü birleştiren, ortak sorunlara `ortak çözümler' üretmek için bir araya gelen KOBİ'ler desteklenecektir.
Başarılı  yeni işletmelerin kurulması  için girişimcilik eğitim programları  yaygınlaştırılacak,
iş  fikri kabul gören yeni girişimcilere 27 bin TL'ye kadar hibe destek, 70 bin TL'ye kadar da kredi desteği sağlanacaktır.
Başarılı  kadın girişimciye pozitif ayrımcılık.
Destek programlarında kadın girişimcilere yüzde 10 oranında pozitif ayrımcılık yapılacaktır.
Yeni girişimcilere iş  ortamı  sağlamak üzere 15 yeni İş  Geliştirme Merkezi kurulacaktır.
Tüm politikalarımızın odağında olduğu gibi, reel ekonomi ve şirketlerle ilgili politikalarımızın odağında da istihdam bulunmaktadır.
Tüm bu çalışmalarımızın nihai hedefi daha fazla katma değer ve daha fazla istihdam oluşturmaktır.
Rekabet gücü güçlenen, yenilik kapasitesi artan, uygun yatırım ortamında boy veren işletmelerimiz, insanımıza aş  ve iş  sağlayacaktır.
Istihdam hedefimiz sadece makro politikalar veya doğrudan istihdam politikaları  ile değil, mikroekonomik reformlarımızla da desteklenecektir.
Savunma Sanayii
Savunma sanayiimiz iktidarımız döneminde büyük bir aşama kaydetmiştir.
Daha önce ithal edilen savunma sanayii ürünleri, artık büyük çapta ülkemizde üretilmektedir.
Böylece hem sanayi potansiyelimiz güçlenmekte, hem de savunma sanayiimiz açısından dışa bağımlılık her geçen gün azalmaktadır.
Bu gelişimde, ayrıca kendi firmalarımızın Ar-Ge ve inovasyon yoluyla geliştirdikleri özgün ürün ve sistemlerin büyük katkısı  vardır.
Bu ürünler, sadece kendi silahlı  kuvvetlerimizin ihtiyacını  karşılamakla kalmıyor,
yurt dışına da ihraç edilerek ciddi bir ekonomik değer oluşturuyor.
Bu alandaki belli başlı  başarılarımızı  sıralayalım: Savunma sektörü ihracatımız 2002'de 247 milyon dolar iken, 2010 yılında 1 milyar dolara ulaşmıştır.
Yani yaklaşık 4 kat artmıştır.
Makine ve Kimya Endüstrisi Kurumu'nun 2002'deki ihracatı  2 milyon dolar iken, 2010'da 33 milyon dolara çıkmıştır.
TSK'nın modern silah ve teçhizat ihtiyaçlarının yurt içinden karşılanma oranı  2002'de %25 iken, 2011'de bu oran %50'ye çıkmıştır.
Savunma sanayiinde Ar-Ge harcamaları  2002'de 50 milyon dolar iken, 2010'da 10 kat artışla 500 milyon dolara yükselmiştir.
Savunma sanayi sektörümüzün cirosu 2002'de 1 milyar dolar iken, 2011'de bu rakam 2,3 milyar dolara çıkmıştır.
iktidarımız döneminde TSK'nın ihtiyaç duyduğu toplam 24 milyar dolar değerinde modernizasyon gerçekleştirilmiş,
bu projelerin % 90'ı  ülkemiz yerli sanayisinin katılımıyla hayata geçirilmiştir.
Yurt dışından hazır savunma ürünleri ithalatı  %10'a düşmüştür.
Uluslararası  ihalelerde kesin %50 off-set uygulaması  yapılarak milli sanayiimize nitelikli iş  payları  sağlanmaktadır.
Artık yerli büyük şirketlere verilen ihalelerin %20- %50'sinin KOBİ'lere veya Teknoparklara verilmesi şart koşulmaktadır.
Askerimizin kullanacağı  piyade tüfeği ülkemizde tasarlanmış  ve testlerine başlanmıştır.
Milli tankımız olan "Altay"ın konsept tasarımı  tamamlanmıştır.
Ülkemizde ilk defa modern bir tankın milli olarak üretimi için bütün altyapı  hazır hale getirilmiştir.
"Fırtına" ve "Panter" adı  verilen Obüs topların seri üretimleri tamamlanarak TSK'ya teslim edilmiştir.
İleri teknoloji ürünü ve 40 km menzilli bu silahlar, yerli sanayimizin büyük bir başarısıdır.
Karadan karaya uzun menzilli roketlerin üretimi tamamlanmış, tanksavar tipi roketler ile yerden havaya füzelerin geliştirilmesine devam edilmektedir.
"Anka" isimli, 10.000 metre irtifada uçabilen ve 24 saat havada kalabilen insansız hava aracı  deneme uçuşlarına başlamıştır.
Böylelikle, ABD ve İsrail'den sonra stratejik yeteneklere sahip insansız hava aracı  üreten 3'üncü ülke Türkiye olacaktır.
Ayrıca tamamıyla yerli sanayimizin özgün tasarımı  ile üretilen 150'ye yakın İnsansız Mini Uçak halen TSK tarafından kullanılmaktadır.
Türkiye'nin ilk milli korvet savaş  gemisi (MİLGEM) tamamen ülkemizde tasarlanarak inşa edilmiş,
savaş  sistemi milli olarak yerli firmalar tarafından geliştirilerek gemiye montajı  sağlanmış
ve ilk gemi seyir denemelerine başlamıştır.
Deniz Kuvvetleri'nin ihtiyacı  olan bütün harp gemileri Türk özel sektör tersanelerimizin ağırlıklı  katılımı  ile artık Türkiye'de tasarlanmakta ve üretilmektedir.
İlk savaş  helikopterimiz olan "Atak" helikopterinin tüm yazılım ve tasarımları  tamamlanmış  olup, prototip üretim safhasına geçilmiştir.
2,5 m çözünürlükte ilk elektro-optik istihbarat uydumuzun üretimine başlanmıştır.
Bunun yanında, 1 m'den daha iyi çözünürlüğe sahip olacak elektro-optik uydumuzun tasarım çalışmalarına ise devam edilmektedir.
Uçak, helikopter, tank gibi platformların en önemli kontrol aracı olan görev bilgisayarı milli imkânlarla üretilmiş ve yazılımları ülkemizde geliştirilmiştir.
Ülkemizde ilk defa jet motoru üretilmiş ve uçuşları gerçekleştirilmiştir.
Mayınlara karşı korumalı zırhlı araçlarımız ülkemizde üretilerek ilgili testlerden başarıyla geçmiştir.
Teslimatlar bu yıl içinde tamamlanacaktır.
"Hürkuş" isimli yüksek manevra kabiliyetli eğitim uçağı tasanmı tamamlanmış
ve üretim faaliyetlerine başlanmıştır.
Önümüzdeki yıl uçuşlara başlanacaktır.
Helikopterle taşınacak top projesi hızla ilerlemektedir.
Daha önce yabancı  bir ülkeye verilen F4'lerin modernizasyonu ülkemizde yapılmış,
ayrıca Türkiye F16 modernizasyon merkezi olmuştur.
Benzeri şekilde C-130 nakliye ve T-38 jet eğitim uçaklarının aviyonik modernizasyonları  ülkemiz teknolojisi ile gerçekleştirilmiştir.
Türk savunma sanayii şirketleri dünya ülkelerine zırhlı  araçlar, hava savunma sistemleri, roket sistemleri, simülatörler, sahil güvenlik gemileri, askeri haberleşme sistemleri, komuta kontrol sistemleri ve yazılımları  ihraç etmeye başlamışlardır.
Malezya, Suudi Arabistan, Birleşik Arap Emirlikleri, Hollanda, Ürdün, Pakistan ve Güney Kore savunma sanayimizin bu dönemde ihracat yaptıkları  ülkelerdir.
Askerimizin kullandığı  silah, araç, gereç ve mühimmat bakımından yerli üretim ve teknolojimizi %50'ye çıkaran iktidarımız, 2023'te kendi milli tüfeğini, topunu, tankını, helikopterini, uçağını, insansız hava araçlarını, uydularını  tasarlayan ve üreten bir Türkiye hedeflemektedir.
Yukarıda zikredilen 8,5 yıllık iktidarımız döneminde başlatılan ve sürdürülmekte olan tüm projeler önümüzdeki süreçte tamamlanacaktır.
2023 yılında Türkiye, kendi geliştirdiği teknolojiler ile ürettiği silah ve askeri araç-gereç ve mühimmatı  büyük çapta ihraç eden
ve bunu ciddi bir ekonomik değere dönüştüren ülkelerden birisi olacaktır.
Mal ve Hizmet ihracatı
Ekonomimizin geleceği ve halkımızın refahı  mal ve hizmet ihracatında sağlayacağımız başarı  ile doğrudan ilgilidir.
Iktidarımız döneminde yurt içi üreticilerin küresel piyasalarda rekabetçi bir şekilde operasyonlarını  sürdürmeleri sayesinde, ihracatta yüksek büyüme hızları  yakalanmıştır.
Nitekim 2002 yılı  sonunda 36 milyar dolardan alıp küresel kriz öncesi dönemde 132 milyar dolara yükselttiğimiz ihracatı, 2023 yılında 500 milyar dolara çıkaracağız.
Bu hedefe ulaşmak için; 50 bin olan ihracatçı  sayımızı  100 bine çıkaracağız.
Dünya çapında tanınan en az 10 marka yaratacağız.
2010 yılında dünya mal ticaretinden aldığımız % 0.8 payı, 2015 yılında %1'e çıkaracağız ve 170 milyar dolar ihracata ulaşacağız.
2023 yılında dünya mal ticaretinde %1,5 oranında pay sahibi olacağız.
Ihracat Odaklı  Üretim Stratejisi ile; Orta ve uzun vadede sürdürülebilir ihracat artışını sağlayacağız.
ihracatta pazar ve ürün çeşitlenmesini gerçekleştireceğiz.
ihracata dönük üretimin teknolojik gelişimini ve yurt içinde yaratılan katma değerin artmasını  sağlayacağız.
Katma değeri yüksek ürünlere geçişi ve üretimin artırılmasını  sağlayacağız.
Orta-yüksek teknolojili sektörlerde üretim artışını  gerçekleştireceğiz.
Yüksek teknolojili sektörlerde yeni yatırımların artırılmasının yolunu açacağız.
Yurtdışı  pazar araştırmalarını  ve pazara giriş  faaliyetlerini destekleyeceğiz.
Oluşturduğumuz "Girdi Tedarik Stratejisi" ile girdi tedarikinin güvenliğini ve sürekliliğini sağlayacağız,
hizmet ihracatını  artıracağız
ve ihracat odaklı  yabancı  yatırımları  destekleyeceğiz.
Bu kapsamda; İhracat odaklı  üretim için altyapıyı  geliştireceğiz.
ihracat odaklı  üretimde daha rekabetçi bir yapıya geçeceğiz.
Girdi tedarikinde etkinliği ve verimliliği artıracağız,
rekabet gücümüzü yükselteceğiz.
Uluslararası  fiyat dalgalanmalarından sanayimizin daha az etkilenmesini temin edeceğiz.
Başta makine ve otomotiv olmak üzere, demir-çelik, tekstil, hazır giyim ve konfeksiyon, elektrik ve elektronik ile kimyevi maddeler ihracat stratejimizin lokomotif sektörleri olacaktır.
İnşaat, Teknik Müşavirlik ve Müteahhitlik Hizmetleri
Inşaat, teknik müşavirlik ve müteahhitlik hizmetlerinin, sektörün yüksek potansiyeli doğrultusunda yurt içinde ve bölgemiz başta olmak üzere, bütün dünyada yüksek kalitede hizmet vererek ihtiyaçları karşılayabilen bir yapıya kavuşturulması temel önceliğimizdir.
Yurtdışı  müteahhitlik hizmetlerinin 25 milyar dolara kadar çıkan iş  hacmi, 2023 yılında 100 milyar dolara yükseltilecektir.
Bugün sayısı  3 olan, cirosu 1 milyar doların üzerindeki Türk inşaat ve müteahhitlik şirketlerinin sayısını  2023'te en az 10'a çıkaracağız.
Gelişmiş  ülke pazarlarına girmeyi ve dünyanın inşaat ve müteahhitlik alanındaki ilk 225 firması  arasında en az 40 firmamızın yer almasını  planlıyoruz.
En az 5 adet Mühendislik, Tedarik ve İnşaat (EPC) müteahhitlik firmasına sahip olmayı  amaçlıyoruz.
Müşavirlik hizmetlerinde Türk firmalarının payını  artırmayı  hedefliyoruz.
KÖO ve YİD vb. finans modellerinin daha yaygın bir şekilde uygulanmasını  sağlayacağız.
Katma değeri yüksek, ileri teknoloji ve inovasyonu ön plana çıkaran,
doğal kaynakları  verimli kullanabilen projelere ağırlık vererek, bu projelerin üstlenilen işler içindeki payını  yükselteceğiz.
2023 için diğer bir hedefimiz, katma değeri yüksek, ileri teknoloji ve inovasyonu ön plana çıkaran,
doğal kaynakları  verimli kullanabilen projelere ağırlık vererek, bu projelerin üstlenilen işler içindeki payını  en az % 30'a çıkarmaktır.
Özgün teknoloji ve hizmet üretimi ile markalaşma sağlanarak, az gelişmiş  ve gelişmekte olan ülke pazarlarında lider ülke konumuna gelinecektir.
Son yıllarda 23 milyar dolara kadar çıkan yapı  malzemeleri ihracatı  2023 yılında 100 milyar dolara yükseltilecektir.
Yapı  malzemelerinin üretim kalitesi artırılacak,
malzeme standartları  oluşturulacak ve etkin denetimi yapılacaktır.
Sektörün büyümesi ve güçlenmesi için teknik müşavirlik kapasitesi, inşaat sektöründeki gelişmeleri destekleyecek şekilde tasarım ve kalite açısından artırılacaktır.
Yapacağımız bütün çalışmalarda yurtiçinde ve yurtdışında daha fazla istihdam üretmeyi, ülkemize daha fazla geri dönüş  sağlamayı  hedefliyoruz.
Gümrük Hizmetleri
Ülkemizin gerek ticaret, gerek turizm, gerek uluslararası  ilişkileri ve bölgesiyle bütünleşmesi açısından kaliteli hizmet sunan güçlü gümrük hizmetleri büyük önem taşımaktadır.
Dürüst, hızlı, kaçağın her türünü önlemede ve yakalamada dinamik, kaçakçıya göz açtırmayan, süratli ve etkin gümrük hizmetleri için büyük mesafeler kat ettik.
Dünya ile yarışan, risk algısı  yüksek, iç ve dış  denetimi etkin, yasal ticareti kolaylaştıran, yasa dışı  ticarete göz açtırmayan gümrükler için yeni adımlar amaçlıyoruz.
Bu çerçevede; Tüm gümrük işlemlerinin kâğıtsız ve insansız bir ortamda icrasını  bütün gümrük idarelerimizde uygulanır hale getirmek 2011 yılı  hedefimizdir.
Gümrük işlemleriyle alakalı  diğer kamu idarelerini de alt yapı  donatıları  bakımından gümrükle entegre hale getirerek, "tek pencere" uygulamasını  başlatma yolunda hızla ilerlemekteyiz.
Ulusal ve uluslararası  düzeyde etkin işbirliği ve bilgi paylaşımı  suretiyle gümrük işlemlerinin basitleştirilmesi ve hızlandırılması  konusunda gerekli çalışmalara hızla devam ediyoruz.
Bu çerçevede uygulamaya başladığımız "Ortak Gümrük Kapısı" ve "Basitleştirilmiş  Gümrük Hattı" uygulamalarını  yaygın hale getireceğiz.
Bölgesel ve ikili işbirliğine ağırlık vereceğiz.
2008 yılında Türkiye'nin öncülüğüyle başlatılan "İpek Yolu Rotası  Gümrük İdarelerinin İşbirliği" projesini geliştirecek,
tarihi İpek Yolu'nun canlandırılmasında bölge ülkelerinin gümrük idarelerine öncülük etmeye devam edeceğiz.
Tüm gümrük kapılarındaki giriş-çıkış  hareketlerinin merkezden izlenebilirliği daha yaygın ve etkin hale getirilecek,
akaryakıt başta olmak üzere kaçakçılıkla mücadele kapsamında yurtiçi ve uluslararası  işbirliği artırılacak,
tüm gümrük kapılarının modern teknoloji ile donatılması  çalışmaları  tamamlanacaktır.
Ortak Transit Sözleşmesi'ne taraf olmayı  hedefliyoruz.
Bu hedef doğrultusunda hukuki ve fiziki altyapı  tamamlanacaktır.
Sonradan kontrol kapsamında yapılan denetim faaliyetleri ile objektif kriterlere dayalı  risk değerlendirmeleri daha yaygın hale getirilecektir.
Risk verileri itibariyle sektöre' bazda incelemeler yaygınlaştırılacak,
soruşturma ve incelemelerde etkinlik daha da artırılacaktır.
Gümrük Müşavirliği mesleğinin yasal alt yapısı  oluşturulacak,
uygulamaya başladığımız "Yetkilendirilmiş  Gümrük Müşavirliği" uygulaması  daha yaygın hale getirilecektir.
Gümrük laboratuarlarının modernizasyonuna devam edilecek,
ürün tahlili için bekleme süresi minimize edilerek, çevre ve insan sağlığının daha etkin gözetimi yanında, beklemeden kaynaklanan maliyet artışları  önlenecektir.
Kaçakçılıkla alakalı  olarak yetkili makamlarca el konulmuş  kaçak eşyalar depolarda bekletilmeyecektir.
Bu amaçla bölgelerin depo ihtiyacı  karşılanacak,
kaçak eşyanın tasfiyesinin hızlandırılması  çalışmaları  sürdürülecektir.
Özet beyan olarak kabul edilen serbest bölge işlem formlarının elektronik ortamda işlem görmesini sağlayacak serbest bölgeler bilgisayar uygulama programı  tamamlanarak ticaret erbabının hizmetine sunulacaktır.
Ticaret erbabı  ile Gümrük Müsteşarlığı  arasındaki ilişkiler, "kaçakçıyı  caydırma, ticareti kolaylaştırma" esası  temelinde artırılarak devam edecektir.
İmajı  düzgün ve güçlü bir gümrük için, kurum kültürü oluşturma eğitimleri kararlı  bir biçimde sürdürülecektir.
Yap-İşlet-Devret modeliyle yapılandırma ve modernizasyon çalışmalarına devam edilecektir.
Taşrada uygun olmayan yerlerde sürdürülmekte olan gümrük hizmetleri için uygun mekân temini çalışmaları  sürdürülecektir.
Özellikle akaryakıt kaçakçılığı  ile mücadelede koordinasyon daha etkin ve hızlı  hale getirilecek,
belirlenen önlemlerin devreye girmesi sağlanacaktır.
ECO bünyesinde yer alan üye devletler için ortak kaçakçılık ve gümrük suçları  veri bankası  oluşturma çalışmaları  tamamlanacaktır.
Yolcu taşıyan firmaların yarış  öncesi bilgi verme yükümlülüğü için gerekli mevzuat değişikliği yapılacak;
havayolu şirketleri, acenteler, Türk Telekom ve GSM operatörleri ile mutabakat sağlanacaktır.
Gümrük kaçakçılığıyla etkin mücadele bağlamında mobil müdahale ekipleri artırılacaktır.
Kaçakçılıkla mücadele bağlamında mevcut veri bankası  daha güçlü hale getirilecek,
mücadeleci elemanların sayısı  ve kapasitesi artırılacaktır.
Turizm
Allah ülkemize müstesna bir tabiat ve güzellik bahşetmiştir.
Tabii güzelliklerimizin, kum, deniz ve güneş  potansiyelimizin yanısıra, kültür turizminin konusu olan çok zengin bir tarihi mirasımız, demografık yapımız ve eşsiz bir coğrafi konumumuz vardır.
Anadolu, adeta kültür ve medeniyetlerin geçit yaptığı  bir sahnedir.
Doğu'nun en batısında, Batının en doğusunda olan Türkiye, turizmde halen dünyanın ilk 10'u arasına girmiş  durumdadır.
2002 yılında Türkiye'ye gelen turist sayısı  13,3 milyon kişi, turizm gelirleri ise 11,9 milyar ABD doları  olarak gerçekleşmiştir.
2010 yılında 2002 yılına göre, Türkiye'ye gelen turist sayısı  yüzde 116 artışla 28,6 milyon kişi, turizm gelirleri ise aynı  dönemde yüzde 74,8 artışla 20,8 milyar ABD doları olarak gerçekleşmiştir.
2002 yılında, 396 bin olan Kültür ve Turizm Bakanlığı'ndan belgeli yatak sayısı, 2010 yılında 610 bine ulaşmıştır.
2002 yılında 115 olan Kültür ve Turizm Koruma ve Gelişim Bölgesi sayısı  ise 2010 yılında 222'ye ulaşmıştır.
2002-2010 döneminde OECD ülkelerinden ve Doğu Avrupa ülkelerinden gelen ziyaretçi sayısında önemli artışlar kaydedilmiştir.
2010 yılında, ülkemize gelen yabancı  ziyaretçilerin yüzde 54,1'i OECD, yüzde 21,2'si Rusya Federasyonu'nun dahil olduğu BDT ülkelerindendir.
2010 yılında ülkemize en çok ziyaretçi gönderen ülke sıralamasında Almanya yüzde 15,3 ile birinci, Rusya Federasyonu yüzde 10,6 ile ikinci, İngiltere ise yüzde 9,3 ile üçüncü sıradadır.
Turizmimizi daha da geliştirmek için son 8,5 yılda önemli başarılara imza attık.
Bunların bazılarını  sıralayalım: Pazarın ihtiyaçlarının ve eğilimlerinin değişmesiyle birlikte, 2003 yılında Turizm Teşvik Kanunu'nda önemli değişiklikler yaptık.
Türkiye Turizm Stratejisi 2023 ve Eylem Planını  (2007- 2013) hazırlayarak uygulamaya başladık.
Uluslararası  kriterlere göre verimlilik ve iş  kalitesinin geliştirilmesini
ve istihdam için gerekli olan beceri düzeyinin belirlenmesini sağlamak üzere, turizm sektöründe belgelendirme (sertifikasyon) sistemi ile ilgili uygulamaları  başlattık.
Turizm sektöründe meslek birliklerinin kurulmasını  amaçlayan "Turist Rehberliği Meslek Kanunu Tasarısı" 24 Mart 2011 tarihinde TBMM'ye sevk edilmiştir.
Turizmde 2023 Hedeflerimiz
2023 vizyonumuz; turizm sektörünün sürdürülebilir turizm yaklaşımı  çerçevesinde istihdamın artırılmasında ve bölgesel gelişmede öncü bir sektör olması,
dünya ölçeğinde "kitle" turizminin yanı  sıra bireysel turizmin de önemli cazibe merkezlerinden birisi haline gelmesidir.
Bugün yıllık 28,5 milyon kişi olan turist sayısını, 2023 yılında 50 milyona çıkaracağız.
Halen 22 milyar dolar olan turizm gelirini ise 50 milyar dolara yükselteceğiz.
Mevcut 1 milyon yatak sayısı  1,5 milyon'a, 25 olan marina sayısı  ise 65'e çıkarılacaktır.
Turizmde yüksek gelir grubuna hitap eden ürünler (sağlık, din, kongre, fuar, kültür, golf, termal vb.) öne çıkarılarak, alternatif turizm türlerinden elde edilen gelirin artırılması  sağlanacaktır.
Varış  noktası  yönetimine ağırlık verilerek golf, kış, dağ, termal, yat, kongre turizmi ve ekoturizm yaygınlaştırılacak
ve turizm kentleri oluşturulacaktır.
Türkiye'nin Avrupa'da termal turizm konusunda birinci yarış  noktası  olması  sağlanacaktır.
Türkiye, fiyat, hizmet kalitesi ve jeotermal kaynaklar açısından sahip olduğu rekabet üstünlüğü ile 2023 yılında sağlık turizminde merkez ülke konumuna gelecektir.
Uygun olan illerimizin kültür kentleri olarak markalaşmaları, bu kentlerimizin aynı  zamanda birer turizm kenti haline dönüşmesi sağlanacaktır.
Akdeniz-Ege Turizm Altyapı  Kıyı  Yönetimi Projesi (ATAK) Kapsamında 10 adet yeni atık su arıtma tesisi ve bağlı  kanalizasyon hatları, 5 adet katı  atık bertaraf tesisi ve 5 adet yerleşimde içme-kullanma suyu hattı  yapacağIz.
140 adet Kültür ve Turizm Koruma ve Gelişim Bölgesi ile Turizm Alan ve Merkezi'ne ait altyapı  ihtiyaçlarından 10 adet atık su arıtma tesisi ve bağlı  kanalizasyon hatları, 5 adet katı  atık bertaraf tesisi ve 5 adet yerleşimde içme-kullanma suyu hatları  yapımı  planlanmaktadır.
20 adet termal turizm merkezinin termal su iletim hatları  ve kanalizasyon hatları  ile 5 adet merkezin içme-kullanma suyu hatları  yapılacaktır.
10 adet Kış  Sporları  Merkezi'nin mekânik tesis yapımı, 5 adet merkezin ise içme-kullanma suyu hatları  yapımı  planlanmaktadır.
3 adet Yayla Turizm Merkezi'nin içme-kullanma suyu ve kanalizasyon hatları  yapılacaktır.
Gelen talepler doğrultusunda, 81 ilin kültür ve turizm potansiyeli yüksek bölgelerinin altyapı  ihtiyaçları  için mali ve teknik destek sağlanmaya devam edilecektir.
Doğu Karadeniz Master Planı  Uygulamaları  çerçevesinde Samsun, Ordu, Giresun, Gümüşhane, Bayburt, Trabzon, Rize, Artvin illerinde öncelikli alanlarda yol, atık su arıtma tesisi ve bağlı  kanalizasyon hatları, katı  atık bertaraf tesisi ve içme-kullanma suyu hatları  yapımını  planlıyoruz.
Turistik Yollar Yatırım Programı  kapsamında kültür ve turizm açısından öncelikli yörelere ulaşımı  sağlayacak 500 km yol yapacağız.
Doğal ve kültürel zenginlikleri ile önemli turizm potansiyeline sahip alanların, alternatif turizm türleri ile birlikte geliştirilerek, Turizm Merkezi veya Kültür ve Turizm Koruma ve Gelişim Bölgesi ilan edilmesine yönelik çalışmalar devam edecektir.
Her ölçekte imar planı  yapımı  ve uygulamaları  ile yeni ilan edilecek alanlardaki her türlü etüt, plan yapımı, imar uygulaması, proje hazırlanmasını  sürdüreceğiz.
Gelişme potansiyeli yüksek ülkelerde tanıtım ve pazarlama faaliyetlerimizin yaygınlaştırılmasını  hedefliyoruz.
Turizmin ülke düzeyinde ve mevsimlere yaygınlaşmasını  sağlamak için planlama, altyapı  ve tanıtım çalışmalarına özel önem vermeye devam edeceğiz.
Erken Rezervasyon Bahar Kampanyası  devam ettirilecektir.
Kamu ve özel kesimde çalışanlara ucuz tatil temin etmek amacıyla memur ve işçi sendikalarıyla ortaklaşa kampanyalar düzenlenecektir.
Dijital ortamda tanıtım çalışmalarımız, genel tanıtım faaliyetlerimiz içerisinde önemli bir yer alacaktır.
Tarım
Iktidara geldiğimizden bu yana her alanda köklü değişimlere imza atarak, ülkenin refahını, halkımızın mutluluğunu artırdık.
Tarım ve gıda alanında da aynı  başarılı  performansla devrim niteliğinde işler başardık.
Öncelikle yapısal dönüşümlere ağırlık verdik.
Tarımsal desteklerdeki anlayış  değişikliğinden planlı  tarım uygulamalarına,
etkin gıda güvenliğinden hayvancılıktaki çağdaş  yöntemlere yoğunlaşmaya kadar bir dizi alanda rasyonel ve çağdaş  üretim modellerini esas alan, ancak sosyal boyutu da ihmal etmeyen "ilkler"i hayata geçirdik.
2002 yılında 23,7 milyar dolar olan tarımsal milli gelirimiz, 2010 yılında 61,8 milyar dolara,
tarım ürünleri ihracatımız da 4 milyar dolardan 12,7 milyar dolara yükseldi.
Türkiye, dünyada tarımsal ekonomik büyüklük açısından 2002 yılında 11'inci sırada iken, bugün dünyada 8'inci sıraya, Avrupa'da ise 1'inci sıraya yükseldi.
8,5 yıllık iktidarımızda, tarım alanında 100'e yakın yeni uygulamaya imza attık.
Tarımsal destekler; üretimde verimliliği ve kaliteyi artıracak,
sağlığı  ve kırsal kalkınmayı  esas alacak şekilde yeniden düzenlendi.
52 yeni tarımsal destekleme uygulaması  başlatıldı.
Tarım sektörünün milli gelire katkısını  % 157 arttırdık.
Bugün eskiye göre % 255 oranında artış  sağlanan tarımsal desteklemeler, önümüzdeki dönemde de artırılarak sürdürülecektir.
Hükümetimiz döneminde ilk kez mazot desteği verilmeye başlandı
ve kimyevi gübre desteği de ilk kez doğrudan çiftçilerimize ödendi.
Ziraat Bankası  ve Tarım Kredi Kooperatifleri tarafından çiftçimize kullandırılan krediler 30 kat arttırıldı.
Geçmişte, yüksek oranlarıyla tarım kesimine büyük bir mali külfete dönüşen tanmsal kredi faizleri ise % 59'dan % 5'e indirildi.
Hayvancılık ve damla-yağmurlama sulama yatırımlarında da faizler sıfırlandı.
Üreticilerimizin daha uygun şartlarda makine ve ekipman kullanımını  sağlamak amacıyla özel destekleme projeleri başlatıldı.
Tarımda kullanılan 78 binin üzerindeki mekanizasyon projesine % 50 hibe destek uygulaması  getirildi.
Önümüzdeki dönemde de bu destekler artarak devam edecektir.
Türkiye'nin coğrafi durumu küçükbaş  hayvan yetiştiriciliğini zorunlu kılmaktadır.
Tarihsel gerçekler de bunu ortaya koyuyor.
Et, süt ve yün üretimi yanında, meraların değerlendirilmesi, erozyonla mücadele ve ekolojik dengenin korunması  gibi pek çok alanda çok önemli rolü bulunan koyun ve keçi yetiştiriciliği, kentleşme ile birlikte maalesef azalmaya yüz tuttu.
Bu gerçekten hareketle, Hükümetimiz döneminde ilk kez destekleme kapsamına alınan koyun ve keçi yetiştiriciliğinde modern ve profesyonel işletmelerin kurulmasına yönelik başlattığımız teşvik ve destekler artarak devam edecektir.
AB ülkelerine hayvansal ürün ihracatında önemli bir engel aşıldı.
Cumhuriyet tarihinde ilk defa Trakya Bölgesi, Şap hastalığından aşılı  arı  hale getirildi.
Uluslararası  ilgili kuruluşlarca da onaylanan bu statünün, önümüzdeki dönemde Türkiye'nin bütün bölgelerinde de yaygınlaştırılmasını  hedefliyoruz.
Hayvan hastalıkları  ile mücadele kapsamında ayrıca, standartların uluslararası  seviyeye çıkarılması
ile hayvan pazarları  ve kesimhanelerin rehabilitasyon çalışması  tamamlanacaktır.
Türkiye'nin, 80 yıldır ilk defa gerçekçi bir tarımsal üretim planlamasına geçiş  sürecini başlattık.
Bu doğrultuda, sürdürülebilir tarım politikalarının üzerine bina edileceği tarım envanteri çıkarıldı.
Türkiye Tarım Havzaları  Üretim ve Destekleme Modeli ile Türkiye'nin her köyünde, hangi ürünün ne kadar verimle üretilebileceği belirlendi.
Önümüzdeki dönemde desteklemeler, bütün bölgelerde ve tüm ürünlerde bu modele göre uygulanacaktır.
Yine; Tarımsal Havzalar'la eşgüdümlü olarak, bölgelerin özelliklerine göre seracılık, meyvecilik, hayvancılık gibi konularda Organize Üretim Bölgeleri'ne destek, teşvik ve geliştirme projeleri uygulanacaktır.
Ayrıca, ihtisas Üretim Bölgeleri'nde jeotermal kaynaklar başta olmak üzere, güneş  enerjisi ve diğer alternatif enerji kaynaklarının tarımda kullanılması  teşvik edilecektir.
Yaklaşık 80 yıldır tarım sektörünün temel sorunlarından birisi olan arazilerin miras yoluyla bölünmesinin önüne geçiyoruz.
Bu sorunu yasal ve yapısal değişikliklerle ortadan kaldıracak süreci başlattık.
Bu doğrultuda; bölünmüş  arazilerin toplulaştırılması  2002 yılı  öncesindeki 41 yılda 450 bin hektar ile sınırlı  kalırken, hükümetlerimiz dönemindeki 8 yılda ise 3 milyon hektarın üzerine çıkartıldı.
Bu alanda yeni iyileştirmeler de hayata geçirilecek
ve 2023 yılında toplulaştırma tamamlanacaktır.
Hükümetimiz döneminde ilk kez, meraların ıslah edilmek şartıyla özel sektöre uzun süreli kiralanmasının yolu açıldı.
Tarım sektörünün en sorunlu alanlarından birini oluşturan pazar ve pazarlama mekanizması  ile ilgili önemli iyileştirmeler sağlandı.
iktidarımız döneminde tarımsal örgütlenmede önemli adımlar atıldı
ve destekler artırıldı.
Ürün bazında üretici birlikleri ve ürün konseyleri kuruldu.
Kırsal alanlardaki beşeri ve doğal kaynak potansiyeli sürdürülebilir kalkınma yaklaşımı  ile ele alınıp, kırsal nüfusun iş  ve yaşam koşullarının iyileştirilmesinde önemli gelişmeler sağlandı.
Tarım sektörünün üç önemli unsurundan birini oluşturan kırsal kalkınma ile ilgili olarak, Türkiye tarihinin en büyük kırsal kalkınma hamlesini başlattık.
Çiftçimizin ürününün yerinde değerlendirilmesi
ve katma değerinin artırılarak gelirinin yükseltilmesi amacıyla kurulan tarımsal sanayi tesislerine %50 hibe ödenerek 3000'in üzerinde tarımsal KOBİ  faaliyete başladı.
iktidarımız döneminde tohumculukta yerli üretim artırıldı.
Son 8,5 yılda tohum üretimimiz 145 bin tondan % 243'lük bir artışla 498 bin tona çıkarıldı.
Yine, hükümetimiz döneminde tohumculuk sektörüne verim odaklı  destekler sağlandı.
Dünyanın üçüncü büyük Tohum Gen Bankası  Ankara'da kuruldu.
Böylece, ortalıkta dolaşan ve Türk tarımına, tohumculuğuna zarar veren bilgi kirliliğine de son verildi.
Yeni dönemde de Türkiye, çiftçisine yeterli tohumu sağlamasına ilaveten en önemli tohum ihracatçısı  ülkeleri arasında yer alacaktır.
Hükümetimiz döneminde Uluslararası  Tarımsal Teknoloji ve Eğitim Merkezleri kuruldu.
Bu merkezler ile üreticilerimizin modern teknoloji imkânlarına kolay erişimi ve kullanımı  sağlanıyor.
174 Alo Gıda, Ulusal Gıda Referans Laboratuarı  ile gıdada yeni denetim hizmetleri ve sistemleri kuruldu.
AB sürecinde Gıda Faslı  müzakerelere açıldı.
Böylece, gıda üretim, satış  ve toplu tüketim yerlerinin onay, kayıt ve kontrol işlemleri AB standartlarında yapılmaya başlandı.
Başlatılan gıda hijyeni, kalitesi, kontrol ve denetim çalışmaları, merdiven altı  üretimi ile tağşiş  ve katkı  maddeleri ile mücadele yaygınlaştırılarak Türkiye Cumhuriyeti vatandaşlarına, Avrupa Birliği ülke vatandaşlarının sahip olduğu gıda tüketim standartları  sağlandı.
Tarımda 2023 Hedeflerimiz
Ufuk çizgimiz olan 2023'e doğru ilerlerken; nüfusunu yeterli, kaliteli ve güvenilir gıda ile besleyen,
tarım ürünlerinde net ihracatçı  konumunu daha da geliştiren,
rekabet gücünü artırmış,
dünyada ve bölgesinde tarım alanında söz sahibi bir ülke olmak temel hedefimizdir.
2023 yılına kadar tarımsal milli gelirimizi 150 milyar dolar seviyesine,
tarım ürünleri ihracatımızı  ise 40 milyar dolar düzeyine çıkarmayı  hedefliyoruz.
Tarımsal ekonomik büyüklük açısından 2023 yılında dünyanın ilk 5 ülkesi arasında yer almayı  amaçlıyoruz.
Tarımsal üretimin rekabet gücüne doğrudan katkıda bulunacak şekilde, halen 5,4 milyon hektarı  işletmede olan toplam 8,5 milyon hektarlık sulanabilir alanın tamamı  2023 yılına kadar sulamaya açılacak.
Sulamada tasarruf sağlayacak
ve toprağı  koruyacak modern teknolojiler Türkiye sathında kullanılacak.
TBMM gündeminde olan Tarım ve Gıda Bakanlığı'nın kurulması  sağlanacaktır.
Bu yeni yapılanma ile AB uyum süreci de göz önüne alınarak gıda, bitkisel üretim, hayvancılık, kırsal kalkınma ve su ürünleri ile ilgili hizmetler konu bazında teşkilatlanarak daha etkin bir hizmet organizasyonu oluşturulacaktır.
Önümüzdeki dönemde dünya fiyatlarında yaşanacak muhtemel dalgalanmalardan üreticilerimizin olumsuz etkilenmemesi için çiftçilerimizin kullandığı  tarımsal girdilerde destekler artarak devam edecektir.
Hükümetimiz döneminde başlatılan, kamu elinde bulunan tarım işletmelerinde (TİGEM), çiftçimizin ihtiyaç duyduğu bitkisel ve hayvansal üretimde kullanılan girdilerin sağlanması ve üretimi için kamu-özel sektör işbirliğine devam edilecek.
Önümüzdeki dönemde üretici birlikleri ve diğer çiftçi kuruluşlarının daha etkin çalışmasını  sağlayacağız.
Böylece, çiftçilerimizin ürünlerinin pazarlanmasında ve tarımsal destekleme işlemlerinin yürütülmesinde daha etkin rol alarak ihtisaslaşmaları  sağlanacaktır.
Hayvancılık yatırımlarına imkân tanıyacak düzenlemeler ile birlikte meralarda verimlilik ve mülkiyet sorununu çözecek düzenlemeler gerçekleştirilecektir.
Ülkemiz için özel bir önem arz eden et ve süt başta olmak üzere hububat, baklagil, çay, fındık ve diğer geleneksel ihraç ürünlerimiz gibi tarım ürünlerinde "ideal pazar" şartlarının oluşması  için bir dizi önlem hayata geçirilecektir.
Bu çerçevede; fiyat iniş- çıkışlarını  üretici ve tüketici lehine kontrol edip, dengeleyen,
üretici ve tüketicinin ortak menfaatlerini koruyan;
örnekleri AB ve gelişmiş  piyasa ekonomilerinde mevcut olan piyasa düzenleme mekanizmaları  oluşturulup, geliştirilecektir.
Yine bu doğrultuda; sektörde şimdiye kadar farklı  kurum ve kuruluşlar bünyesinde yönetilen pazarlama ve üretim faaliyetleri, birleştirilerek aynı  çatı  altında organize edilecektir.
2011-2015 döneminde 3000 yeni tarımsal tesis daha açılacaktır.
Böylece, halen bu tesislerde oluşturulan 30.000 kişilik istihdama ilaveten, 30.000 vatandaşımız daha iş  sahibi olacaktır.
Uygulamaya girecek yeni Hal Yasası  ile sebze ve meyve ticaretinde tarladan sofraya güvenli bir dönem başlayacak.
Üretici emeğinin karşılığını daha fazla alabilecek.
Tüketicinin yeterli, kaliteli, güvenilir, sağlıklı  ve uygun fiyatlı  mal talebi karşılanabilecek.
Sebze ve meyve üzerindeki maliyetler düşürülecek,
gıda güvenilirliği temin edilecek,
toptancı  halleri ile pazar yerleri çağdaş  bir altyapıya kavuşacak.
Hal Kayıt Sistemi kurulacak kayıt dışılık önlenecek
ve böylece tüm haller tek bir borsa fonksiyonu kazanacaktır.
Genetik kaynaklarımız biyoteknoloji ile bütünleştirilerek ülkemizin bölgesinde lider bir tarımsal teknoloji transfer merkezi haline getirilmesi hedefimizdir.
Tarladan Sofraya Gıda Güvenliği'nin sağlanması  ve çiftçilerimizin bilgi ve teknik yöntemler konusundaki ihtiyaçlarının yerinde zamanında ve yeterli düzeyde karşılanabilmesi amacıyla tarımsal eğitim ve yayım hizmetleri çeşitlendirilerek geliştirilecek.
Hükümete geldiğimizde Türkiye su ürünleri üretiminde AB'ye üye ülkeler içerisinde 5'nci sırada iken, başlattığımız desteklerle 2010 yılında AB üye ülkeleri arasında 3'üncü sıraya geldik.
Önümüzdeki dönemde ise hedefimizi birincilik olarak belirledik.
Enerji ve Madencilik
Gelişen ve değişen Türkiye'nin enerji kaynaklarını  çeşitlendirmesi,
yeteri kadar ve dünya ile rekabet şartlarında sanayicinin ve her türlü üreticinin ihtiyacına cevap verecek bir enerji arzı  politikası  kaçınılmazdır.
Ak Parti iktidarı, bir yandan enerji alanında yerli imkân ve kaynakları  seferber etmiş,
öte yandan Türkiye'yi bölge enerji kaynaklarının önemli bir üssü ve kavşağı  haline getirmiştir.
Nükleer enerji dahil olmak üzere halkımıza, çevre duyarlılığını  elden bırakmadan, daha bol ve ucuz enerji sunabilmek için 8,5 yılda çok mesafe alındı.
Başlatılan birçok proje devam ediyor.
Iktidarımızın enerji alanındaki büyük atılımlarını  özetleyelim:
Enerji üretimi, arzı, çeşitlendirilmesi ve enerji israfının önlenmesi için birçok kanun çıkarılmış
ve birçok proje uygulamaya konulmuştur.
Birçok uluslararası  enerji şirketi ile yapılan anlaşmalarla Türkiye uluslararası  enerji rekabetinde yerini almaya çalışmaktadır.
Iktidarımız döneminde Türkiye, bir enerji üssü ve koridoru haline gelmiştir.
Bakü-Tiflis-Ceyhan (BTC) Ham Petrol Boru hattı  4 Haziran 2006 tarihinde faaliyete geçirildi.
Sadece Azeri petrolü değil, Kazak ve Türkmen ham petrolü de bu hat aracılığı  ile dünya pazarlarına Ceyhan'dan sonra tankerlerle taşı  nmaktadir.
Azerbaycan-Türkiye Doğalgaz Boru Hattı  ile (Şandeniz Projesi, Bakü-Tiflis-Erzurum) 2007 yılından itibaren sadece Türkiye'nin ihtiyacı  olan doğalgaz' tedarik etmekle kalmıyor,
AB'nin ihtiyacının da bir kısmını  karşılıyor.
Türkiye-Yunanistan Doğalgaz Boru Hattı  ile Güney Avrupa Gaz Ringi Projesi'nin ilk ayağı  tamamlanmış,
ülkemiz doğalgazda köprü tedarikçi konumuna gelmiştir.
Nabucco Projesi Hükümetlerarası  Anlaşması  13 Temmuz 2009 tarihinde Ankara'da imzalanmıştır.
Türkiye-Bulgaristan-Romanya-Macaristan-Avusturya güzergahlı  Nabucco doğalgaz hattı  3300 km olacak ve tahminen 8 milyar Avroya mal olacaktır.
Mısır doğalgazının Ürdün ve Suriye üzerinden ülkemize ve ülkemiz üzerinden de Avrupa'ya ulaştırılmasını  hedefleyen Arap Doğalgaz Boru Hattı  Projesi 1.236 km olacaktır.
1. ve 2. fazı  tamamlanmış, 3. fazı  ise yarılanmıştır.
Irak doğalgazının da Türkiye üzerinden taşınması  için 15 Ekim 2009'da mutabakat zaptı  imzalanmıştır.
Kerkük-Yumurtalık Ham Petrol Boru Hattı  Anlaşması'nın süresini 20 yıl uzatan değişiklik anlaşması  19 Eylül 2010 tarihinde Bağdat'ta imzalanmıştır.
Enerjide 2023 Hedeflerimiz
2023 yılında, ekonomik kalkınmanın ve sosyal gelişmenin ihtiyaç duyduğu enerjiyi sürekli, güvenli ve asgari maliyetle temin edebilen,
enerji üretiminde kaynak ve teknoloji çeşitliliğini artırarak enerji arz güvenliğini sağlayan bir ülke olmak temel amaçtır.
Bu çerçevede; nükleer enerjiyi elektrik üretiminde kullanan, yerli ve yenilenebilir enerji kaynaklarını  en üst düzeyde değerlendiren,
israfı  ve enerjinin çevresel etkilerini asgariye indiren,
uluslararası  enerji ticaretinde stratejik konumunu güçlendirmiş  rekabetçi bir enerji sistemi oluşturulacaktır.
AK Parti yönetiminde ülkemiz, Asya, Avrupa ve Afrika arasında güvenli bir enerji üssü haline gelmektedir.
Nabucco, Güney Avrupa Gaz Ringi, Bakü-Tiflis-Ceyhan Petrol Boru Hattı, Arap Doğalgaz Boru Hattı, Şandeniz I ve Il Doğalgaz Hattı  gibi dev projelerle enerji alanında geleceği inşa eden Türkiye, son 8,5 yılda hayata geçirdiklerinin dışında önümüzdeki süreçte enerji ve tabii kaynaklar sektöründe aşağıdaki icraatları  gerçekleştirmeyi hedeflemektedir: Arz güvenliğinin artırılması  amacıyla birincil enerji kaynakları  bazında dengeli bir kaynak çeşitlendirmesine gidilecektir.
Üretim sistemi içinde yerli ve yenilenebilir enerji kaynaklarının payı  azami ölçüde yükseltilecektir.
Kamu sahipliğinde kalacak olan elektrik iletiminde yatırımlar elektrik sisteminin güvenliğini ve güvenilirliğini koruyacak şekilde sürdürülecektir.
Rekabet gücümüzün önemli bir unsuru olan uzun dönemli enerji arz güvenliğinin sağlanması  amacı  doğrultusunda ülkemizin uluslararası  enerji ağlarına bağlantıları  güçlendirilecektir.
Arz güvenliğinin artırılmasına katkı  yapacak olan diğer ülkelerle elektrik ticaretinin yapılabilmesi amacıyla gerekli altyapı  oluşturulacaktır.
Ülkemizde bir "Enerji Borsası" kurulmasına yönelik çalışmalar yapılacaktır.
Petrolde ve doğal gazda olağanüstü durum arz stokları  yeterli düzeyde oluşturulacaktır.
Mersin Akkuyu ve Sinop'ta toplam 10.000 MW gücünde 8 adet nükleer reaktör devreye alınacaktır.
Ayrıca 5.000 MW gücünde 4 adet reaktörün inşasına başlanacaktır.
Afşin-Elbistan Havzası  ve Konya Karapınar Kömür Havzası'ndaki ilave kömür kaynaklarının elektrik enerjisine dönüştürülmesi için 18.500 MW düzeyinde santral yapımı  tamamlanacaktır.
Hidroelektrik kapasitemizin tamamına yakın kısmı  kullanılarak 20.000 MW ek güç sağlanacak
ve böylece hidroelektrik kurulu gücümüz 2,5 katına çıkarılacaktır.
Bu kapsamda Ilısu, Yusufeli, Boyabat, Alpaslan 2 gibi önemli projeler tamamlanacaktır.
Rüzgâr enerjisinden maksimum fayda sağlanarak halen 1.694 MW olan kurulu gücümüz 20.000 MW'a çıkarılacaktır.
Yenilenebilir enerji kaynaklarımızın kullanımı  yönünde atılan adımlarla en az 600 MW gücünde jeotermal kaynaklı  elektrik gücü ile yine en az 3000 MW güneş  enerjisine dayalı  enerji santralı  kurulacaktır.
Güneş  enerjisinden elektrik üretimi alanında ilk 10 ülke arasına girilecektir.
Yenilenebilir enerji kaynaklarına ilişkin temel hedefimiz; bu kaynakların elektrik enerjisi üretimi içerisindeki payının 2023 yılında en az %30 düzeyinde olmasının sağlanmasıdır.
Bunların yanında halen lisans almış  olup, bir kısmı  inşa halinde olan ithal kömüre ve doğal gaza dayalı  santral yatırımlarının tamamlanması  ile toplam 8.000 MW ilave kurulu güç temin edilecektir.
Bütün bu yatırımlarla halen 50.423 MW olan kurulu gücümüz 2023 yılında 2,5 kat artışla 125.000 MW'a çıkarılacaktır.
2010 yılı  sonu itibari ile toplam 49.104 km enerji iletim hattından oluşan Türkiye Elektrik İletim Sistemimiz 11.613 km ilave hat tesisi ile 60.717 km Enerji İletim Hattı  uzunluğa ulaşacaktır.
2010 yılı  sonu itibari ile 98.996 MVA olan iletim trafo gücümüzün 2023 yılında 59.464 MVA artırılarak 158.460 MVA değerine ulaşması  sağlanacaktır.
Elektrik dağıtımında kayıp-kaçak oranı  yüzde 5'in altına indirilecektir.
Elektrik üretim ve dağıtımında akıllı  şebeke ("smart grid") uygulamaları  hayata geçirilecektir.
Doğalgaz arz güvenliğinin sağlanabilmesi için halen 2,6 milyar m3 olan depolama kapasitemizin 5 milyar m3'e ve 17 milyon m3/gün olan günlük geri üretim kapasitesinin 70 milyon m3/güne çıkarılması  için başta Tuz Gölü depolama tesisleri olmak üzere depo yatırımları  tamamlanacaktır.
Doğalgaz arzı  ve ağı  ülkenin her noktasına ulaştırılacaktır.
Ülkemizin ve Avrupa'nın petrol ve doğal gaz arz güvenliğinin artırılması  yönünde gündemde olan projelerin gerçekleşmesi sağlanacaktır.
2023 yılında günde 1.250.000 varilin üzerinde ham petrol ve 200 milyon m3'ün üzerinde doğal gaz ihtiyacımız olacaktır.
Hedefimiz ülkemizin ihtiyacı  olan petrol ve doğalgazın 2023 yılında yurtiçi ve yurtdışı  üretim ile tamamen karşılanmasıdır.
2010 yılında 1 milyon 400 bin ton olan bor kimyasalları  ve eşdeğeri ürün üretimi 2023 yılında 5,5 milyon tona çıkarılacaktır.
Bor ihracatı  tutarımız 2011 yılında 800 milyon dolara, 2023 yılında ise 2,5 milyar dolara çıkarılacaktır.
Bor işletmesinden elde edilen gelirlerle 2023 yılına kadar Hazineye toplam 10 milyar doların üzerinde gelir sağlanacaktır.
2023 yılında ülkemiz demir-çelik sektörünün ihtiyacı  olan koklaşabilir taşkömürü ihtiyacı  büyük ölçüde TTK tarafından karşılanacaktır.
Halen yıllık 1 milyon metre olan maden arama amaçlı  sondaj miktarı  2023 yılında yıllık toplam 5 milyon metreye çıkarılacaktır.
Halen 11,5 milyar ton olan görünür linyit rezervimiz 20 milyar tona çıkarılacaktır.
Ülkemizin 2010 yılı  maden üretimi 10 milyar dolara ulaşmıştır.
Maden hammadde ihracatımız yılda yaklaşık 3,7 milyar dolar olarak gerçekleşmektedir.
2023 yılında madencilik sektörü ihracatı  20 milyar dolara yükselecektir.
Jeotermal potansiyelinin yüzde 70'i görünür hale getirilecek
ve yatırımcıya devredilecektir.
Bu kapsamda 2 milyon metre jeotermal sondajı yapılacaktır.
Kızgın kuru kaya araştırması kapsamında MTA, 500 bin metre jeotermal sondajı gerçekleştirecektir.
Enerji verimliliğinin temel göstergesi olan enerji yoğunluğunda OECD ülkeleri ortalaması  olan 0,18'e yaklaşılacaktır.
Türkiye, 2023 yılına kadar denizlerde kendi gemileriyle ileri teknoloji kullanarak araştırmalar yapacak duruma gelecektir.
Ulaştırma, Haberleşme, Bilgi ve İletişim Teknolojileri
AK Parti'nin 8,5 yıllık iktidarında hükümetimizin en çok önem verdiği ve yatırım yaptığı  alanlardan birisi de şüphesiz ki ulaşım ve iletişim alanıdır.
Karayolları, demiryolları, havayolları  ve denizyollarında ve sektörlerdeki tüm faaliyet alanlarında dünyada örnek olacak hamleler gerçekleştirildi.
İletişim alanında Türkiye kabuk değiştirdi.
İletişim teknolojileri ile birlikte bilgi teknolojilerinin yaygın kullanımına bu dönem başlandı.
Otobanlar, duble yollar, hava limanları  ve alanları, hızlı  tren hatları, deniz limanları  ve tersaneler çağdaş  iletişim ve bilgi teknolojileri AK Parti hükümetlerinin başarı  hanesinde yer aldı.
AK Parti, büyük ekonomilerin can damarları  olan ulaşım altyapılarının gelişimine ve bu sayede ülkemizin rekabetçiliğinin artırılmasına önem vermiştir.
Ulaştırma ile bilgi ve iletişim teknolojileri; tarımdan tekstile, ağır sanayiden teknoloji merkezlerine her sektörün temel bileşenidir.
Ulaşıma olan talebin 2023 yılına kadar 2 kat, 2050'ye kadar ise 4 kat büyüyeceği yapılan çalışmalar ile öngörülmektedir.
Partimizin temel stratejik amacı; oluşacak bu talepleri zamanında ve üstün kaliteli altyapı  ve hizmetler ile karşılamaktadır.
21. yüzyılda hayatımızın önemli bir parçası  haline gelen ve artık bir insan hakkı  olan bilgi ve iletişim teknolojilerine erişim ve kullanım alanında hızlı  bir büyümeyi gerçekleştirdik.
Genişbant erişimin yaygınlaşması, mobil iletişim hızı  ve sektöre' büyüme, ülkemiz için son 8,5 yılda gurur verici bir seviyeye erişmiştir.
2023 hedefi yolunda AK Parti, bilgi ve iletişim teknolojilerini etkin kullanan;
kamu hizmetlerini hızlandıran;
yenilikçi uygulamalarla vatandaşın hayatını  kolaylaştıran;
herkese, her yerde hizmet sunan bir anlayış  ile çalışmalarını  yürütmektedir.
iktidarımız döneminde, alternatif finans kaynakları  kullanılarak temel altyapı  projelerinin geliştirilmesine büyük önem verilmiş
ve 15 milyar TL'si kamu-özel sektör işbirliği kaynakları  ile olmak üzere, toplamda 93 milyar TL'lik ulaştırma ve haberleşme yatırımı  yapılmıştır.
Dönemimizde ulaştırmanın kamu yatırımlarındaki payı  4 kat artmıştır.
Tüm bu yatırımları  yaparken kamu-özel sektör işbirliği modelleri geliştirilerek, devlet bütçesine yük bindirmeden projeler hayata geçirilmiştir.
Aynı  yaklaşım önümüzdeki yıllarda daha güçlü bir şekilde sürdürülecektir.
Bölünmüş  Yollar Hayat Kurtarıyor.
Yolları  böldük, hayatları  birleştirdik.
Ekonomik kalkınmanın ve refahın gelişmesinde büyük önemi olan karayolları  diğer sektörlerle de çok yakın ilişkisi olan bir altyapıdır.
Bu öneme binaen AK Parti döneminde karayollarında 2002 yılında 6.101 km olan bölünmüş  yol ağımızı 2,2 kat artırarak 19.657 km'ye çıkardık.
Bölünmüş  yollarla birbirine bağlı  il sayısını  6'dan 74'e çıkardık.
Yaptığımız bölünmüş  yollar sayesinde yılda 155 milyon saat zaman ve 936 milyon litre yakıt tasarrufu sağlanmıştır.
Bunun parasal karşılığı  ise yaklaşık 7 milyar TL'dir.
Karayolu Taşımacılığına Çeki Düzen.
Karayolu Taşıma Kanunu ile karayolu taşımacılık sektöründe reform niteliğinde yeni bir dönem başlattık.
Mesleki yeterlilik ve saygınlık, mali yeterlilik gibi AB standartlarını  esas alarak yeni düzenlemeleri hayata geçirdik.
Yeni uygulamayla yetki belgeli firma sayısını  4176'dan 492.962 adede, araç sayısını  ise 78.786'dan, 1.054.545 adede çıkardık.
Böylece sektörü kurumsal bir yapıya kavuşturarak, sektörde arz-talep dengesi sağlanması  ve sektörün sağlıklı  gelişimi için gerekli zemini oluşturduk.
Kağıt Üstünde Araç Muayenesine Son.
Karayolunda seyreden motorlu araçların teknik muayenelerini daha etkin ve sağlıklı  bir şekilde yapacak gerçek ve tüzel kişilere ait 264 istasyon hizmete açılmıştır.
Bu istasyonlarda, muayene sayısı  5 kat artarak 2010 yılı  sonu itibariyle toplam 14,5 milyona ulaşmıştır.
Bunun yanı  sıra yeni bir uygulama getirilerek, eski ve trafikte tehlikeli arz eden 30.000 adet ekonomik ömrünü tamamlamış  araç piyasadan çekilmiştir.
Etkili Tonaj Denetimi.
Yılda 20 bin adet aracın tonaj denetimi yapılırken bu rakamı  7 milyona çıkardık.
Bu sayede yol bakım onarım giderlerinden yılda 2 milyar TL'lik tasarruf sağladık.
Bundan daha önemli olan ise ağır tona] nedeniyle eğe sırtına veya tren rayına dönen yollarımızdaki kazaların, can ve mal kayıplarının önemli ölçüde azalmasına katkı  sağladık.
Yeni yapılan karayolları, yol iyileştirmeleri, araç muayeneleri, tonaj denetimleri ve trafikten eski araçların çekilmesi ile birlikte, 100 milyon taşıtxkilometre başına düşen can kaybı  sayısı  2002 yılına oranla % 32 azalarak 3,91 olmuştur.
Şimdi Sıra Duble Demiryollarında.
Demiryollarında 1950 — 2002 arasında 942 km yeni hat yapılmışken, son 8,5 yılda 1076 km yeni demiryolu inşa ettik,
5449 km yolu yeniledik ve çok daha büyük yatırımların temelini attık,
Ankara, İstanbul, İzmir, Sivas, Bursa ve daha pek çok ilimizde yapımına başlanan hatlarımız ile ülkemizi bir uçtan diğer uca demiryolu ağları  ile örmeye başladık.
Hedefimiz duble kara yollarından duble demiryollarına geçiştir.
Bunun için çalışmalara başladık.
Yeni yapılmakta olan hızlı  tren hatlarının yanı  sıra, mevcut demiryollarımızın da çift hatlı  demiryollarına dönüşümünü sağlıyoruz.
Hızlı  Tren Yollarda.
Türkiye dünyada hızlı  tren işletmeciliğine geçen 8. ülke oldu.
Ankara-Eskişehir-İstanbul Yüksek Hızlı  Tren Projesi, Ankara Hızlı  Tren Garı, Ankara-Konya Yüksek Hızlı  Tren Projesi, Ankara-Sivas Yüksek Hızlı  Tren Projesi, Bursa-Bilecik Yüksek Hızlı  Tren Projesi, Ankara-Adana Yüksek Hızlı  Tren Projesi ve diğer projelerimiz ile Türkiye çok uzun süredir özlem duyduğu ilave demiryollarına kavuşuyor.
Tüm dünyada yük taşımada en önemli altyapılardan birisi olan demiryollarında; taşınan yük miktarı  hükümetimiz döneminde % 51 oranında artmış
ve yaklaşık 11 milyar tonxkm taşıma kapasitesine ulaşmıştır.
Ayrıca, lokomotif, vagon ve demiryolu üretimi için yerli kapasite oluşturularak yerli demiryolu sanayimiz gerek ülkemize hizmet eden gerekse yurtdışına ihraç eden bir sektör haline gelmiştir.
Hava Yolu Halkın Yolu.
iktidarımızın ekonomik büyüme ve kalkınmaya yönelik hamlelerini en güzel sergileyen bir örnek hava ulaşımı  alanında görülebilir.
İktidarımızda havaalanlarının yıllık toplam yolcu kapasitesini 49,5 milyondan 165 milyona çıkardık.
Ankara Esenboğa, İstanbul Atatürk ve Sabiha Gökçen, Antalya, İzmir Adnan Menderes ve Muğla Dalaman Havaalanları  YİD modeliyle kamu kaynağı  kullanılmadan inşa edilmiş,
sadece ülkemizin değil dünyanın da en modern havaalanları  arasına girmiştir.
Bu önemli havaalanları  kamu kaynağı  kullanmadan yapıldığı  gibi, sözleşme sonrasında uzun vadeli kiralama sayesinde kamuya 10 milyar dolar ilave kaynak da sağlanmıştır.
AK Parti iktidarı  atıl havaalanlarını  da aktif hale getirdi.
Aktif havaalanı  sayısını  25'ten 46'ya yükselttik.
Dış  hat uçuş  noktası  sayısını  ise 60'tan 175'e çıkardık.
Dönemimizde iç hatlardaki yolcu sayısı  6 kat artışla 51 milyona, havayolunu kullanan toplam yolcu sayısı  ise 3 kattan fazla artarak 33,7 milyon kişiden 103 milyona ulaştı.
Dünya havacılığındaki ortalama büyüme hızı  yılda %5 iken, ülkemizde her yıl katlanarak giden bu trend çok çarpıcıdır.
Bu atılım şunu göstermektedir ki, AK Parti iktidarında havayolu halkımızın yolu olmuştur.
Denizci Ülke Denizci Millet.
Verdiğimiz desteklerle tersane sayısı  37'den 70'e yükseldi.
Yıllık inşa kapasitesi 500 bin DWT'dan, 3,6 milyon DWT'ya yükseltildi.
Böylece, iktidarımızdan önce gemi inşa sanayinde dünya sıralamasında 23. olan ülkemiz, bugün dünya 6.'lığına yükselmiştir.
Denizcilikte kullanılan motorindeki ÖTV'nin kaldırılması  ile sektöre bugüne kadar 2,2 milyar TL'nin üstünde destek verildi.
Üç yanı  denizlerle çevrili ve bu alanda dünyanın en güzel kesişim noktalarından birisi olan ülkemizde, denizcilik alanında hükümetimiz bu potansiyelin kullanımı  için önemli adımlar attı.
Toplam elleçlenen yük miktarı  190 milyon tondan, 366 milyon tona yükseldi.
Limanlarımıza gelen kruvaziyer gemi sayısı  821'den 1460 adede, yolcu sayısı  ise 4,4 kat artışla 1,8 milyona ulaştı.
Balıkçı  barınakları  sayısını  % 30 artırarak 210'a, yat bağlama kapasitesini ise % 58 artış  ile 15.000'e ulaştırdık.
Gelecek Bilişimle Gelecek.
Bilgi ve iletişim teknolojileri sektörü tüm dünyada 1990'lı yıllarda yakaladığı  ivmeyi, ülkemiz ise 10 yıl gecikmeyle AK Parti iktidarı  döneminde yakalamayı  başardı,
bu alanda 2002 yılında 10 milyar dolar olan pazar büyüklüğü, 2010 yılında 35 milyar dolara ulaştı.
Bu kapsamda temel göstergelerden olan genişbant kullanımı  19 bin aboneden 8,5 milyon aboneye çıktı,
aynı  dönemde mobil telefon abone sayısı  23 milyondan 62 milyona ulaştı.
Evrensel hizmet bütçesi ve mevzuatı  oluşturarak; tüm köylerimize telefon ve genişbant internet erişimleri için kapsamlı  projeler gerçekleştirildi.
E-Devlet Hayatı  Kolaylaştırıyor.
"Eleştirilen devlet"ten "erişilen devlet"e geçiş  yaptık.
Bu dönemde ülkemiz e-devlet uygulamaları  ile tanıştı,
yüzlerce kamu hizmeti 7 gün/24 saat esasına göre, güvenli ve hızlı  bir şekilde elektronik ortamdan sunulmaya başlandı.
E-Devlet Kapısı  açılarak milyonlarca vatandaşa ulaşıldı.
Bilgi toplumuna ulaşma hedefleri doğrultusunda kamu internet erişim merkezleri kuruldu, e-ticaret yaygınlaştı, vatandaşlarımız bilgisayarı  yaygın olarak kullanmaya başladı.
Yine iktidarımız döneminde bütün okullara genişbant internet erişimi sağladık.
Numara taşınabilirliği uygulaması  ile vatandaşlarımıza kolaylık, mobil cihaz kayıt sistemi ile çalıntı  ve kaçak telefonlarla mücadele imkanlarını  hayata geçirdik.
PTT Değişiyor, Hizmetler Çeşitleniyor.
Son 8,5 yıllık dönemde, PTT ve posta işlemlerinde büyük bir dönüşüm yaşanmış, bankacılık ve pek çok kamu ve özel sektör hizmetine PTT işyerleri ile ulaşılabilir hale gelinmiştir.
Türkiye genelinde kapsamlı  ve kaliteli bir hizmet ağı  kurulmuş,
kargo, posta, bankacılık, kamu hizmetleri alanında ülkemizin en uzak noktalarına kadar üstün bir hizmet sistemi hayata geçirilmiştir.
Bu sayede, PTT'nin 2002 yılında aylık 2 milyon adet işlem sayısı, 9,3 kat artışla 21,2 milyona ulaşmıştır.
Ulaştırmada 20Z3 Hedeflerimiz
Ulaştırma için 2023 vizyonumuz; ülkemizin rekabet gücüne ve toplumun yaşam kalitesinin yükseltilmesine katkı  veren;
güvenli, ekonomik, konforlu, hızlı  ve çevreye duyarlı  hizmetlerin sunulduğu,
sürdürülebilir bir ulaştırma sistemi kurmaktır.
Ulaştırma türleri arası  dengenin sağlanmasına yönelik projelere öncelik verilmeye devam edilecektir.
Doğusu ile Batısı, Kuzeyi ile Güneyi arasında; limanları, serbest bölgeleri, lojistik merkezleri ve tüm ulaşım sistemleri ile Türkiye'nin dünyanın önde gelen bir lojistik üssü olması  sağlanacaktır.
Mevcutlara ilave olarak, ülkemizin en az 16 noktasında büyük ölçekli Lojistik Merkezleri kurulacaktır.
Ulaştırma sektöründe kullanılan teknoloji ve sistemlerin yerli imkanlarla geliştirilerek üretilmesi için araştırma merkezleri kurulacak,
üniversiteler ile işbirliği sağlanacak ve ulaştırma projelerinde geliştirilen yerli ürünlerin kullanılması  daha da yaygınlaştırılacaktır.
Tüm ulaşım sektörlerinde hizmet sunan sistemler vatandaş  odaklı  olarak geliştirilecek;
farklı  teknolojiler ile kolayca erişilebilir ve kullanılabilir olacaktır.
Güvenliğin öneminin her geçen gün arttığının bilinci ile ulaştırma altyapısı  (karayolu, havayolu, demiryolu, denizcilik) elektronik sistemler ile sürekli denetlenecek
ve güvenlik önlemleri artırılacaktır.
Konteynır ile yük taşımacılığının payı  artırılacak,
ulaştırma türleri arasında yük geçişleri kolaylaştırılacaktır.
Gümrüklerden lojistik üslerine, denizcilikten, karayolları  ve demiryollarına yük işaretleme ve geçiş  belgesi sistemleri standart akıllı  elektromanyetik etiketler ile işaretlenecektir.
işletmeciler ülke sathında kendilerine ait yüklerin trafiğini şeffaf olarak izleyebileceklerdir.
Karayolu Sektörü
Bölünmüş  yollarımızın toplamı  2015'te 26.000 km, 2019'da 31.000 km, 2023'te ise 36.500 km'ye çıkarılacaktır.
2015'e kadar 750 km, 2019'a kadar 3400 km, 2023'e kadar ise 5275 km yeni otoyol yapılarak toplam otoyol uzunluğu 7500 km'ye çıkarılacaktır.
2015'e kadar 18.000 km, 2019'a kadar 38.000 km, 2023'e kadar 58.000 km Bitümlü Sıcak Karışım Asfalt (BSK) yapılarak karayolu ağımızın tamamı  70.000 km karayolu BSK'lı  hale getirilecektir.
2019'a kadar İstanbul Karayolu Tüp Geçişi, Boğaza 3. Köprü, İstanbul-İzmir Otoyolu ve Körfez Geçişi, İstanbul-Çanakkale-Tekirdağ  Otoyolları, 2023'e kadar ise Çanakkale Boğaz Geçişi tamamlanacaktır.
Türkiye'nin transit bir ülke konumunda olması  ve artan trafik talebine bağlı  olarak otoyollarının ve tesislerin YİD modeline göre yapılması  ile yeni yatırımlarda özel sektörün katılımı  sağlanacaktır.
Kamu-özel sektör işbirliğini, otoyolların yanı  sıra devlet yollarının fiziki ve geometrik standartlarının iyileştirilmesinde de kullanarak, karayolu projelerine yönelik kamu katkı  paylı  değişik finansman modelleri hayata geçirilecektir.
Ulaşım Ana Planı  ile kent ulaşım planları  entegre edilecektir.
Şehir içi ulaşım ile şehirlerlerarası  ulaşım birlikte çalışacak şekilde tasarlanacak,
şehir geçişleri vatandaşlarımız için kolaylaştırılacaktır.
Taşıt kayıt ve kontrol sistemleri, telematik uygulamaları  ile gerçek zamanlı  karayolu yönetim bilgi sistemleri geliştirilecektir.
Tam erişim kontrollü otoyolların yanı  sıra yarı  erişim kontrollü ekspres yollar ile önemli sanayi, turizm ve tarım bölgeleri birbirleriyle bağlanacaktır.
Liman ve Organize Sanayi Bölgeleri'nin bölünmüş  yollarla bağlantıları  kurulacaktır.
Karadeniz ve Akdeniz bölgelerindeki limanlarımızın birbirleri ile ve kara sınır kapılarımızla bağlantısını  sağlayan Kuzey-Güney koridorları  iyileştirilecektir.
Karayollarında kaza kara noktaları  ortadan kaldırılacaktır.
Mevcut yol ağımızda bölünmüş  yolların yapımı, iki şeritli yollarda standartların geliştirilmesi
ve trafik akışını  rahatlatan Akıllı  Ulaşım Sistemleri (AUS) ve Trafik Yönetim Sistemleri'nin kullanılması  ile ulaşımdaki hizmetin kalitesi artırılacaktır.
Karayolu şehir geçişlerinde eksoz gazı  emisyonu ve gürültüyü önleyici projeler ile bisiklet kullanımını  özendirici düzenlemeler yapılacaktır.
Trafik Güvenliği çerçevesinde yeterli işaretlemeler ve bilgilendirmelerin yanı  sıra trafik denetimine ve yol kullanıcılarının eğitimine önem verilecektir.
Trafik kazalarında can kaybı  AB ortalamaları  seviyesine indirilecektir.
Mesleki yeterliliğe sahip, bilinçli ve eğitimli ticari araç sürücüleri artırılacak,
araç muayene alt yapısı  geliştirilecek,
modem yol kenarı  denetim istasyonlarının sayısı  ve etkinliği artırılacaktır.
Karayolu taşımacılık piyasasındaki mevcut atıl kapasiteyi azaltmak ve çevre kirliliğinin azaltılmasına katkı  sağlamak üzere, bugüne kadar olduğu gibi ekonomik ve teknik ömrünü doldurmuş  araçların trafikten çekilmesi uygulamasına devam edilecektir.
Uluslar arası  taşımacılıkta karşılaşılan kota, geçiş  ücretleri, sınır geçişleri gibi hususlardaki sorunları  çözmek için yapılan çalışmalar etkin olarak sürdürülecek,
karayolu taşımacılığında serbestleşmenin sağlandığı,
kota ve diğer miktar kısıtlamalarının mütekabiliyet çerçevesinde ortadan kaldırıldığı  bir taşımacılık pazarı  tesis edilecektir.
Demiryolu Sektörü
Yüksek Hızlı  Demiryolu hattı  2015'e kadar 3500 km'ye, 2019'a kadar 6500 km'ye, 2023'te ise 10.000 km'ye çıkarılacaktır.
2015'e kadar 1300 km, 2019'a kadar 2600 km, 2023'e kadar ise toplam 4000 km yeni konvansiyonel demiryolu hattı  yapılacaktır.
Trafik yoğunluğuna bağlı  olarak belirlenecek öncelik sırasına göre 2015'e kadar 4000 km, 2019'a kadar ise toplam 8000 km hat elektrikli ve sinyalli hale getirilecektir.
Yılda ortalama en az 500 km mevcut demiryolu ağı  yenilenerek standartlarının yükseltilmesi sağlanacaktır.
Demiryolu sektörü serbestleşecek,
özel sektörün işletmeci olarak sektöre katılımının önü açılacaktır.
Mevcut garların ve istasyonların yenilenmesi tamamlanacak
ve yeni hızlı  tren garları  inşa edilecektir.
Tren garları  şehir mimarisine uygun, kent içi toplu taşıma sistemlerine bağlantılı  olacaktır.
Raylı  taşıt sanayinin geliştirilmesi sağlanacaktır.
Bu kapsamda cadde tramvayı, metro, hafif metro ve hızlı  tren teknolojilerinin geliştirilmesi
ve üretimi için teşvik ve destek uygulamaları  sağlanacaktır.
Tüm demiryollarını  kapsayan yönetim bilgi sistemleri tamamlanacaktır.
Lüks vagonlar, alternatif ödeme sistemleri, modern tarife ve kampanyalar ile demiryolları  ile seyahat hızlı, güvenli ve konforlu bir alternatif olarak diğer sektörler ile tam rekabet sağlanacaktır.
Yolcu trenlerinde erişim ve iletişim imkânları  artırılarak, telefon ve internet erişimleri tren hatlarında kesintisiz olacaktır.
Organize Sanayi Bölgelerine, fabrikalara ve limanlara demiryolu bağlantıları  inşa edilecektir.
Banliyö hatlarının metro standardına getirilmesi sağlanacaktır.
Anahat ve bölgesel demiryolu ağının şehir içi ulaşım sistemleri ile bütünleşmesi sağlanacaktır.
Başta İstanbul-Kars-Tiflis-Baki olmak üzere, Kavkaz-Samsun-Basra, Güneydoğu Asya, İstanbul-Basra, İstanbul-Halep-Mekke, İstanbul-Halep-Kuzey Afrika gibi ülkemizi demir yolu ile bölge ülkelerine bağlayacak yeni koridor ve bağlantıların oluşumuna yönelik projelere öncelik verilecektir.
HavacıIık Sektörü
2023'e kadar tamamen yerli, bölgesel kendi uçağımızı  yapmış  olacağız.
Böylece 1930'larda dünya daha uçak yapımını  tartışırken ülkemizde ilk uçak yapımını  gerçekleştiren Nuri Demirağ'ın yarım kalan hayali de tamamlanmış  olacaktır.
Her vatandaşımız, ülkemizin neresinde olursa olsun, hangi yöne gitmek isterse istesin uçak ile seyahat etmek istediğinde, 1 saatten daha kısa bir sürede bir havaalanına varmış  olacaktır.
Yeni yapılacak havaalanları  ile mevcut 165 milyonluk yolcu kapasitesi 400 milyon yolcu/yıla ulaştırılacaktır.
Havayoluyla seyahat eden yolcu sayısı  ise yıllık 103 milyondan 350 milyona çıkacaktır.
Havaalanları  tüm ulaşım modlarıyla bütünleştirilecektir.
İstanbul'da en az 60 milyon yolcu/yıl kapasiteli bir adet olmak üzere, 30 milyon yolcu/yıl kapasiteli 2, 15 milyon yolcu/yıl kapasiteli 3 havaalanı yapılacaktır.
Türk Sivil Hava taşımacılığı  filo yapısı, 200'ü bölgesel uçak olacak şekilde 750 uçaklık bir yapıya ulaştırılarak 2 katına çı  karı  lacaktır.
2019'a kadar mevcut havaalanlarının tamamının master planları  yapılarak, mevcut ve yapılacak tüm havaalanları, uluslar arası  standartlarda,
manialardan arındırılmış,
emisyon ve gürültü kirliliğine yönelik tedbirleri alınmış  hale getirilecektir.
Türkiye'nin Karadeniz, Kafkasya, Ortadoğu ve Akdeniz Coğrafyasında gelecek 10 yıl içinde oluşması  beklenen 5000 uçaklık dev bir filoya bakım merkezleri ile ev sahipliği yapması  amacıyla en az 2 adet Uçak Bakım ve Eğitim Merkezi niteliğine de sahip havaalanı yapılacaktır.
2015'e kadar bütün havaalanları, "Engelsiz" ve "Yeşil Havaalanı" statüsüne ulaştırılacaktır.
2015'e kadar Türk Uzay Kurumu kurulacaktır.
Türkiye'de yürütülen ve yürütülecek tüm uzay faaliyetlerinde merkezi politika belirlenmesi ve koordinasyon ile uluslararası  temsil yapısı  geliştirilecektir.
2015'e kadar İletişim Uyduları, Gözlem Uyduları, Konumlandırma, Meteoroloji Uyduları  gibi uydularımızın yerli üretimi sağlanacak
bu amaçla Uydu Montaj, Entegrasyon ve Test Merkezi (UMET) faaliyete geçirilecektir.
Bu alanlarda uzman insan kaynağı  yetiştirilecek
ve üniversitelerde araştırma merkezleri kurulacaktır.
2019'a kadar uzaydaki uydu filomuz en az 2 adedi yerli üretim olmak üzere toplam 7 adet uyduya ulaştırılarak, Amerika'nın Batı  kıyısından Çin'in Doğu kıyısına kadar olan coğrafya kapsama alanına alınacaktır.
2015'e kadar alternatif turizmi geliştirmek amacıyla havaalanlarına uzak bölgelerde küçük havaalanları  ve/veya heliport yapımı  desteklenecek,
denizlere, göllere, su havzalarına inebilen hava ulaşım araçları  yaygınlaştırılacaktır.
Havacılığın sevdirilmesi sağlanacak,
amatör havacılık desteklenecektir.
Denizcilik Sektörü
Ana limanlar demiryolu ağına bağlanacaktır.
Akdeniz, Ege, Marmara ve Karadeniz sahillerimizde her bölgede en az birer adet ana aktarma limanı  tesis edilecektir.
2019'a kadar en az bir limanın, dünyanın en büyük 10 limanı  arasında yer alması  sağlanacaktır.
Konteyner taşımacılığındaki liman altyapısı, 2015'e kadar 23 milyon TEU, 2019'a kadar 27 milyon TEU, 2023'te ise 32 milyon TEU elleçleyecek kapasiteye çıkarılacaktır.
Türk limanlarında elleçlenen kabotaj yüklerinde % 2 olan elleçleme oranı  2015'e kadar % 6'ya, 2019'a kadar % 10'a, 2023'te ise % 20'ye çıkartılacak,
% 13 olan toplam kabotaj yükleri 2015'e kadar % 17'ye, 2019'a kadar % 23, 2023'te ise %30'a çıkarılacaktır.
Liman altyapısı, genel ve kuru dökme yükte 2015'e kadar 270 milyon ton, 2019'a kadar 380 milyon ton, 2023'te ise 500 milyon ton, sıvı  dökme yükte 2015'te 254 milyon ton, 2019'ta 300 milyon ton, 2023'te ise 350 milyon ton elleçleyebilecek kapasiteye çıkarılacaktır.
Limanlarımızın tamamı  elektronik bilişim sistemleri ile donatılacaktır.
Türkiye, 2019'a kadar bakım-onarım tersaneleri ve kapasitesi açısından Akdeniz'in en önemli merkezlerinden biri olacaktır.
Türkiye'nin gemi inşa kapasitesi 3,6 milyon DWT'den 2015'e kadar 5 milyon DWT, 2019'a kadar 8 milyon DWT'ye, 2023'te ise 10 milyon DWT'ye yükseltilecektir.
2023'e kadar gemi inşa sanayinde özellikle küçük ve orta tonajdaki kimyasal tanker ve ürün tanker alanında sağlanan başarının devamı  sağlanacak;
LNG, LPG, Car Carrier, Kruvaziyer, Ro-Ro, Ro-Pax gibi özellikli gemiler inşa edebilecek alt yapı  ve teknolojiye sahip olunacaktır.
Bugün 15 bin olan yat bağlama ve konaklama kapasitemiz 2015'e kadar 23 bin, 2019'a kadar 35 bin, 2023'te ise 50 bine çıkartılacak,
marina sayısı  100'e yükselecektir.
210 adet balıkçı  barınağının 2015'e kadar 15 adedi, 2019'a kadar 30 adedi, 2023'e kadar ise toplam 55 adedi yat limanına veya ortak kullanım modeline dönüştürülecektir.
2015'e kadar 2 adet, 2019'ta 4 adet, 2023'te ise toplam 7 adet yeni kruvaziyer liman yapılacak
ve kruvaziyer gemilere hizmet veren en az 3 adet liman, ana liman niteliklerinde hizmet verecek altyapıya kavuşturulacaktır.
Boru Hatları  Sektörü
Boru hatları  taşımacılığı  alanında politika belirleyecek, düzenleme ve denetleme yapacak bir idari birim oluşturulacaktır.
Boru hatları  ile yapılacak enerji taşımalara konusunda ve ayrıca diğer ürünlerin boru hatları  ile taşınması  alanında bir ana plan hazırlanacaktır.
Ana havaalanlarında yapılan yakıt ikmallerinin boru hatları  taşımacılığı  ile yapılması  sağlanacaktır.
Enerji dışında, başta madenler olmak üzere diğer birimleştirilmiş  ürünlerin taşınmasında kullanılan boru hatları  teknolojisi ülkemize kazandırılacaktır.
Şehir merkezleri dışında lojistik üsler kurularak, ikmal malzemelerin boru hatları  ile taşınması  sağlanacaktır.
Katı  atık ve diğer şehir atıklarının depolama ve işleme merkezlerine boru hatları  ile taşınması  çalışmaları  başlatılacaktır.
Katı  atık ve diğer şehir atıklarının depolama ve işleme merkezlerine boru hatları  ile iletimi projeleri hayata geçirilecektir.
Boru hatları  ile enerji ve diğer taşımacılık alanında araştırma ve geliştirme faaliyetleri desteklenecek,
ülkemizde bu alanda uzmanlık ve kapasite geliştirilmesi sağlanacaktır.
Haberleşme, Bilgi ve İletişim Teknolojileri
Sabit ve mobil iletişim, mobil genişbant erişim altyapısı  nüfusun tamamını  kapsayacak şekilde yaygınlaştırılacaktır.
Yüksek hızlı  genişbant erişim altyapısı  ülke çapında yaygınlaştırılacak
ve abone sayısı  2015'e kadar 15 milyon, 2019'a kadar 22 milyon, 2023'te ise 30 milyona ulaşacaktır.
Ülkemizin bölge ülkeleri arasında fiber kesişim noktası  (hub) olması  sağlanacaktır.
Bilişim Vadisi projesi ile bilgi teknolojileri alanında önde gelen yabancı  firmaların ülkemize çekilmesi,
yerli firmaların dışa açılması
ve ülkemizin dünyanın önde gelen üretim ve operasyon merkezi haline gelmesi sağlanacaktır.
İnternet ve bilişim sektöründe girişimcilik geliştirilecektir.
Yerli bilişim ürünleri için Ar-Ge faaliyetleri desteklenecektir.
Bilişim sektöründe yerli ürün ve hizmet kullanımı  2019'a kadar %25'e, 2023'te ise %50'ye çıkartılacaktır.
e-Ticaret uygulaması  yaygınlaştırılacaktır.
Bilişim sektörü hacminin GSYH'daki payının % 8'e ulaşmasını  öngörüyoruz.
Türkiye, uluslar arası  e-dönüşüm sıralamalarında ilk 10 ülke arasında girecektir.
2019'a kadar kağıt ortamında sunulan kamu hizmetlerinin %100'ü elektronik ortamda sunulacaktır.
Nüfusumuzun 2015'e kadar %60'ı, 2019'a kadar %70'i, 2023'te ise %80'i bilgisayar okur-yazarı  olacaktır.
2015'e kadar ülkemizin kritik bilgi altyapılarının siber tehditlerden korunması  sağlanacaktır.
Siber Güvenlik alanında sürekli ve düzenli iyileştirmeler yapılacak,
yerli ürün ve sistemlerin geliştirilmesi sağlanacaktır.
E-Demokrasi uygulamaları  hazırlanacak,
vatandaşlarımızın merkezi ve yerel karar süreçlerine elektronik ortamdan katılım imkanları  artırılacaktır.
2019'a kadar devlet hizmetlerindeki işlemlerin yanı  sıra tüm ödemeler elektronik bankacılık, kredi kartı  veya diğer yeni nesil ödeme sistemleri ile yapılabilecektir.
2015'e kadar ülke genelinde Karasal Sayısal Televizyon Yayıncılığa ve ortak anten sistemine geçilerek antenlerden oluşan görüntü kirliliği kalkacaktır.
Yeni nesil teknolojileri geliştiren, dünya standartlarını  belirleyen uluslar arası  organizasyonlarda katılımız üst düzeye çıkartılacak,
Türkiye bilişim alanında bilgiyi üreten, geliştiren bir ülke olacaktır.
2015'e kadar Kamu Güvenliği ve Acil Durum Haberleşmesi şebekesi kurulacak,
her tür acil durum ve afet yönetimi için iletişim imkanları  artırılacaktır.
Yerli cep telefonu üretimi desteklenerek yaygınlaştırılacak
ve yerli ürün kullanımı  artırılacaktır.
Ülkemiz Avrupa'nın ve bölgemizin çağrı  merkezi ve veri merkezi üssü olacaktır.
Türkiye'nin küresel Bilgi ve İletişim Teknolojileri pazarında söz sahibi en az bir ulusal şirkete, en az bir ulusal markaya ve tasarım ve standardı  ile bize ait en az bir ulusal ürüne sahip olması  sağlanacaktır.
Spektrum ticareti uygulamalarının başlatılması  için düzenleme yapılacaktır.
2015'e kadar posta sektörü kontrollü ve kademeli bir şekilde serbestleştirilerek tam rekabetçi ortam sağlanacaktır.
Güçlü Toplum
12 HAZİRAN GENEL SEÇİMLERİ
Seçim
Beyannamesi
Eğitim Sağlık Kültür Aile Kadın Gençlik Spor Sosyal Güvenlik Yoksullukla Mücadele ve Sosyal Destekler Dezavantajlı  Kesimlere Yönelik Politikalar Engelliler Yaşlılarımız Korunmaya Muhtaç Çocuklarımız
Şehitlerimizin Dul ve Yetimleri, Malullerimiz ve Gazilerimiz Vakıflar
AK Parti bir millet hareketidir.
Bu yüzden AK Parti siyasetinin merkezinde insana hizmet vardır.
Yaratılanı  Yaradan'dan ötürü seven bir anlayışla, devleti ve siyaseti insana hizmetin yolu olarak görür.
Bu ilkelerin ışığında AK Parti iktidarında devlet, millet birliği sağlanmış,
toplumumuzun her sorunuyla yakından ilgilenen,
çözmek için sürekli çalışan, yeni yaklaşım ve çözümler üreten "millete hizmetkâr" bir devlet anlayışı  gelmiştir.
Bunun için sosyal adaletçi politikalar ve uygulamalar yaptık.
Bütün bu hizmetlerin temelinde adalet, refah, yaşam kalitesi ve fırsat eşitliğini sağlama çabası  vardır.
Ekonomik politikalardan dış  politikaya, demokratikleşmeden sosyal politikalara kadar bütün politikalarımızı  insanın mutluluğu ve ihtiyaçlarını  gözeten çok boyutlu ve geleceği hedefleyen bir yaklaşımla yapıyoruz.
Güçlü toplum hedefimize ulaşmak için, eğitimden sağlığa, sosyal desteklerden kültüre kadar her alanda da bu yaklaşımla hareket ettik.
Temel bir insan hakkı  olan sağlıkta kaliteli ve herkesin erişebildiği hizmetleri sağlayarak dev bir dönüşüm gerçekleştirdik.
Eğitimde bütün çocuklarımızın ve gençlerimizin eşit şartlarda ve kaliteli bir eğitim alabilmeleri için okullaşmadan teknolojik ihtiyaçlara, yurtlardan üniversitelere, burslardan ders müfredatına kadar büyük atılımlara imza attık.
Kimsesizlerin kimsesi olduk.
Yurdun en ücra köşesindeki dar gelirli ihtiyaç sahibi vatandaşlarımıza ulaştık.
Devletin şefkat elini uzattık.
Sosyal devlet anlayışıyla bu kesimlere hayata sarılmaları  ve geleceğe umutla bakmaları  için ortam hazırladık.
Sosyal devlet anlayışımızın bir gereği olarak, dar gelirli kesimlerimizin hayat standartlarını  yükseltecek sağlıktan sosyal güvenceye kadar pek çok alanda tedbirler aldık.
Temel hedefimiz olan sosyal barış  ve dayanışma doğrultusunda, bütün vatandaşlarımızın bu toplumun asli unsurları  olduğunu hissetmelerini sağlayacak hizmetler yaptık.
Engellilerimize, korunmaya muhtaç çocuklarımıza ve dezavantajlı  kesimlere yaşama sevinci duyarak sosyal hayata bağlanmalarını  sağlayan uygulamaları  hayata geçirdik.
Güçlü toplum yolunda 8,5 yılda pek çok hizmet yaptık, fakat daha yapacak çok şey var...
AK Parti olarak sadece önümüzdeki 4 yılı  değil, Cumhuriyetimizin 100. kuruluş  yılını  hedefliyoruz.
Cumhuriyetimizin 100. yılında; temel ihtiyaçları  dünya standartlarının üzerinde verilen hizmetlerle karşılanmış,
kendini güvende hisseden,
ait olduğu toplumla gurur duyan,
toplum ve çevresiyle bütünleşmiş,
aile ve sosyal çevresinde mutlu ve huzurlu bir hayat süren,
eğitimli, sağlıklı, donanımlı  ve özgüvenli insanlardan oluşan güçlü bir toplum hedefliyoruz.
Bu güçlü toplum vizyonumuzla, Cumhuriyetimizin 100. yılında insan kalitesi ve toplumsal bütünlüğü ile dünyada model olarak gösterilen bir Türkiye hedefliyoruz.
Eğitim
Eğitim, güçlü bir toplum hedefıni gerçekleştirmek için en temel hizmet alanıdır.
AK Parti eğitimi, insanımızın yaşam kalitesini yükselten,
ülkemizin insan kaynağını  çağdaş  dünya ile rekabet edebilir donanıma kavuşturan
ve hayat boyu süren bir etkinlik olarak görmektedir.
Hükümetlerimiz döneminde eğitimin fiziki ve teknolojik alt yapısı  geçmişle mukayese edilemeyecek oranda iyileştirilip geliştirildi.
Eğitime tüm bireylerin erişiminin sağlanması,
eğitimde fırsat eşitliğinin gerçekleşmesi,
ders müfredatlarının çağdaş  hale getirilmesi,
eğitimdeki insan kaynaklarının nitelik, nicelik ve bölgesel dağılımında büyük adımlar atılmış
ve önemli sonuçlar elde edilmiştir.
2002 Parti Programımızda ve 2007 Seçim Beyannamemizde eğitim ile ilgili koyduğumuz hedeflerin hemen hemen tamamını  gerçekleştirdik.
İşte 8,5 yılda gerçekleştirdiğimiz bazı  icraatler: Öncelikle ilk ve ortaöğretimde ezberciliğe dayalı  ders müfredatlarını  bir kenara bıraktık.
Muhakemeye, öğrendiğini uygulamaya dayalı, gerçekçi yeni ders müfredatları  getirdik.
"Öğrenmeyi öğreten" ve insanlarımızın kendine, düşüncesine ve işine güven duymasını  sağlayacak yepyeni bir anlayışı  hayata geçirdik.
Eğitime bütçeden ayrılan payı  rekor düzeyde artırarak eğitim hizmetlerinde büyük adımlar attık.
2002'de eğitime ayrılan toplam bütçe (YÖK ve Kredi ve Yurtlar Kurumu dahil) 10,8 milyar TL iken, AK Parti iktidarı  olarak bunu 5 kat artırdık ve 2011'de bu rakam 49 milyar TL oldu.
Tüm çocuklarımızın eğitime kolayca erişebilmeleri ve onlara kaliteli bir eğitim ortamı  hazırlamayı  acil bir müdahale alanı  olarak gördük.
Bu kapsamda; 2002-2011 yılları  arasında 162.000 yeni derslik inşa ettik.
Bu miktar tüm zamanlarda sahip olduğumuz derslik sayısının 3'te 1'inden daha fazladır.
İlk ve ortaöğretimde çocuklarımızın barınma ihtiyacını  karşılamak için 747 yeni pansiyonu faaliyete geçirdik.
Eskiden çok az sayıda olan okullarımız bünyesindeki spor salonlarına 920 adet yeni spor salonu ekledik.
Her okulumuzun bir kütüphanesi bulunması  hedefimiz çerçevesinde 6146 yeni okul kütüphanesi açtık.
Fen Lisesi, Anadolu Öğretmen Lisesi ve Anadolu Liselerinin yurt sathına yaygınlaştırdık.
Iktidarımız döneminde ilk defa Türkiye'de Sosyal Bilimler Liseleri'ni kurduk.
Çocuklarımız' bilgi toplumuna hazırlıyoruz.
2002'de okullarımızda çok az sayıda ve çoğunluğu demode olan bilgisayar varken, bugün tam 844 bin bilgisayan çocuklarımızı  ve gençlerimizi bilgi toplumuna hazırlamak üzere okullarımıza tahsis ettik.
Okullarımızın % 97'sine hızlı  İnternet erişimi sağladık.
FATİH Projesi ile de akıllı  derslikler oluşturularak, bu imkânlar artık okuldan sınıfa doğru yaygınlaştırılıyor.
Birçok gelişmiş  ülkeden çok önce, 2007'de e-okul projesini gerçekleştiren Türkiye, çocuklarının ve gençlerinin her türlü eğitim hareketliliğini kayıt altına almış  durumdadır.
Yoksulluk ancak eğitimle aşılabilen bir olgudur.
Biz yoksul ailelerin çocuklarının eğitim alabilmesi için büyük destekler verdik.
Böylelikle eğitimde fırsat eşitliğini sağlama yolunda büyük mesafeler kat ettik.
Iktidara geldiğimiz senenin hemen ertesinden başlayarak, yani 2003-2004 öğretim yılından beri öğrencilerimize ders kitaplarını  ücretsiz olarak okulların açıldığı  gün teslim ediyoruz.
Dar gelirli annelerin hesabına çocukları  adına her ay nakdi eğitim desteği yatırmaya başladık.
2003'te sadece 12 TL olan ortaöğretim bursunu 9 kat artırarak 2011'de 100 TL'ye çıkardık.
2002'de engellilerin eğitimine ve rehabilitasyonuna 200 milyon TL harcanırken, biz bu rakamı  16 kat artırarak 2011 bütçesinde 3,2 milyar TL'ye çıkardık.
Özürlüler Yasası  ile birlikte engelli öğrencileri ücretsiz olarak okullara taşımaya başladık.
Eğitim gören engelli sayısını  tam 10 kat artırdık.
"Haydi Kızlar Okula" kampanyasıyla çeşitli sebeplerle okula gidemeyen 350 bin kız çocuğumuzu okullu yaptık.
"Ana-Kız Okuldayız" kampanyası  ile 567 bin kadınımıza okuma yazma öğrettik.
Ülkemizin değişik bölgelerinde eğitim gören çocuklarımızın ve gençlerimizin Türkiye'yi daha iyi tanımaları  ve aralarındaki diyalogu geliştirmek amacıyla "Gönül Köprüsü Projesi" ni gerçekleştirdik.
Bu proje ile 130 bin öğrencimizi Doğu'dan Batı'ya ve Batı'dan Doğu'ya taşıdık.
Eğitime öncelik vermek demek, öğretmenlerimize de öncelik vermektir.
Nitekim halen okullarımızda görev yapan her 2 öğretmenden Vi iktidarımız döneminde atandı.
Öğretmenlerimizin eğitimdeki kritik rolleri dikkate alınarak maaşlarında gerek TL, gerekse dolar bazında 2002-2011 arasında yaklaşık % 300'den fazla iyileşme sağladık.
Üniversitelerimiz geleceğimizi belirleyen kurumlarımızdır.
Yüksek öğrenimde de büyük atılımlar gerçekleştirdik.
Yükseköğrenimi bütün yurt sathına yaygınlaştırdık.
2002'de toplam 76 üniversitemiz varken, biz 89 yeni üniversite kurduk.
Şimdi 165 üniversitemiz var.
Yani üniversite sayısını  8,5 yılda 2 kattan fazla artırdık.
Üniversitesi olmayan ilimiz kalmadı.
Her ilde en az bir devlet üniversitesi kurulmuş, vakıf üniversiteleri de İstanbul, Ankara ve Izmir'e sıkışmaktan kurtarılmıştır.
Artık Anadolu'nun birçok ilinde vakıf üniversiteleri var.
2002'de 2,5 milyar TL olan devlet üniversitelerinin bütçelerini 8,5 yıl içinde 5 kat artırarak 2011'de 11.5 milyar TL'ye çıkardık.
2002'de yükseköğretimde açık öğretim dahil okullaşma oranı  % 29.3 iken, 2011'de bu oranı  2'ye katladık ve % 67'e çıkardık.
1416 sayılı  kanun kapsamında önceden yılda sadece 40-50 öğrenci gönderilirken, 2006 yılından itibaren master ve doktora için yurtdışına her yıl için 1000 öğrenci gönderme programını  başlattık.
Yükseköğretim kredisi 2002'de 45 TL iken, biz bu miktarı  8,5 yılda 5 kat artırdık ve 2011'de 240 TL'ye çıkardık.
Yükseköğretim gençliğinin barınma, beslenme, burs ve kredi ihtiyaçlarının karşılanmasında çok büyük aşamalar kaydettik.
2002'de 494 milyon TL olan Yurtkur bütçesini, 8 yılı  aşkın sürede 7 kat artırarak, 2011'de yaklaşık 3,5 milyar TL'ye çıkardık.
2002'de yükseköğretimde örgün okullaşma oranı  % 19,6 iken, bugün bu oranı  % 35,6'ya yükselttik.
Yani % 50'den fazla artırdık.
Açıköğretimle birlikte 2002'de % 29.3'lük bir yükseköğretim okullaşma oranı  varken, 2011'de bu oranı  % 67'ye çıkardık. Yani 2 kattan fazla artırdık.
Yükseköğretim yurtlarında kalan öğrencilere her ay 150 TL'lik beslenme yardımı  yapıyoruz.
Eğitimde 2023  Hedeflerimiz
Bugüne dek sorunları  ve eksikleri hızla ve kaliteli bir şekilde giderdik.
Yaptıklarımız yeterli değildir.
Çünkü bizim hedefimiz büyük ve güçlü Türkiye'dir.
Yapılacak daha büyük atılımlar ve işler bizi bekliyor.
2023'e doğru eğitim her zaman olduğu gibi yine AK Parti iktidarının en öncelikli gündemi olacaktır.
Hedefimiz; temel becerilere sahip,
eleştirel ve yaratıcı  düşünebilen,
paylaşım ve iletişime açık,
sanat ve estetik duyguları  güçlü,
evrensel bir kavrayış  ve düşünüş  yeteneğine sahip,
yeni fikirlere açık,
farklılığı  zenginlik olarak gören,
çalışmayı  ve üretmeyi bir erdem olarak benimsemiş  bireyler yetiştirmektir.
Bu sadece ileri bir müfredatı, yeterli ve kaliteli eğitim altyapısını  değil;
eğitimcilerin de bilinçli, açık ve öncü kişiler olarak yetiştirilmesini gerektirir.
2023 yılında tüm okullarda kalkınmış  ülkeler düzeyinde her türlü bilgi teknolojisi ürününün yaygın ve eksiksiz olarak kullanıldığı  eğitim ortamları  oluşturulmuş  olacaktır.
Tüm okullar, öğretmenler ve öğrenciler arasında kesintisiz bir elektronik iletişim sağlanacaktır.
Birkaç yıl içinde 81 ilde okulöncesi eğitim zorunlu eğitim kapsamına alınacaktır.
Ortaöğretim okullaşma oranında örgün eğitimde % 85'e ulaşılacaktır.
Mesleki eğitimin ortaöğretim içindeki payı  % 65'e çıkarılacaktır.
Yükseköğretimde okullaşma oranı  toplamda % 85'e çıkarılacaktır.
Örgün öğretimde ise bu oran % 70'e ulaşacaktır.
Öğretim üyesi sayısı, kısa ve orta vadede öğretim üyesi başına 20 öğrenci düşecek şekilde 80 bine çıkarılacak,
2023 yılında ise bu sayı  100 bine yükselecektir.
2023'te insan kaynakları  bakımından da eksiği olmayan bir eğitim alanı  vaat ediyoruz.
Tüm iller için derslik başına düşen öğrenci sayısı  ilköğretimde kentsel ve kırsal bölgelerde ve ortaöğretimde en fazla 30 olacaktır.
Uluslararası  Öğrenci Başarı  Değerlendirmesi (PISA) sonuçlarında Türkiye en başarılı  ilk 10 ülke arasında yer alacaktır
AK Parti iktidarı  2023'te iç ve dış  mekanlarda engellilere hayatı  kolaylaştıran alt yapı  düzenlemelerine varıncaya kadar engelli dostu bir ortam vaad ediyor.
Burs, yurt, parasız yatılılık imkanları  artırılarak sürdürülecektir.
Ücretsiz ders kitabı  dağıtımı  uygulamasına devam edilecektir.
2011 seçimlerinden sonra hazırlanacak yeni Anayasa ile birlikte Yök'ün yapısı  da yeniden düzenlenecektir.
YÖK; üniversiteler arasında koordinasyonu sağlayan, denetleyen ve belli alanlarda akreditasyon sağlayan bir kurum haline dönüştürülecektir.
Üniversitelerin çeşitliliğine ve kendilerini geliştirmesine kolaylık sağlayan bir yapı  oluşturalacaktır.
Bundan sonraki süreçte öğretim üyesi yetiştirme programları  yaygınlaştırılacak,
üniversitelere yeterli kadro sağlanacak
ve öğretim üyeliği mesleği daha cazip hale getirilecektir.
Üniversiteler; bilgiyi, teknoloji ve üretim ile buluşturan "girişimci üniversite modeli" üzerinden yeniden örgütlendirilecektir.
Gelişmiş  üniversitelerden başlamak üzere devlet üniversitelerinde de mütevelli heyetleri oluşturulacaktır.
Özel üniversitelerin kurulmasına imkan veren hukuki düzenlemeler yapılacak
ve özel ve vakıf üniversitelerinin yükseköğretim içerisindeki payının artırılması  için gerekli tedbirler alınacaktır.
Üniversitelerimizde kalite meselesi, önümüzdeki süreçte en önemli meselelerimizden biri olacaktır.
Yükseköğretimin kalite değerlendirmesini yapmakla görevli bağımsız bir "Yükseköğretim Kalite Ajansı" kurulacaktır.
"Citation Index" verilerine göre Türkiye yayımladığı  bilimsel makale sayısında halen dünyanın 17. ülkesidir.
2023'te ilk 10 arasına girmeyi hedefliyoruz.
Üniversite özerkliğinin bir gereği olarak kamu kaynaklarının üniversitelere transferi torba bütçe şeklinde gerçekleştirilecektir.
Üniversite sayımız büyük oranda ülke ihtiyacını  karşılayacak duruma gelmektedir.
Bundan sonraki öncelik, yüksek öğretimin kalitesini yükseltmektir.
Üniversitelerimizin ülkemizin uluslararası  etkinliğine paralel olarak bölge ülkeleri ve dünya için cazibe merkezleri olmasını  sağlayacağız.
Gelişmiş  üniversitelerin yurt dışında kampüs açmaları  teşvik edilecek,
2023 yılında bir çok ülkede Türk üniversitesi kurulmuş  olacaktır.
Yeni buluşlarla çığır açan, geleceğe yön veren ve her ülkede nüfusun yaklaşık yüzde 2'sini oluşturan üstün yetenekli çocukların tespit edilmesi ve eğitilmesine özel önem verdik.
Bu çalışmamızı  yeni ve yüksek aşamalara taşıyacağız.
Bütün çocukların kabiliyetlerine uygun şekilde yönlendirilmesi amacıyla rehberlik sistemini okul öncesine kadar indireceğiz.
Kısmen başlattığımız bir uygulama olan öğrencilerin fiziki ve ruhsal gelişimlerine zarar veren her gün ağır çanta taşıma uygulamasına son verilecek,
ders kitapları  ve materyalleri okullarda öğrenciye tahsis edilecek dolaplarda ya da sınıflarında muhafaza edilecektir.
Okul mekanlarının Lider Türkiye'ye yaraşır şekilde planlaması  ve inşasını  yapacağız.
Geleneksel, yerel ve modern mimariyi sentezleyen işlevsel bir mimari ile okul inşasını  öngören "Gelenekten Geleceğe" projesi yaygınlaştırılacaktır.
Okul binaları  erişilebilir ve yatay özellikte, yeterli oyun, spor ve kültürel alanlara sahip fonksiyonel mekânlar olarak tasarlanacaktır.
Başlattığımız okul bazlı  bütçe yönetimini geliştireceğiz.
Okulları  akademik, sosyal, kültürel, sanatsal ve sportif performansa göre değerlendireceğiz
ve performans sonuçlarını  kamuoyu ile paylaşacağız.
Yeni müfredata uygun olarak ve üniversiteler ile işbirliği halinde bir öğretmen yeterlilik sistemi oluşturacağız.
Öğretmenlerin iller arasında dengeli dağılımını  gerçekleştirmek için, farklılaştırılmış  ücret modeli geliştirilecek,
nitelikli ve tecrübeli öğretmenlerin öncelikli olarak dezavantajlı  yerleşim yerlerinde istihdamı  sağlanacaktır.
Okullar arasındaki kaynak dağılımı; öğrenci sayısı  ve okulun bulunduğu sosyo-ekonomik çevre dikkate alınarak yapılacaktır.
Yazılı  ve sözlü iletişim kurabilecek düzeyde yabancı  dil öğretimi sağlanacaktır.
Sağlık
Bugüne dek her alanda olduğu gibi sağlık alanında da kaliteli ve herkesin erişebildiği hizmetleri sağlayarak dev bir dönüşüm gerçekleştirdik.
Çünkü güçlü toplum hedefi öncelikle sağlıklı  bir toplum oluşturmayı  gerekli kılmaktadır.
"Yaratılanı  severiz Yaradan'dan ötürü" anlayışı  ile sağlıkta insan odaklı  bir hizmet sunduk.
AK Parti siyasetinin temel ilkesi olan "millete hizmetkarlık" anlayışı  ile hareket ettik.
Bazı  merkezlere karşı  değil, bizzat milletimize karşı  kendimizi sorumlu hissederek davrandık.
"Olmaz" denilenleri yaptık,
hayal bile edilemeyenleri gerçekleştirdik.
Sağlık sektörü çile sektörü olmaktan çıkarıldı.
Parası  olmayanların hastanelerde rehin alındığı  dönemler tarihe karıştı.
Fakir fukarayı  görüp gözeten bir sağlık devrimi yapıldı.
Beş  yıldızlı  otel konforunda hastaneler inşa ettik, ediyoruz.
En son teknoloji ürünü olan donanımla sağlık kuruluşlarımız' donatıyoruz.
Sağlık personeli sayısını  katladık.
Doktor görmeyen en ücra köşelerde artık uzman doktorlarımız var.
Klasik ambulanslar her köşeye en seri şekilde ve ihtiyaç oranında ulaştırılırken Türkiye helikopter ve uçak ambulanslarla tanıştırıldı.
Kısacası, iktidarımızda sağlıkta büyük ve tarihi bir dönüşümü gerçekleştirdik.
Bugün sağlık sistemimiz özgün bir model olarak dünyada öne çıkmaktadır.
Bu süre içinde o kadar çok başarıya imza attık ki, buraya sadece bir kısmını  alabiliyoruz.
"Sağlıkta Dönüşüm Programı" ile sağlık hizmetlerinde vatandaş  memnuniyet oranı  yüzde 39'dan yüzde 73'e ulaştı.
AK Parti iktidarının hayata geçirdiği Sağlıkta Dönüşüm Programı  sayesinde artık hastaların hastanelerde rehin kaldığı  dönemler tarihe karıştı.
iktidarımız döneminde başlattığımız yeni uygulama ile hastanelerimizin tamamında "Hasta Hakları  Birimi"ni faaliyete geçirdik.
En temel hasta haklarından olan "Hekim Seçme Hakkı"nı  943 hastane ve ağız-diş  sağlığı  merkezimizde uyguluyoruz.
1995-2002 arasındaki 8 yılda 1 milyon metrekare sağlık tesisi yapılmışken, 2003-2010 arasındaki 8 yılda biz bu rakamı  5 katına çıkardık
ve 4,7 milyon metrekare sağlık tesisi inşa ettik.
Cumhuriyet tarihimizde inşa edilen toplam 10,5 milyon metrekare sağlık alanının yarısını  AK Parti hükümetleri gerçekleştirdi.
Hastanelerde koğuş  sisteminden, banyosu tuvaleti içinde olan oda sistemine geçtik.
80 yıl sonunda kamu hastanelerinde odasında banyo olan 7 bin yatak varken, 8 yılda 80 yıllık bu rakamı  4 kat artırdık ve 30 Bin'e ulaştırdık.
Halkımızın sağlığını  korumak için ayrılan koruyucu sağlık hizmetleri bütçesini 928 milyon TL'den 6 milyar 424 milyon TL'ye, yani 7 katına çıkardık.
Vatandaşlarımızın doktora ulaşım sayısı  2002 yılında 200 milyon iken, tam 2,5 kat artırdık ve 2010'da 524 milyona yükselttik.
Ücretsiz gezici sağlık hizmetlerini tüm kırsala yaygınlaştırdık.
Vatandaşa devletin verdiği ilaç kutu sayısı  80 yılın sonunda yıllık 700 milyon kutu iken, 8 yılda biz bu rakamı  1 milyar 570 milyon'un üzerine çıkardık.
Kırsalda ilaca rahat erişimi sağlamak için mobil eczane uygulamasına başladık.
37 milyon işçi, ailesi ve emeklileri ile birlikte 370 hastane ve dispansere mahkûmdu.
Hastaneleri tek çatı  altında topladık. Vatandaşlarımızın sağlık sigortalarıyla bütün sağlık kuruluşlarından hizmet almasını  sağladık.
Artık bu 37 milyon kişi de bütün vatandaşlarımız gibi 2330 hastane ve tıp merkezi ile birlikte 6336 aile sağlığı  merkezinden hizmet alabilmektedir.
74 milyon vatandaşımız acil ve yoğun bakım gerektiren hallerde, özel hastaneler dahil, hiçbir ücret ödemeden tedavi olabiliyor.
Ayrıca sigortalı  olsun veya olmasın herkesin salgın hastalık, iş  kazası  ve meslek hastalığı  durumlarında her türlü sağlık yardımlarından ücretsiz yararlanmasını  sağladık.
Diğer taraftan özel hastanelerde yanık, kanser, yenidoğan, organ nakli, doğumsal bozukluklar, diyaliz ve kalp damar cerrahisi işlemleri için artık vatandaşımız ödeme yapmıyor.
Yeşil Kartlı  vatandaşlarımızın, tıpkı  diğer sigortalılar gibi, kamu sağlık hizmetlerinden faydalanabilmesini ve ilaçlarını  istedikleri eczaneden alabilmelerini temin ettik.
Hastanelerin, yatan hastalar için ilaç ve tıbbi malzemeleri ücretsiz sağlaması  uygulamasına başladık.
Ulaşım problemi olan yerlerde anne adaylarını  doğum öncesi misafir ederek sağlıklı  doğum yapmalarını  sağladık.
Hastanede yapılan doğum oranını  %78'den % 92'ye yükselttik.
Daha düne kadar sağlık kuruluşlarından geri çevrilen yoksul ailelerin hamile ve çocuklarının sağlık kontrollerini düzenli yaptırmalarını  teşvik için para desteği sağlıyoruz.
Bugüne kadar 2 milyar TL ödeme yaptık.
Hastaneye gidiş  ve dönüşte, tıbbi ve sosyal ihtiyaç durumunda hastaların evden sağlık kurumuna, sağlık kurumundan da eve nakillerini sağlıyoruz.
Eskiden bir hastaya kan lazım olduğunda hasta yakınlarından temin etmesi istenirdi.
Kızılay ile başlattığımız proje ile bu ihtiyacın yüzde 60'ı  gönüllü vericilerden temin edilerek hastanelerimiz tarafından karşılanmaktadır.
Vatandaşlarımızın Sağlık Bakanlığı  Hastaneleri ile Ağız-Diş  Sağlığı  Merkezleri için 182 çağrı  merkezini arayarak istedikleri hastane ve hekim için randevu aldıkları  hizmetin pilot çalışmasını  tamamladık.
Bebeklere ve hamilelere ücretsiz demir ilacı ve D vitamini dağıtmaya başladık.
Anne ölümleri sayısı  2002 yılında 882 iken, bunu 4 kat azaltarak 2010 yılında 212'ye düşürdük.
Böylece 2002 yılında hamileliğe bağlı  oluşan anne ölüm oranı  yüz binde 64 iken, bu oranı  yüz binde 16'ya düşürdük.
OECD ülkelerinin 23 yılda geldiği yere 8 yılda ulaştık.
Bebek ölümleri 2002 yılında 38.170 iken, 2010 yılında 13.460'a düşürdük.
Yani göreve geldiğimizde, bir yaşına gelmeden kaybettiğimiz bebeklerin oranı  binde 29 idi.
Bu oranı  da hiç görülmemiş  bir hızla binde 10'a düşürdük.
OECD ülkelerinin 30 yılda geldiği yere 8 yılda ulaştık.
Çağdaş  dünyada yaygın olan Aile Hekimliği uygulamasını  Türkiye'de hayata geçirdik.
Aile Hekimliği ile tüm vatandaşlarımızın birinci basamak sağlık hizmetlerini ücretsiz almasını  sağlıyoruz.
81 ilimizde ücretsiz kanser tarama ve eğitim merkezleri açtık.
Kızamık, tifo gibi bulaşıcı  hastalıklarda yıllık sayıyı  on binli rakamlardan neredeyse sıfıra kadar düşürdük.
Kalp damar hastalıkları, kanserler, şeker, kronik solunum hastalıkları, felç, böbrek yetmezliği gibi bulaşıcı  olmayan hastalıklar için ülke programları  geliştirdik.
Ambulans sayımız 2002 yılında 618 idi.
Bunu 8,5 yılda 4 kat artırdık ve 2547'ye yükselttik.
İktidarımızdan önce vatandaş  ambulansla hastasını  naklettirirken para öderdi.
Köylerimiz için ambulans hizmeti yoktu.
Şimdi köylerimize kadar, hatta gerektiğinde 20 hava ambulansından biri ile tamamen ücretsiz olarak ulaşan ambulans hizmeti veriyoruz.
2002 yılında 350 bin kişi ambulansla taşınmışken 2010 yılında 2 milyon 100 bin kişiyi taşıdık,
yani taşıdığımız hasta/yaralı  sayısı  6 kat arttı.
Diyaliz hastaları  iktidarımız döneminde evinden alınıp hizmet verilerek evine bırakılıyor.
Bu hizmet için herhangi bir ücret istenmiyor.
"Tam dumansız hava sahası" uygulamasını  başlattığımız 2008'den bu yana 2 milyonu aşkın kişi sigarayı  bıraktı.
15 yaş  ve üzerinde sigara içen kişi sayısı  16 milyondan 14 milyona düştü.
2009'da Türkiye'de tüketilen sigara sayısı, toplam 107 milyar adet iken, bu rakam geçen yıl 93 milyara geriledi.
Sağlık Bakanlığı  hastanelerindeki muayene odası  sayısını  6643'ten 21.278'e,
yoğun bakım yatak sayısını  869'dan 8100'e,
MR cihaz sayısını  18'den 247'ye, personel sayısını  256 binden 447 bine,
tıp fakültesi kontenjanlarını  4500'den 7500'e yükselttik.
Sağlıkta 2023 Hedeflerimiz
Her alanda olduğu gibi sağlık alanında da bugüne kadar yaptıklarımızla, milletimize kazandırdıklarımızla yetinmiyoruz.
2023 yılında halkımız için sağlıkta yüksek hedefler vaad ediyoruz.
Bugüne kadar olmaz denenleri olur kıldık.
Halkımızın destek ve güveni ile Cumhuriyetin 100. yılında Türkiye sadece kendi halkı  için değil bölge ülkeleri için de cazip bir sağlık üssü haline gelecektir.
Şimdi hedefimiz, geleceğin sağlıklı toplumunu gerçekleştirmektir.
2023 hedeflerimizden bazıları  şunlardır: Fert ve toplum sağlığının en üst düzeyde korunduğu,
sağlık sorunlarına en hızlı  ve en etkili çözüm sunulan bir Türkiye hedefliyoruz.
İnsan sağlığına yönelik çevresel tehditleri asgariye indirerek halkımızın daha huzurlu yaşayacağı  kentler ve köyler oluşturacağız.
Her türlü hazırlığını  ve mevzuat altyapısını  oluşturduğumuz Kamu-Özel Ortaklığı  (KÖO) modeli ile sağlık tesisleri, Ar-Ge birimleri, yüksek teknoloji merkezleri, sosyal yaşam alanları, sağlık bilimleri üniversitesi ve büyük rekreasyon alanlarının bir arada bulunduğu dev Şehir Hastaneleri oluşturacağız.
Tedavi çeşitliliğini ülke geneline yaymak,
bölgesel gelişimi sağlık alanında tamamlamak,
hizmet kalitesini arttırmak,
maliyet-etkin sağlık hizmeti sunumu için sürecini başlattığımız şehir hastanelerini ülkemizin dört bir tarafında geliştireceğiz.
Yeşil hastane projelerini hayata geçiriyoruz,
çevre dostu hastane kurma yönünde adımlar atıyoruz.
KÖO çerçevesinde, 22 ilimizde kurulacak Şehir Hastanelerinde 38 bin yeni yatak oluşturacağız.
Bugün 120 bin olan doktor sayısını  2015'te 130 bine, 2019'da 155 bine, 2023'te 200 bine yani yaklaşık 2 katına çıkaracağız.
Şu anda 163 bin olan ebe hemşire sayısını  2015'te 238 bine, 2019'da 310 bine, 2023'te 400 bine çıkaracağız.
Toplamda 650 bin olan sağlık sektöründe çalışan sayısını  da 2015'te 715 bine, 2019'da 853 bine, 2023'te ise 1 milyon 100 Bin'e ulaştıracağız.
Sözleşmeli çalışan sağlık personeli tek çatı  altında birleştirilecek.
Bunlar kendi şartlarına özel yer değiştirme hakkına sahip olabilecekler.
2002 yılında hastanelerimizdeki nitelikli yatak oranı  %9 iken, bugün %30'dur.
2023 yılında sağlık kuruluşlarımızdaki tüm hasta odalarını  en fazla iki yataklı, banyolu ve tuvaletli hale getirmiş  olacağız.
Bugün için finansal sürdürülebilirliğini sağladığımız sağlık sistemimizin yapısını  kuvvetlendirerek yola devam edeceğiz.
Hiçbir vatandaşımızın parasal sebeplerle sağlık hizmetinden mahrum kalmadığı  bir sağlık sistemini sürdürülebilir kılacağız.
Bilimin sağlıkla ilgili güncel gelişmelerini yakından takip ederek vatandaşlarımızın istifadesine sunacağız.
Bu kapsamda sağlık nanoteknolojisi, sinir mühendisliği, hücre mühendisliği, doku ve organ mühendisliği gibi uygulamalardan vatandaşlarımızın yararlanmasını  sağlayacağız.
Böylece şu an tedavisi mümkün olmayan felç, AIDS, kanser gibi birçok hastalığın tedavisi mümkün olacak.
Kök hücre, gen tedavisi, ilaç araştırmaları, uzaktan teşhise ilişkin altyapı  gelişimi gibi alanlarda Ar-Ge çalışmalarını  artıracağız.
Sağlık turizminde Avrupa, Ortadoğu, Afrika, Orta Asya ve Rusya bölgesinin merkezi olacağız.
Toplum temelli sağlık hizmetlerini geliştirmeye devam edeceğiz.
Yurt sathında oluşturulacak 29 sağlık bölgesinde, istisnalar hariç, hastaların diğer bölgelere gitmesini gerektirmeyecek seviyede gelişmiş  bir hizmet altyapısı  sağlanmış  olacaktır.
Aile hekimi başına ortalama 2015'te 3200, 2019'da 2550, 2023'te 2000 nüfusun düştüğü bir yapıyı  gerçekleştireceğiz.
Vatandaşlarımızın kendi sağlıklarıyla ilgili farkındalıklarını  artırarak, hayata yıllar, yıllara hayat katacağız.
Beden ve ruh sağlığı  yüksek seviyeye ulaşmış  bir toplum yapısını  geliştireceğiz.
Maddi durumu ne olursa olsun, insanımızı  birbirinden ayırmadan ülkemizin birinci sınıf vatandaşı  olarak görmeye devam edeceğiz.
Vatandaşlarımızın hamilelik, doğum, çocukluk, ergenlik, gençlik ve yaşlılık dönemlerinde, yani hayatları  boyunca sağlıklarını  adım adım takip edeceğiz.
Bugün yüz binde 16 seviyesinde olan hamileliğe bağlı  anne ölüm oranını  2015'te yüz binde 10'a, 2023'te yüz binde 6'nın altına indireceğiz.
Bugün binde 10 seviyesinde olan bebek ölüm oranını  2015'te binde 7, 2019'da binde 6, 2023'te binde 5'in altına indireceğiz.
Çocuk koruma sistemi; önleyici mekanizma ve uygulamalara sahip, risk takibi ve erken uyarı  sistemini içeren bir yapıya kavuşturulacaktır.
Acil durumlar, afetler ve krizlerin sağlığımız üzerindeki etkilerini en aza indirecek tıbbi ekipman, donanım ve teknoloji geliştirmeye devam edeceğiz.
Bu husustaki bölgesel yapılanmayı  sağlamlaştıracağız.
Bulaşıcı  hastalıkların sağlığımıza, sosyal ve ekonomik durumumuza zarar vermesine engel olacağız.
Bulaşıcı  olmayan sürekli tıbbi problemleri, ruhsal bozuklukları, şiddet ve yaralanmalardan dolayı  ortaya çıkan hastalık, sakatlık ve erken ölümleri önlemede dünyanın en gelişmiş  ülkelerinin arasında olacağız.
Tütün, alkol, uyuşturucu ve diğer madde kullanımlarını  azaltmak için bunlara sebep olan risk faktörleri ile mücadeleye devam edeceğiz.
Halen 15 yaş  üstündeki her 100 insanımızdan 27'si sigara içiyor.
Biz bunu 2015'te %23'ün, 2019'da %19'un, 2023'te %15'in altına indireceğiz.
Bugün her 100 yetişkinin 32'si obezdir.
Biz sağlıklı  beslenme ve düzenli fiziksel faaliyeti teşvik ederek bu oranı  2015'te 30'un, 2019'da 25'in, 2023'te ise 20'nin altına indireceğiz.
Obeziteyle mücadeleyi küçük yaşlarda ve okul çapında başlatacağız.
Evde sağlık bakımı  hizmetlerini pilot uygulama olarak başlattık.
Bu kapsamda yaşlı  ve yatağa bağımlı  hastaların sağlık bakımlarını  kendi evlerinde ve aile ortamlarında yapmaya başladık.
Bu ihtiyacı  duyan bütün vatandaşlarımıza bu hizmeti ulaştıracağız.
Yaşlı  insanlarımıza çok sağlıklı  bir hayat imkanı  sunacağız.
Yaşlılarımız daha aktif ve sağlıklı  olacak,
yaşlılarımıza bakım hizmetlerini, dünya standartlarının üzerine çıkaracağız.
Gereken hallerde yaşlılarımıza kendi evlerinde hizmet vereceğiz.
Sağlık, sosyal ya da ekonomik şartları  nedeniyle özel ihtiyacı  olan kişilerin özellikle engellilerin ihtiyaç duydukları  sağlık hizmetine rahatça ulaşmasını  sağlamaya devam edeceğiz.
Bakıma muhtaç bu hastaların hastane dışında yapılması  mümkün olan tıbbi bakım ve rehabilitasyonunu kişinin kendi evi ve aile ortamında yapılmasını  sürdüreceğiz.
Vatandaşımız geliştirilen en yeni tıbbi teknolojileri en ucuza kullanmaya devam edecek.
Yüksek sağlık teknolojisini Türkiye'ye çekecek teşvik ve satın alma uygulamalarını  yaygınlaştıracağız.
Sağlık hizmetlerinin sunumunda bilgi ve iletişim teknolojilerinden daha fazla istifade edeceğiz.
Evde bakım ve tele-tıp gibi uygulamalarla sağlık hizmetlerinin kalitesini artıracak, maliyetini düşüreceğiz.
Türkiye artık dünya çapında özgün bir model olan "Sağlıkta Dönüşüm"ü daha da geliştirerek küresel sağlık gündemini oluşturmada liderler arasındaki yerini sağlamlaştıracak.
Dünya ile sağlık alanındaki işbirliğimizi geliştirerek artıracağız.
Küresel değişime ayak uyduran değil, insana hizmeti amaç edinerek küresel değişime öncülük eden bir Türkiye'yi hedefliyoruz.
Kültür
Eğitim ve kültür, başka alanlar gibi sadece insan hayatını  sürdüren değil, insanı  inşâ eden alanlardır.
Kültür, bizi birbirimize olduğu kadar, geçmişimizi bugüne ve bugünümüzü de geleceğe bağlayan en önemli bağdır.
Türkiye'nin tarihinden ve üzerinde bulunduğu coğrafyadan miras aldığı  medeniyet bugünkü dünyanın belirleyici bir rengidir.
Binlerce yılın oluşturduğu dünya ortak mirasına yazılı  ve sözlü olarak, edebiyattan musikiye, mimarlıktan felsefeye yalnızca kültürel tüketici olarak değil,
kültür inşa eden ve yayan bir aktör olarak da katkıda bulunduğumuz bir gerçektir.
Selçuklu ve Osmanlı  ile zirveye ulaşan bu kültürel inşa süreci, Cumhuriyet'e birlikte yeni bir sentez ve özgünlük çabasına kavuşmuştur.
Güçlü bir toplum; güçlü düşünceler, işler ve değerler demektir.
Değerleri olmayan, geleneği bulunmayan, geleneğini gününe taşıyıp yeniden üretemeyen bir toplum dünyaya söz söyleyemez,
geleceğe anlam katamaz.
Tarihi ve kültürel mirasımızı  korumak,
bizi biz yapan, bizi başkalarından ayıran, bize has özelliklerimizi ve güzelliklerimizi bizden sonraki nesillere aktarmak için çok önem verdiğimiz bir meseledir.
Uygarlık birikimimiz ve kültürel mirasımız aynı  zamanda bizi bütün dünyanın en büyük ilgi merkezlerinden birisi haline getirmektedir.
Bu açıdan kültür, turizm ile yakından ilişkilidir.
AK Parti iktidarı  olarak kültür alanında da 8,5 yılda büyük icraatlere imza attık.
Bunlardan bazıları  şöyledir: Kültür milleti var eden, olmazsa olmaz değerlerden birisidir.
Bugüne kadar "kültür" denince akla devlet ve devletin faaliyetleri akla gelmekteydi. Iktidarımız kültürü devletin yanısıra bütün milletimizin bir ortak faaliyet alanı  olarak görmüş
ve özel kültürel oluşum ve faaliyetlere büyük destekler vermiştir.
8,5 yıl önce uluslar arası  ölçekte bir kültür envanterine sahip değildik.
Şimdi bütün illerimizde somut ve somut olmayan kültürel mirasımızın ayrıntılı  bir envanterine sahibiz.
Sadece ülke sınırlarımız içindeki değil, dünyanın çeşitli coğrafyalarındaki mimari mirasımızın da restorasyonunu yapmaktayız.
2002 yılında ülkemizde 42 kültür merkezi varken, bu sayı  AK Parti iktidarının 8,5 yılında 2 kattan fazla arttı  ve 2011'de 98 kültür merkezine ulaştı.
"Kamu Eliyle Yapılan Kültür Yatırımlarına Destek Projesi" kapsamında yerel yönetimlerimize sağladığımız ek kaynaklarla tam 45 kültür merkezi yapımını  destekledik.
Müze ve ören yeri ziyaretçi sayısı  2002'de 7,5 milyondan 2011'de 26 milyona yükseldi. Yani 3,5 kat arttı.
2002'de sadece 93 özel müze varken, bugün bu sayıyı  % 50 artarak 141'e yükseldi.
Devlet Tiyatrolarına AK Parti iktidarında 35 yeni sahne kazandırıldı.
Toplam sahne sayısı  58'e ulaştı.
Devlet Tiyatroları'nın yıllık temsil sayısı  2002'de 4000 iken, bu rakamı  2010'da 5600'e çıkardık.
Özel tiyatrolara verdiğimiz destek 2002'de 850 bin TL iken, 2011'de 3,5 milyon TL'ye çıktı. Yani 8,5 yılda 4 kat artırdık.
2002 yılında Ankara ve İstanbul tiyatroları  dışında 13 özel tiyatro topluluğu desteklenirken, 2010 yılında bu rakam 52'ye çıktı.
Bu tiyatroların toplam destekten aldığı  payı  da % 6'dan % 20'ye yükselttik.
Opera ve balede temsil sayısı  2002'de 584 iken, 2010'da bu sayıyı  % 45 artırarak 838'e çıkardık.
Kültür ve Turizm Bakanlığı'nın orkestra, koro ve müzik topluluklarının konser, resital ve diğer etkinlik sayısı  2002'de 1400 iken 2010'da 1950'ye yükseldi.
Yerli film izleyici sayısı  tam 11 kat arttı
ve 8,5 yılda 2 milyondan 22 milyona çıktı.
Vizyona giren yerli film sayısı  2002'de 9 iken, 2010'da 65'e yükseldi.
Türk Sinemasının son yıllardaki bu gelişiminde özel bir fon ile ve belli standartlar konularak yapılan desteklerin önemli bir rolü vardır.
Sinema sektörüne verilen destek 1990-2003 arasında 5,7 milyon dolar iken, bu rakam 2004-2010 arasında 90 milyon dolara yükseldi. Yani tam 15 kat arttı.
Sinema seyircisi sayısı  2002'de 23.5 milyon iken, 2010'da bu rakam 45 milyona ulaştı.
Artış  oranı  % 75 oldu.
ISBN verilen kitap sayısı  2002'de 17.000 iken, 2010'da 36.000'e yükseldi.
Istanbul'un 2010 Avrupa Kültür Başkenti olarak seçilmesini müteakip pek çok kültürel alanda etkinlikler desteklendi.
Belediyelerin düzenlediği kurslar, Halk Eğitim Merkezleri ve STK faaliyetleri neticesinde geleneksel sanatlarımızda gözle görülür bir canlanma meydana geldi.
GAP ve DAP illerinde 2008'den beri uygulanan Sosyal Destek Programı  (SODES) çerçevesinde de 1000'den fazla kültürel faaliyet desteklendi.
Kültürde 2023 Hedeflerimiz
AK Parti olarak kültür ve eğitimi her zaman beraber ele alıyoruz.
Çünkü ortak değerlerimiz' ve ilkelerimizi herkese öğretmeden, benimsetmeden hiçbir siyasi ve ekonomik proje başarılı  olamaz.
Kültür alanında devletin rolü sadece destek sağlamak değildir.
Politikaları  ve destekleri 2023 vizyonumuza uygun olarak kullanarak, toplumsal birliği güçlendirmek
ve yeni bir uygarlık sentezi oluşturmak yönünde ileri aşamalar kaydetmek amacımızdır.
Ailelerimiz zengin kültürümüzü aktaran ve besleyen en önemli kaynaklardır.
Aile yapımızı  güçlendirerek
ve onu her türlü yozlaşmaya karşı  koruyarak kültürümüzün daha güçlü ve canlı  bir şekilde geleceğe aktarılması  bizim için önemlidir.
Cumhuriyetimizin 100. yılında Türkiye'de kültür ve sanat değerlerimiz muhafaza edilecek,
yeniden üretilecek
ve gelecek nesillere aktarılacaktır.
İnsanımız kendi değerlerine sahip olmanın verdiği özgüven ile bütün dünyayı  kendi bilgi ve iş  sahası  olduğu kadar, kültürel etkileşim alanı  olarak da görecektir.
Herkesin kültür ve sanat faaliyetlerine erişebildiği bir toplumsal yapı  oluşacaktır.
Türkiye geleneğinden güç alarak, geleceğe yeni bir sentez armağan edecektir.
Kültür alanında 2023 vizyonumuzun başlıca hedefleri şunlardır: Kültür merkezi bulunmayan illerde kültür merkezleri inşa edeceğiz.
Kültür programlarımız, herkesin kendini rahatça ifade edeceği ortamın oluşturulması  esası  üzerine kurulacaktır.
Bunun için önümüzdeki dönemde Kültürü Yaygınlaştırma Projesi (KÜYAP) adı  altında yeni bir destek projesi uygulamaya konacaktır.
Kütüphane, kültür merkezi ve müze gibi kültürel tesislerin yerel yönetimlere devredilmeleri tamamlanacaktır.
Özel sanat kurumlan ve sanat ve kültür ile ilgilenen STK'lara verilen destekler artarak devam edecektir.
Istanbul'da tarihimizi, uygarlığımızı  ve kültürümüzü simgeleyen unsurların sergilendiği dünya çapında büyük bir müze kuracağız.
Gaziantep'te Zeugma Mozaik Müzesi ve Eskişehir Eti Arkeoloji Müzesi ise 2011'de açılacak.
2023 yılına kadar ise Ankara'da Türkiye Uygarlıklar Müzesi, Izmir'de Ege Medeniyetleri Müzesi, Antalya'da Akdeniz Uygarlıkları  Müzesi, Van'da Urartu Müzesi, Istanbul'da Osmanlı  Milletleri Müzesi, Çanakkale'de Troya Müzesi, Şanlıurfa'da ise Edessa Arkeoloji Müzesi ile Haleplibahçe Müzesi kuracağız.
Her tarihi eserimizi restore edeceğiz.
Rölöve, restitüsyon, restorasyon, çevre düzenleme ve mühendislik projelerinin sayısını  artıracağız,
uygulamasını  gerçekleştireceğiz,
kapsamlı  restorasyonu yapılan eser sayısını  artıracağız.
Ülkemizdeki bütün SİT alanlarını  koruma amaçlı  imar planlarına kavuşturacağız.
Ülkemizde yaşamış  bütün uygarlıkların eserlerini gün yüzüne çıkaracak ve sergileyeceğiz.
UNESCO Dünya Miras Listesine 2023 yılına kadar en az 10 yeni eserimizi kazandıracağız.
Arkeolojik, doğal, kentsel ve tarihi SİT niteliği taşıyan alanlar ile kültür ve tabiat varlığı  niteliği taşıyan yapı  ve anıtların tespit ve tescil çalışmalarına devam edeceğiz,
envanterlerini dijital ortama aktaracağız
ve kamuoyuna sunacağız.
Bütün kültür varlıklarının mimari çizimleri ve projeleri oluşturulacak
ve hasar görmesi durumunda tekrar inşa edilecek şekilde bu tasarımlar ve projelerin arşivlenmesi tamamlanacaktır.
Kültürel mirasımızın korunması  için gerekli teknik elemanların yetiştirilmesi sağlanacaktır.
Tarihe mal olmuş  bütün belgelerin hukuki sınırlar içinde bir arşivde toplanması
ve kullanıma açılması  gerçekleşecektir.
Tüm illerde şehir müzesi kurularak, illerin kültürel varlıklar' koruma altına alınacak
ve gelecek nesillere aktarılacaktır.
Tarihi kentlerin bütün olarak korunması  sağlanacak
ve Safranbolu, Amasya gibi örnekler çoğaltılarak kültür turizmine kazandırılacaktır.
Büyük şehirlerimizde Milli Müze Kompleksleri kurulacak,
depolarda kalan sergilenmemiş  eser kalmayacaktır.
Özel şahıs müzeleri teşvik edilecektir.
Seçilecek şehirlerde Milli Doğa Tarihi Müzesi, Milli Çağdaş  Sanatlar Müzesi, Fosil Müzesi, Tarım Müzesi, Botanik Bahçesi, İslam Sanatları  Müzesi, Milli Kıyafetler Müzesi, Milli Mimari Müzesi, Fotoğraf Sanatı  Müzesi, Milli Seramik ve Çini Müzesi vb. tematik müzeler kurulacaktır.
Tesbit edilen tüm önemli eserlerimizin TEDA projesi kapsamında çeviri ve baskı  masraflarını  karşılayacağız.
Telif ajanslarıyla ilişkilerimiz TEDA'nın hayata geçmesiyle gelişmiş
ve şu anda 15 adet telif ajansıyla çalışmalarımız yürütülmektedir.
TEDA mali desteğiyle Türk yazarlarının telif haklarının profesyonel telif ajanslarıyla yürütülmesi
ve daha fazla çağdaş  ve klasik yazarımızın eserlerinin tanıtımı  ve pazarlanmasına devam edeceğiz.
Her yıl düzenlenen İngilizce çeviri atölyelerini 2023 yılına kadar Avrupa'nın en çok konuşulan diğer dillerinde de yaygınlaştırarak sürdüreceğiz.
Türk kültür, sanat ve edebiyatının ulusal ve uluslararası  platformlarda tanıtılması  çalışmaları  doğrultusunda Milli Kültür Eserleri, Anma ve Armağan Kitapları, Türk Sanatı  ve Tarihi Eserleri, Tanıtım Eserleri basılacak,
nadir eserlerin ise tıpkıbasımları  yayınlanacaktır.
E-kitap çalışmaları  kapsamında Türk edebiyatının klasik kaynakları  elektronik ortamda yayınlanacaktır.
Söz dağarcığımızın yoksullaşması  nı  ve yozlaşmasını  engellemek için dilimizin temel kaynakları  seçilecek, kapsamlı  (etimolojik, vb.) sözlükler hazırlanacak,
bunlar elektronik ortamda kullanıma sunulacaktır.
Klasik ve halk müziğimizin milli eğitim müfredatımızda daha kapsamlı  ve etkin şekilde yer alması  sağlanacaktır.
Ayrıca öğretilen mevcut enstrümanların yanısıra ney, ud, kaval, bağlama, vb. klasik ve halk müziği çalgılarımızın da öğrencilerimize tanıtılması  ve öğretilmesi sağlanacaktır.
Gerek araç, gerek uygulama, gerekse maliyet bakımından uygun olan ebru gibi klasik sanatlarımızın okullarımızda öğrencilerimize tanıtılması,
sevdirilmesi ve benimsetilmesiyle ilgili projeler desteklenecektir.
Bu doğrultuda yetkin sanatçılar kadar, belediyelerin Meslek Edindirme Kursları'ndan yetişmiş  ve usta sanatçılarca sanat yetkinliği teyid edilmiş  sanatçılardan da yararlanılacaktır.
Öğrencilerimize kendi şehirlerine özgü, o şehrin tarihini ve kültürünü tanıtacak "Şehir Kültürü" adı  altında dersler verilecektir.
Geleneksel sanatlarımızın desteklenmesi
ve yaygınlaştırılması  için ilgili STK'ların faaliyetlerine destek verilecektir.
Bu amaçla kaliteli ve değerli projelere kaynak sağlayacak bir Geleneksel Sanatları  Destekleme Programı  (GSDP) oluşturulacaktır.
Bu programın kaynakları  resmi ve özel katkılardan sağlanacaktır.
2023 yılına kadar her yıl en az 3 ilde edebiyat müze kütüphaneleri açacağız.
2013 yılına kadar, yeni kurduğumuz Yazma Eserler Kurumu Başkanlığı'nın alanında uzmanlaşmış  ihtisas kurumu olarak etkin şekilde hizmet vermesi için Başkanlık, 3 bölge müdürlüğü ve 15 yazma eser kütüphanesi şeklinde teşkilatlanacaktır.
2023 yılına kadar bu kurumun yazma eser alanında dünyanın en önde gelen ihtisas kurumlarından birisi olması  sağlanacaktır.
Nüfusu 5000'in üzerindeki her yerleşim biriminde en az bir kütüphane kurmuş  olacağız.
Milli Kütüphane'nin kitap, süreli yayın ve dijital görsel malzeme ve arşivler açısından dünyadaki sayılı  kütüphaneler arasına girmesi sağlanacaktır.
Milli kütüphane ölçeğinde bir elektronik kütüphane Ankara'da kurulacaktır.
Kütüphanelerimizi en son teknolojiyi kullanan cazip merkezler haline getireceğiz.
Sesli, görüntülü ve elektronik her türlü kaynak kütüphanelerimizde yaygın, etkin, hızlı  ve güvenilir şekilde kullanılacaktır.
Türkiye'nin her ilinde her akşam perde açmak azim ve kararlılığında olan Devlet Tiyatroları, düzenlediği ulusal ve uluslararası  festival sayılarını  artırarak, Türk Tiyatrosunun gelişimine daha çok katkı  sağlamayı  hedefliyoruz.
Belediye, STK ve özel girişimcilerin kurduğu tiyatroları  daha ileri düzeylerde destekleyeceğiz.
Başlattığımız çabalar daha da artırılarak, kültürel ve sanatsal değerlerimizin eğitim kurumlarında ağırlıkla ele alınmasına önem vereceğiz.
Bu çerçevede başlattığımız ilk ve ortaöğretimde geleneksel kültürümüzün ve dünya klasiklerinin okutulması  faaliyetleri özendirilecektir.
İlk ve ortaöğretimde kültürel farklılıklar üzerine demokrasi bilincinin de geliştirilmesi amacıyla, toplumumuzun geleneksel kültüründe var olan ve farklılıkları zenginlik olarak gören değerler yaşatılacaktır.
Tarihimizin önemli şahsiyetleri, olayları, masal kahramanları  ve kültürel zenginlik unsurlarımız belgesel, dizi ve çizgi filmlere dönüştürülecektir.
Film endüstrisinde kültürümüzün temel unsurlarının ve değerlerinin işlenmesine yönelik teşvik mekanizması  oluştu rulacaktır.
Türk film endüstrisi dünyanın sayılı  endüstrileri arasına girecektir.
Kültürel zenginliğimizin kavranması, benimsenmesi ve insanlarımıza özgüven kazandırmak için yeni bilişim ve iletişim teknolojilerinden azami derecede yararlanılacaktır.
2023 yılında Yunus Emre Enstitülerini bütün kıtalarda ve dünyanın önemli merkezlerinde açmış  olacağız.
Türkiye'nin medeniyet birikiminin sunduğu imkânların uluslar arası  camiaya tanıtılması  ve evrensel kültüre katkıda bulunulmasına dönük faaliyetler desteklenecektir.
Yurtdışına çıkarılmış  bulunan ülkemize ait eserlerin oluşturulacak fon ile ve uluslararası  hukuk etkin bir şekilde işletilerek yurda getirilmesine özel bir önem verilecektir.
Kültür ve Turizm Bakanlığı, Dışişleri Bakanlığı, TİKA ve Yunus Emre Vakfı  işbirliğiyle bir çok ülkede "Türkiye Yılı" düzenlenecektir.
Aile
Bizim diğer toplumlardan en büyük fark ve üstünlüklerimizden birisi, sağlam bir aile yapısına sahip olmamızdır.
Toplumsal dayanışmamızın, yardımlaşma ve paylaşma kültürümüzün doğduğu ve kendini gösterdiği unsur ailelerimizdir.
Nitekim tüm ekonomik zorluklara, bütün sosyal ve bireysel sarsıntılara rağmen toplumumuzu ayakta tutan, ailelerimizin güçlü ve sağlam olmasıdır.
Şehirleşmenin hızlanmasıyla birlikte, sağlam değerler üzerine oturmuş, mensup olduğumuz medeniyetin ruh ve mânâ ikliminde gelişmiş  aile kurumumuza da maalesef yeni tehditler yönelmiştir.
Boşanma oranlarının artması, bazı  kesimlerce erdemlerin ve değerlerin yuvası  olan ailenin sıradan bir birliktelik gibi algılanması, anne ve babaların çocukların yetişmesindeki temel işlevlerinin gölgelenmesi bu gibi tehditlerden bazılarıdır.
Takdir edilir ki, bir vücudun sağlam olabilmesi o vücudun bütün organlarının sağlıklı  olmasıyla mümkündür.
Toplumumuzun bireylerden sonraki en önemli yapıtaşı  olan ailenin korunması, güçlendirilmesi toplum ve ülke bekâmız açısından büyük önem arz etmektedir.
AK Parti olarak, gelecek idealimiz olan güçlü toplumun esasının sağlam ve mutlu bir aile olduğunu biliyoruz.
Aile, toplumsal yapının sağlıklı  bir biçimde devamının sağlanması,
değerlerin ve ilkelerin kuşaklar arasında sağlıklı  bir biçimde aktarılabilmesi, bireyin sosyal uyum süreçlerinin sağlanması  için vazgeçilmez öneme sahiptir.
AK Parti, ailenin ilk ve en önemli eğitim kurumu olduğu bilinciyle etkin politikalar geliştirmiştir.
Başbakanlık Aile ve Sosyal Araştırmalar Genel Müdürlüğü'nü yeniden yapılandırdık.
Böylelikle kurumun koordinasyon çalışmaları  geçmişle kıyaslanamayacak ölçüde sistemli ve verimli bir şekilde yürütülüyor.
Aile kurumunun temel taşları  olan kadınlar, gençler, çocuklar ve yaşlıların yaşam kalitesini yükseltmeye yönelik politikalar yürüttük.
AK Parti iktidarının "güçlü aile, güçlü toplum" anlayışının yansımaları  uluslararası  düzeyde de kendini göstermiş,
ülkemiz ilk kez 2009 yılında "Dünya Aile Zirvesi"ne ev sahipliği yapmıştır.
AK Parti, üçüncü iktidar döneminde de müreffeh, insanlarının rahat ve kaliteli bir yaşam sürdüğü bir Türkiye hedefi için aile politikalarını  daha da ileriye taşıyacaktır.
Ailelerimiz İçin 2023 Hedeflerimiz
AK Parti, aileyi 2023 yılının Yeni Türkiye'sinin beden ve ruh sağlığı  korunan, ahlâkî ve temel değerleri sağlam bireylerden oluşması  için en büyük dinamo olarak kabul etmektedir.
Bu doğrultuda toplumun tüm unsurlarının aile kavramına sahip çıkmasına yönelik bir "sosyal farkındalık" iklimi üretilecektir.
Bunun bir gereği olarak; evlilik kurumunun güçlendirilmesi,
aile bütünlüğünün korunması, aile değerlerimizin canlı  tutulması  için etkin politikalar geliştirilecektir.
Kuşaklar arası  kültürel değerlerin aktarımını  mümkün kılacak şekilde aile bağlarını  güçlendirecek politikalara ağırlık vereceğiz.
Aile bütünlüğünün korunması, güçlü ve mutlu aileler için "aileye aile içinde destek" verilerek her aileye ulaşabilecek "Aile Sosyal Destek Programı"nı  (ASDEP) hayata geçireceğiz.
Refah artırıcı  politikaların uygulanmasında aileyi esas alacağız.
Aile kurumunun güçlendirilmesi bağlamında ana-baba okulları  ve aile danışma merkezlerini yaygınlaştıracak ve güçlendireceğiz.
Ülkemizdeki tüm ailelere taşıt kullanmadan ulaşabilecekleri mesafede "Sosyal Hizmet ve Rehabilitasyon Merkezleri" açacağız.
Türk ailesinin durumu, yapısı  ve ihtiyaçlarını  belirleyecek araştırmalar yapılmaya devam edilecek,
gelecek eğilim analizleri ile birlikte ihtiyaçlar belirlenecektir.
Aile bütünlüğünün korunması  ve güçlendirilmesi politikaları  ile; konut, eğitim, sosyal güvenlik ve gelir dağılımı  politikaları  birbirini tamamlayıcı  bir anlayışla uygulanacaktır.
Aileye yönelik çalışmalarla ilgili kurum ve kuruluşların tek çatı  altında daha koordineli olarak çalışması  sağlanacaktır.
Başta gençlerin davranış  bozuklukları,
uyuşturucu madde kullanımı,
suça itilen çocuklar,
boşanmalardaki artış,
aile eğitimindeki yetersizlikler,
göç, kentleşme ve toplumsallaşma alanında yaşanan sorunlar,
düşük gelir gruplarında ve diğer dezavantajlı  ailelerde yaşanan ağır sorunlar özellikle kent yaşamında ağır sorun yükü getirmektedir.
Bu sorunların büyük ölçüde aile eksenli oldukları  gerçeğinden hareketle aile sosyal destek programları  geliştirilip, yaygınlaştırılacaktır.
Genel olarak toplumsal değerlerin ve özel olarak aile değerlerinin geliştirilmesi, korunması, sürdürülmesine dönük faaliyetlere öncelik verilecek;
aile değerlerini öne çıkaran çalışmalar (kültür, sanat, eğitim, TV programları  vb.) teşvik edilecektir.
Yeni yetişen nesillerin zayıflayan aile algısını  kuvvetlendirecek uygulamalara öncelik verilecektir.
Aile yapısının temeli olan nikah kurumu desteklenecektir.
Evliliklerin sorunsuz başlaması  hedefine yönelik olarak, evliliğe uyum ve evlilikte iletişim gibi konularda gençlerin ve eş  adaylarının, bilinçlendirilmesi için geliştirilen Evlilik ve Aile Eğitim Programının yaygınlaştırılması  için başta yerel yönetimler ve STK'lar ile işbirliği geliştirilerek, evlilik ve aile sertifika programları  yaygınlaştırılacaktır.
TOKİ, yeni evli yoksul çiftler için Yuva Teşvik Konutu Programı  başlatıyor.
Bu program ile, müracaat eden yeni evli yoksul çiftler, kendi aralarında çekecekleri kura ile 25 yıla varan vadelerle ucuz konut sahibi olacaklar.
Aile sağlığı  için kitle iletişim araçları  ve internetin güvenli ve bilinçli kullanımına yönelik düzenlemeler yapılacak,
bilinçlendirme çalışmalarına ağırlık verilecektir.
Alkol ve madde bağımlılığını  asgari düzeyde tutan toplumsal koşullar belirlenerek ve bu koşulların oluşumunu sağlayan ortamın korunması  için gerekli araştırmalar yapılacaktır.
Risk altındaki nüfus (özellikle gençler) bilinçlendirilecek,
kötü alışkanlıkları  engelleyen toplumsal koşullar ve aile ortamlarını  destekleyici faaliyetlere öncelik verilecektir.
Aileler ekonomik yönden desteklenerek; yoksulluk ve yoksunluk nedeniyle özellikle çocukların sokaklarda, çocuk yuvalarında, çalışma ortamında mağdur ve istismara yönelik şartlarda kalmamaları  için gereken düzenlemeler gerçekleştirilecektir.
Ailenin olası  riskler karşısında nerelere, kimlere başvuracağı  ve haklarının neler olduğu konusunda (devletin ilgili kurumları, sivil toplum örgütleri ve kitle iletişim araçlarıyla) bilgi merkez ve/ya danışma hatları  oluştu rulacaktır.
Kadın
Hayatın her alanında kadınlarına yeteri kadar yer ve önem vermeyen toplumlar akıllarının yarısını  kaybetmiş  demektirler.
Kadınlarımızın hakları, refahı, sosyal hayatta karşılaştığı  engellerin ortadan kaldırılması  2023'teki "Güçlü Toplum" hedefimiz için vazgeçilmezdir.
Çünkü kadın hem toplumsal hayatın, hem de geleceği inşa eden ailenin, çocuklarımızın ve gençlerimizin merkez unsurudur.
Toplumlardaki cinsiyetler arası  adaletsizlikler tarih kadar eski ve evrensel bir sorundur.
Bu sorunu çözmek, toplumun yarısını  oluşturan kadınların hak ettikleri gibi konumlanmalarını  sağlamak AK Parti iktidarı  her türlü ayrımcılığa karşı  olduğu gibi, cinsiyet ayrımcılığına da karşıdır.
AK Parti cinsiyet eşitliğinin hukuki düzenlemeler kadar, toplumun tümünü kapsayan bir zihinsel dönüşüme de ihtiyaç duyduğu ön kabulüyle kadınların önündeki "sosyal engelleri" kaldırmak üzere harekete geçmiştir.
"Güçlü insan, güçlü aile, güçlü toplum" anlayışımızla konunun her boyutunda büyük ilerlemeler sağlanmıştır.
Bu yaklaşımın somut yansımalarının topluma aktarılmasına önümüzdeki dönemde de devam edilecektir.
Kadın-erkek eşitliğini güçlendirmek amacıyla; Anayasanın 10. maddesinde; "Kadınlar ve erkekler eşit haklara sahiptir.
Devlet bu eşitliğin yaşama geçmesini sağlamakla yükümlüdür' hükmü 2010 yılında değiştirilerek "Bu maksatla alınacak tedbirler eşitlik ilkesine aykırı  olarak yorumlanamaz" hükmü eklenmiş
ve pozitif ayrımcılık hukuksal güvenceye kavuşturulmuştur.
2009 yılı  itibariyle Cumhuriyet tarihinde bir ilk gerçekleştirilmiş, TBMM bünyesinde Kadın-Erkek Fırsat Eşitliği Komisyonu kurulmuştur.
9 Ocak 2003 tarihinde "Aile Mahkemelerinin Kuruluşuna Dair Kanun" yürürlüğe girmiştir.
25 Mayıs 2010 tarihinde yayınlanan Başbakanlık Genelgesi ile kadınların sosyo-ekonomik konumlarının güçlenmesi,
iş  hayatında ve toplumsal yaşamda kadın erkek eşitliğinin sağlanması,
kadın istihdamının artırılması  amacıyla Kadın istihdamı  Ulusal izleme ve Koordinasyon Kurulu oluşturduk.
Cinsiyete dayalı  ayrımcılıkların önlenmesi ve uygulamaların takibi çalışmalarına başladık.
AK Parti olarak, kadına karşı  şiddetle mücadelede "sıfır tolerans" ilkesini gözetiyoruz.
Bu çerçevede aile içi şiddetin, töre ve namus cinayetlerinin engellenmesi için hukuki alt yapıda büyük ilerlemeler sağladık.
Toplumsal ve kurumsal bilinç ve duyarlılığı  geliştirmek için çalışmalara hız verdik.
Nitekim 2005 yılında yürürlüğe giren yeni Türk Ceza Kanunu'nda töre cinayetleri faillerinin en yüksek ceza ile cezalandırılması  kabul edilmiştir.
Kadına yönelik şiddetin engellenmesi için "Çocuk ve Kadına Yönelik Şiddet Hareketleri ile Töre ve Namus Cinayetlerinin Önlenmesi için Alınacak Tedbirler" başlıklı  Başbakanlık Genelgesi yayınlanmış,
çok sayıda kurumsal eylem hayata geçirilmiştir.
"Kadının ve Aile Bireylerinin Şiddetten Korunmasına Dair Kanun Teklifi" Mart 2011 itibariyle TBMM gündemine sunulmuştur.
"Ailenin Korunmasına Dair Kanun"da 2007 yılında değişiklik yapılarak Kanunun kapsamı  genişletilmiş,
2008 yılında yürürlüğe giren Yönetmelik ile Kanunun uygulama çerçevesi çerçevesi netleştirilmiştir.
Şiddete uğrayan kadın ve çocuklara danışmanlık hizmeti veren ALO 183 hattı  ülke genelinde 24 saat hizmet esasına göre çalışmalarını  sürdürmektedir.
Şiddete uğrayan kadınlara hizmet vermek amacıyla nüfusu 50 bini geçen belediyelere sığınma evi açma yükümlülüğü getirilmiş,
SHÇEK, belediye ve il özel idareleri aracılığıyla sağlanan gelişimle kadın konukevi sayısı  63'e ulaşmış  olup, birçoğunun yapım süreci devam etmektedir.
AK Parti iktidarı  olarak, eğitim imkanlarının hakça yaygınlaşması, kız çocuklarının olduğu kadar kadınlarımızın da niteliklerinin geliştirilmesi için çok önemli icraatler yaptık.
Dar gelirli annelerin hesabına çocukların eğitim giderlerine destek amacıyla her ay nakdi yardım yatırmaya başladık.
Yatırılan miktarı  da kız çocukları  için daha yüksek tuttuk.
"Haydi Kızlar Okula Kampanyası" ile eğitim imkânından yoksun bırakılan 350 bin çocuğumuzu okullu yaptık.
"Ana-Kız Okuldayız Kampanyası" ile 3 milyon kadının okuma yazma öğrenmesini hedefliyoruz.
Bu gayretler neticesinde okuma yazma bilmeyen kadınlarımızın oranı  2000 yılında %19,4 iken, 2009 yılında %11,6'ya düşürülmüştür.
Aynı  yıllarda yüksek okul ve fakülte bitiren kadın oranı  %5,4'ten (üniversitelerde yaşanan başörtüsü sorununa rağmen) %7,3'e yükselmiştir.
Kadınların işgücüne katılma oranı, 2000 yılında kentlerde % 17,2 iken kırsalda % 40,2'dir. 2009 yılına gelindiğinde kent için bu rakam % 22,3'e yükselirken, kırsalda % 34,6'ya geriledi.
iktidarımızın 2008 yılında kadın ve genç istihdamını  artırmaya yönelik teşvik uygulamasıyla, dünyada yaşanan krize ve işsizliğe rağmen bu verilere ulaşıldı.
Gelir Vergisi Kanunu'nda 2007 yılında yapılan değişiklik ile kadınların ev içinde imal ettikleri ürünleri işyeri açmaksızın kamu kurum ve kuruluşlarınca geçici olarak belirlenen yerlerde satışa sunmaları  halinde elde edilen gelirleri vergiden muaf tutulmuştur.
Kadınların çalışma hayatına katkısının olması  gereken düzeye ulaşması  için pek çok destek mekanizmasını  oluşturduk.
Bu çerçevede İş Kanunu'nda yapılan düzenleme ile, analık halinde doğum iznini doğumdan önce 8, doğumdan sonra da 8 olmak üzere 16 haftaya çıkardık.
Ev hizmetlerinde çalışanları  sigorta kapsamına aldık.
El sanatları  yapan kadınlara isteğe bağlı  sigorta primlerini ödeyebilme imkanı  getirdik.
Bağımsız çalışan kadınlar için bir ilk olarak sigorta kapsamında emzirme ödeneğini, gebelik halinde 16 haftalık iş  göremezlik ödeneğini analık yardımı  olarak ödemeye başladık.
Sigortalı  kadına, (iki çocuğa kadar) her bir çocuk için çalışamadığı  2 yılı  dışarıdan ödeme ve sosyal güvence imkanı  tanıdık.
2008'de Sosyal Güvenlik Kanunu'nda gerçekleştirilen düzenleme ile kadın sigortalılara doğum nedeniyle çalışmadıkları  süreler için borçlanma imkanı  sağladık.
Çalışan kadınların iş  motivasyonlarını  aksatmamak için hamile ve doğum yapan memurlara nöbet ve gece vardiyası  muafiyeti getirdik.
Babalık iznini 10 güne çıkardık,
süt izni süresini artırdık.
Ayrıca aile hayatının sorumluluklarının eşler arasında paylaşımını  desteklemek amacıyla 24 aya çıkarılan doğum sonrası  aylıksız izni, babanın da kullanabilmesinin önünü açtık.
Kadınlara iş  kazası  ve meslek hastalığı  nedeniyle kazanma gücünün %10 ve daha fazla kaybedildiğinin tespiti halinde sürekli iş  göremezlik geliri bağlanıyor.
Çalışan kadınların vefatlarında hak sahibi eş, çocuk ve anne babasına ölüm aylığı  bağlanıyor.
Ölüm aylığı  alan kız çocukları  evlendiklerinde, aldıkları  aylıklarının iki yıllık tutarını  bir defaya mahsus olmak üzere evlenme ödeneği olarak alabiliyor.
Çocuk sahibi olamayan evli çiftler genel sağlık sigortası  kapsamında ücretsiz olarak tüp bebek tedavisinden yararlanma hakkına sahip oldu.
Engelli çocuğu olan anneye 5 yıl erken emekliliğin yolu açıldı.
Kadın girişimciliğinin teşvik edilmesi ve yoksulluğun önlenmesi için mikro kredi uygulamalarını  sivil toplum ile işbirliği içinde başlattık,
yaygınlaştırmaya devam ediyoruz.
Böylece kadınlarımız sosyal desteğe muhtaç olmaktan çıkmış, üreten girişimciler haline gelmiştir.
Bugüne kadar ülke genelinde 50 ilde, 67 şubede 43 bin dar gelirli kadınımıza ve aileleri ile birlikte yaklaşık 210 bin kişiye 82 milyon TL mikro kredi verildi.
Teminat ve kefalet olmadan geri dönüş  oranı  %100'dür.
KOSGEB tarafından girişimcilere yönelik olarak verilen kredilerde kadınlar için daha yüksek miktarlarda üst limit belirleyerek kadınlara pozitif ayrımcılık uyguladık.
istihdam eğitim projeleri ile maddi durumu yetersiz olan kadınların meslek sahibi olmalarına öncülük ettik.
Sosyal yardımlaşma ve Dayanışma Vakfı  tarafından yürütülen sosyal destek ve proje desteklerinin %70'ini kadınlarımıza verdik.
Sosyal Destek Programı  (SODES) çerçevesinde hedef grubunda kadın olan proje sayısı  2009 yılı  için 137, 2010 içinse 1049ı'5fdur.
"Anne, Baba, Çocuk Eğitimi Projesi" kapsamında aile ile ilgili konularda konferans, panel, kurs, ev ve köy ziyaretleri yoluyla ailelere ulaşıldı.
Bu çerçevede "aile içi şiddet, aile planlaması, gençlerin kötü alışkanlıklarından korunması, töre namus cinayetleri, kadına karşı  şiddet, çocuk istismarı" gibi konularda eğitimler verildi.
Tüm bu uygulamalar neticesinde "Yaşam Memnuniyeti Araştırmasına" göre işinden memnun olan kadınların oranı  2003 yılında %38,1 iken 2009'da %59,8'e yükseldi.
Yani yaklaşık %50 arttı.
Aynı  araştırmaya göre hane halkı  gelirinden memnun olan kadınların oranı  2003 yılından 2009 yılına % 18,7'den % 31,2'ye yükseldi.
Hane halkı  bilişim teknolojileri kullanım anketi sonuçlarına göre 2005 yılında kadınlarda %8 olan bilgisayar kullanım oranı  2010'da % 33,2'ye, İnternet kullanım oranı  ise % 5,6'dan % 31,7'ye yükseldi.
Kadınların yaşam kalitesinin artırılması, "temel bir insan hakkı" olan sağlık hizmetlerinin kalitesi ile de yakından ilişkilidir.
Bunun için kadınların sağlık hizmetlerinden yararlanmalarına özel bir önem verdik.
Bununla ilgili verileri Beyannamemizin "Sağlık" bölümünde detaylı  olarak sıraladığımız için burada ayrıca tekrarlamıyoruz.
Kadınlarımız İçin 2023 Hedeflerimiz
Önümüzdeki dönemde de kadınlarımıza yönelik imkan ve fırsat hazırlayıcı  tutumumuzu devam ettireceğiz.
Çünkü cinsiyet eşitliği yolunda atılan her adım, kadınların elde ettiği her yasal ve sosyal hak, eğitim, sağlık, iş  hayatında alınan her mesafe aslında ortak geleceğimizi şekillendirmektedir.
Eşitlik kişilerin kadınlık veya erkeklik sıfatlarıyla değil, insanlık sıfatlarıyla ilgilidir.
2023'e giden yolda kadınların toplumsal konumlarının güçlendirilmesi için yeni hedefler belirledik.
AK Parti'nin 2023 vizyonu ile demokratikleşen ve dünya ile bütünleşen Türkiye'de kazanan sadece kadınlar değil, insanlık olacaktır.
Parlamentodaki kadın milletvekili oranı  başta olmak üzere karar alma mekanizmalarındaki kadın sayısı  artı  rılacaktır.
Kadına yönelik şiddetin önlenmesine ilişkin yeni hizmet sunum modelleri ürettik.
Kadının saygınlığından hareketle, modern fiziki şartlara sahip kadın konukevlerinde kalan mağdur kadınlarımızın kendi kendilerine yeterli olmaları, hayata daha sağlam tutunabilmeleri için daha geniş  istihdam imkanları  oluşturacağız.
Çocukları  ile birlikte yalnız yaşayan annelere, yaşamlarını  çocuklarından ayrılmadan daha güvenli ve sağlıklı  olarak sürdürebilmeleri için barınma öncelikli "Stüdyo Evler" ile birlikte her türlü sosyal desteği temin edeceğiz.
Eğitimde fırsat eşitliğinin sağlanarak kadınların sosyal hayatın içinde hak ettikleri yere gelmeleri yönündeki kararlılığımız devam edecektir.
İlköğretim ve ortaöğretimde tüm kız ve erkek çocukların okula devamını  sağlayacağız.
Kız çocuklarının orta öğretime geçiş  oranlarını  artıracağız.
Kız çocuklarımızın orta ve yükseköğrenime geçiş  oranlarını  artıracağız.
Gelecek dönemde kadın girişimcileri özel bir programla destekleyeceğiz.
Kadınlarda işgücüne katılma oranı, 2010 yılındaki yüzde 27,7 seviyesinden 2023 yılında yüzde 35 seviyesine yükselecek.
Özellikle çocuk bakım hizmetlerinin maddi açıdan karşılanabilir hale getirilmesi ve yaygın şekilde sunumunun işverenlerin üzerindeki yükün azaltılmasının kadın istihdamını  artırıcı  bir rol oynayacağına inanıyoruz.
Bu sebeple, kayıt içinde çalışan kadınlarımızın istihdamda kalmalarını  sağlamak amacıyla, çocuklarını  kreşe gönderen kadınlarımıza çocuk bakım ve eğitim teşviği vereceğiz.
Böylece, hem kadın istihdamını  artıracağız,
hem de okul öncesi eğitimini destekleyeceğiz.
Destek programlarında kadın girişimcilere yüzde 10 oranında pozitif ayrımcılık yapacağız.
Başarılı  yeni işletmelerin kurulması  için 750 adet girişimcilik eğitim programı  ile 15 bin girişimci adayına eğitim verilecektir.
1000 yeni girişimciye 20 milyon TL destek sağlanacaktır.
Yeni girişimcilere iş  ortamı  sağlamak üzere 15 yeni İş  Geliştirme Merkezi kurulacaktır.
Gençlik
Gençlerimiz bugünün dinamosu, yarının ise güvencesidir.
Gençlik, milletlerin sahip olduğu en büyük hazinedir.
Ülkemiz, bu hazineye diğer ülkelere kıyasla fazlasıyla sahiptir.
Ülke nüfusumuzun % 52'si otuz yaşın, % 34'ü ise yirmi yaşın altındadır.
Mevcut bu durum, şüphesiz ki gelişmiş  ve gelişmekte olan ülkelerin gıpta ile baktığı  ve elde edebilmek için birçok şeyi feda edebilecekleri bir tablodur.
Insanı  odak alan AK Parti, gençlerimizin hem aile içinde, hem yaşadıkları  çevrede, hem okullarda ve sosyal mekanlarda iyi yetişmeleri,
bilinçli birey olmaları, kültür ve spor ile hem iç, hem de dış  varlıklarını  zenginleştirmek için pek çok işler yaptı.
AK Parti, Türkiye'nin dinamik gücünü temsil eden gençliğimizi, ülkemizin kalkınması  ve gelişmesi hususunda önemli bir kaynak olarak görmektedir.
AK Parti, 2002 yılından itibaren gençliğimize siyasi, sosyal, ticari ve kültürel hayatın içinde kendilerini ifade edebilme imkânlarını  sağlamak için birçok gençlik projesini hayata geçirmiştir.
Hedefimiz; iyi eğitimli, kültürlü, özgüvenli ve sorumluluk sahibi bir gençliği 2023'ün güçlü toplumunun merkezine yerleştirmektir.
Ülkemiz gençliği için yaptıklarımızın başlıcalarını  sıralayalım: Seçilme yaşını  25'e düşürerek gençlerin siyasete daha fazla katılımının önünü açtık.
Eğitimde fırsat eşitliği oluşturmak,
dar ve sabit gelirli aile çocuklarını  devletin sağladığı  imkan ve fırsatlarla eğitimli ve meslek sahibi insanlar yapmak AK Parti'nin en çok önem verdiği meseleler olmuştur.
Üniversiteye giriş  sınavlarında uygulanan katsayı  adaletsizliğine son verdik.
Yükseköğrenim gençliğinin barınma, beslenme, burs ve kredi imkanlarıyla ilgili olarak verilen mukayeseli bazı  veriler bu alandaki farkı  net biçimde ortaya koymaktadır:
2002'ye kadar gençlere kredi ve bursları  3 ayda bir ödeniyordu.
iktidarımız döneminde aydan aya ödenmeye başlandı.
2003'ten bu yana müracaat eden her üniversite öğrencisine burs veya öğrenim kredisi verdik.
Yüksek Öğrenim Kredi ve Yurtlar Kurumu'nun kuruluş  tarihi olan 1962 yılından 2003'e kadar daha önce verilen kredilerden sağlanan geri dönüşüm sadece 27,4 milyon TL iken; 2003-2011 tarihleri arasında sağlanan geri dönüşüm 2,7 milyar TL olmuştur.
Yurt dışındaki üniversitelerde okuyan gençlerimize de kredi ve burs verilmesi, ayrıca öğrencilerimizin yoğun bulunduğu yurt dışındaki şehirlerde yurt inşası, satın alınması  veya kiralanmasını  sağlamak için 6082 sayılı  kanun yürürlüğe girmiştir.
Öğrencilerimiz için 174 yeni yükseköğretim yurdu yaptık.
2002'de 188 bin olan yatak kapasitesini 2010 yılında 249 bine çıkardık.
Bütün yurt ve yuvalarda ücretsiz İnternet erişimi uygulamasını  başlattık.
Üniversite öğrencilerinin burs miktarını  2002'ye göre % 433 oranında artırarak, 45 TL'den bugün 240 TL'ye yükselttik.
Yüksek lisans öğrencilerine verilen krediyi 480 liraya, doktora öğrencilerine verilen krediyi ise 720 liraya çıkardık.
Yükseköğrenim kredisi kullanan öğrenci sayısını  ikiye katladık, 450 binden 1 milyon kişiye yükselttik.
işsizliğin önlenmesi ve nitelikli eleman yetiştirme için mesleki eğitime yılda 270 milyon TL bütçe ayırdık.
Yurtdışı  eğitim ve değişim programlarından yararlanan öğrenci sayısını  artırdık.
Üniversitelerden terör suçundan hüküm giyenler hariç, her ne sebeple olursa olsun ilişiği kesilen yaklaşık 800 bin kişinin genel af düzenlemesi ile 4 yıllık lisans eğitiminin yanı  sıra, ön lisans ve lisansüstü eğitimine devam etme imkanını  sağladık.
Böylece tarihin en büyük öğrenci affını  çıkardık.
15-18 yaş arasındaki gençlerin velilerinin izniyle dernek kurabilmeleri sağlandı.
Gençlik faaliyetlerinde bulunmak amacıyla kurularak Gençlik ve Spor Genel Müdürlüğüne kayıt ve tescilini yaptıran dernekler, 2002'de 125 iken 2010'da 585'e ulaştı.
Yani 5 kat arttı.
Zorunlu askerlik süresi 18 aydan 15 aya, yedek subay askerlik süresi 15 aydan 12 aya, kısa dönem askerlik süresi 8 aydan 6 aya indirildi.
2002-2010 yılları  arasında 55 yeni Gençlik Merkezi açtık, böylece toplam Gençlik Merkezi sayısı  157'ye ulaştı.
2002'de 20 bin olan Gençlik Merkezleri üye sayısı  10 kattan daha fazla artarak 2010'da 286 bini geçti.
628 adet spor salonu ve 104 adet çok amaçlı  salonu tamamlayarak hizmete soktuk.
Genç girişimcilerin sermaye şirketlerine ilk defa vergi muafıyeti sağladık.
Sanayi ve Ticaret Bakanlığının 2009 yılında başladığı  "100 Genç Girişimciye 100 Bin Lira Hibe Desteği" programını  başlattık.
Genç girişimcilere şirket kurma masrafları  ve diğer harcamaları  için 27 bin TL hibe desteği veriyoruz.
İŞKUR tarafından verilen kurslara katılan kursiyerlerin 15 günlük SSK primlerini karşılıyoruz.
Ayrıca kursiyer başına 260 TL ücret ödüyoruz.
Erkek çocukların öğrenci olmaları  halinde 25 yaşına kadar, kız çocukların ise evlenene veya işe girene kadar sağlık hak sahipliğinden faydalanmalarını  sağladık.
Gençlik İçin 2023 Hedeflerimiz
AK Parti olarak, bugüne kadar gençliğimiz ile ilgili yaptığımız tüm çalışmaları  daha da ileri bir aşamaya taşıyacağız.
Cumhuriyetimizin 100. yılında gençliğimiz, ülkemizi muasır medeniyetler seviyesine ulaştıracak bilince, tarihinden aldığı  güç ile insanlığa ve ülkesine huzur, barış, refah ve kardeşlik getirecek.
Dünyanın yaşatmakta güçlük çektiği erdem bilincini gençlerimiz sergileyecek.
Bölgesinde örnek olan lider Türkiye'yi, örnek gençlerimiz inşa edecek.
2023 yılına daha etkin, girişimci, donanımlı, ahlaklı, evrensel değerler ile kendi tarihinden aldığı  değerleri harmanlamayı  bilen bir gençlikle gireceğiz.
Ülkemizi yarınlara taşıyacak olan bu ülkenin gençliği, bölünmez vatan toprağının üstünde ve bayrağının altında yaşayan her bir insanının farklılıklarını  kendisi için birer zenginlik olduğunu bilen bir gençliktir.
AK Parti olarak, teknolojiyi iyi kullanabilen,
kendi diline hâkim, en az bir yabancı  dili iyi konuşabilen,
gelişime açık, yaratıcı  fıkirlere sahip bir gençliği yetiştirmek için her türlü politika ve faaliyetleri hedefliyoruz.
2023 yolunda, gençliğimizin bir medeniyet düşüncesine ve tasavvuruna sahip olarak yetiştirilmesine,
kâbiliyetlerinin heba edilmemesine
ve geleceğe ilişkin endişelerinin asgariye indirilmesine yönelik çalışmalar yapacağız.
Gençliği siyasetin paydaş  kitlesi haline getirdik.
Böylece gençler anayasal haklarına kavuştu.
Ülke gençliğine özgü ve daha yoğun bir hizmet sunacak bir Gençlik Ajansı  kuruyoruz.
Altyapısı, kurum kimliği, görev, yetki ve sorumlulukları  belirlenen Gençlik Ajansı  proje destek ve geliştirme çalışmalarıyla dünya gençliğiyle bilimde rekabet edecek,
kültür-sanatta örnek ve sosyal konularda öncü olacak bir gençliği meydana çıkarmak için görev ifa edecektir.
Gençler karar alma mekanizmalarında daha aktif rol alacaktır.
Gençliğin sivil toplum örgütlerine üyeliğini teşvik edeceğiz.
Gençlerin, toplumsal karar mekanizmalarına daha etkin katılımının sağlanması  için hukuki, siyasi, ekonomik, sosyal ve kültürel çalışmalar yapacağız.
Gençlerin ilgi, istek, ihtiyaç ve sorunlarını  belirlemek ve bu doğrultuda öneriler geliştirmek amacıyla dört yılda bir Gençlik Şürası  düzenleyeceğiz.
Gençlik merkezlerini yaygınlaştıracağız.
Bu merkezlerde gençlerin kendi projelerini hayata geçirmelerini teşvik edeceğiz.
Barınma ve yurt sorununun çözümünde TOKİ  ile yapılan işbirliğinin yanında özel yurtları  destekleyecek
ve öğrencilerimize ucuz barınma imkanı  sağlayacağız.
2023 yılında Kredi ve Yurtlar Kurumu bünyesindeki yurtlarımızda 600 bin kişilik kapasite hedefliyoruz.
Tüm yurtlarda tek kişilik veya 3 kişilik odalara geçiyoruz.
Özellikle tatil beldelerindeki yurtlarımız, yaz aylarında gençlerimizin çok daha ucuz tatil yapmaları  için tahsis edilecektir.
Bu yurtlarımızın yaz aylarında Avrupa'daki "youth hostel" benzeri üyelik sistemi ile çalışması temin edilecektir.
Gençlerin kendilerini ilgilendiren konularda hızlı  ve doğru bilgilere ulaşabilmeleri için "gençlik bilgilendirme noktaları" kuracağız.
Meslek okullarını  ve mesleki eğitim merkezlerini daha da verimli ve etkin hale getireceğiz.
Sanayinin ihtiyaç duyduğu işgücü böylece temin edilecek
ve istihdamın önündeki mevcut bir takım engeller aşılacaktır.
İlk defa istihdam edilen kadın ve gençler için işverenin ödeyeceği sosyal güvenlik primini 3 yıl süreyle almayacağız.
Gençlerin kariyer planlamasına yönelik hizmetleri yaygınlaştırılacağız.
Üniversiteler ve meslek kuruluşları  ile işbirliği içinde gençler için "iş  kurma ve geliştirme merkezleri" kuracağız.
"Gençler işadamı  oluyor" ve "proje getir, girişimci ol" programı  ile gençlerin kendi işlerini kurmalarını özendirerek istihdamı  artıracağız.
Böylelikle girişimci bir gençlik ekonomik olarak ta Türkiye'nin gelecek umudu olacaktır.
"İş  bulamadım" şikayetinden çok, "iş  kuramadım" diye arayış  içinde olan bir anlayışı  teşvik ediyoruz.
Üniversiteler, özel sektör ve kamu kurumları  arasında işbirliklerini teşvik ederek üniversite öğrencilerinin teori ile pratiği bir arada görüp uygulayabilecekleri ortamlar oluşturacağız.
Gençlik sorunlarının yerinde tespitinde ve etkin çözümünde yerel yönetimlere (valilik ve belediyeler) daha fazla inisiyatif vereceğiz.
Hüküm giymiş  veya dışlanmış  ve madde bağımlılığı  olan gençleri topluma kazandırmak için bugüne kadar yaptığımız rehabilitasyon ve eğitim faaliyetlerini yaygınlaştırılacağız.
Gençlerin uluslararası  kurum ve kuruluşlarda görev alma ve tecrübe edinmeleri için gerekli çalışmalar yapacağız.
Gençlerin spor ve sanatsal aktivitelerden daha yaygın bir biçimde yararlanması  için gerekli koşullar oluşturulacak
ve bütün illerde gençlik ve kültür merkezlerinin sayısı  yeterli hale getirilecektir.
İstihdamda ve eğitimde olmayan genç nüfusun oranını  yüzde 20'ye düşüreceğiz.
Spor
Spor sadece bir boş  zaman değerlendirme aracı  değil, sosyalleşmenin ve sağlıklı  bir toplum olmanın çok önemli bir aracıdır.
Toplumumuzun bütün katmanlarının spor ile tanışması, spor faaliyetlerine aktif olarak katılması  yönünde büyük yatırımlar yaptık.
Çocuklarımızın, gençlerimizin, yaşlılarımızın, kadın-erkek demeden bütün vatandaşlarımızın spor yapabilmesi için büyük, yaygın ve çeşitli spor tesisleri açtık.
Her alanda olduğu gibi, spor alanında da Türkiye, her geçen gün dünyadaki etkinliğini artırmaktadır.
AK Parti iktidarında ülkemiz artık dev uluslar arası  spor organizasyonlarının önemli adreslerinden biri haline geldi. Bazılarını  sıralayalım:
2005 Dünya UNIVERSIADE Yaz Oyunları, İzmir Formula 1 organizasyonu (2005'ten bu yana)
2010 Dünya Basketbol Şampiyonası  / 28 Ağustos-12 Eylül
2010 Büyükler Dünya Halter Şampiyonası/ 17-30 Eylül Antalya
2010 Avrupa Yol Bisikleti Şampiyonası/ 15-18 Temmuz Ankara
2010 Dünya Deniz Küreği Şampiyonası/ 22-25 Ekim İstanbul
2010 Dünya Üç Bant Bilardo Şampiyonası/ 15-19 Şubat-Antalya
2010 Atıcılık Trap Skeet Dünya Kupası  Finali/16-23 Eylül-İzmir
2010 Sezonu Dünya Ralli Şampiyonası, Rally Of Turkey/ 15-18 Nisan-İstanbul
2011 Dünya UNIVERSIADE Kış  Oyunları/ 27 Ocak-6 Şubat Erzurum.
UNİVERSIADE Kış  Olimpiyatları  Erzurum'da büyük bir başarıyla düzenlendi.
Dünya çapında ülkemizin ismi bir kez daha öne çıktı.
Yunanistan'ın ekonomik nedenlerle yapamadığı  2012 Üniversite Oyunları  ülkemizde Mersin ilimizde yapılacak.
İstanbul, 2012 Dünya Spor Başkenti olarak belirlendi.
Uluslararası  spor organizasyonlarının bir de spor turizmi boyutu vardır.
Turizm alanlarında çok ciddi bir çeşitliliğe ulaşan Türkiye, spor turizminde de önemli bir yere gelecektir.
Spor alt yapısı  ve spor alanında sağlanan imkân ve gelişmelerle ilgili olarak aşağıdaki veriler, AK Parti iktidarının sporu tabana yayma ve sportif faaliyetlere verdiği önemin göstergesidir.
2002-2010 sürecinde sporcuya kapalı  hantal tesisler yapmak anlayışından, sporun yapıldığı  veya yapılacağı  her yere modern tesisler kurmak anlayışına geçildi.
AK Parti olarak 2002'den bu yana tesis sayısını  % 500 artırdık.
2003-2011 arasında yepyeni 152 spor tesisini tamamladık ve halkımızın hizmetine sunduk.
2002 yılından bugüne sporun tesisleşmesi için ayrılan kaynak % 600 oranında artırıldı.
Artan bu bütçe ile 8,5 yıla 152 spor tesisi sığdırılırken, kullanılamayacak kadar eski, hantal ve atıl spor tesisleri de modernize edildi.
Iktidarımızın 8,5 yıllık icraatinde 2003'ten önce temeli atılan ve çoğu kendi haline terk edilen 114 tesisi tamamladık.
Nüfusu 10 binin üzerinde olan tüm ilçelere belli bir program dahilinde kapalı  spor salonu yapıyoruz.
Antalya, Bursa-Osmangazi, Çorum, Denizli, Diyarbakır, Edirne-Keşan, Elazığ, Gaziantep-Şehitkâmil, Istanbul-Arnavutköy, Hatay-Iskenderun, Giresun, Trabzon, İstanbul-Esenler, İstanbul-Yakacık, İstanbul-Sultanbeyli, Izmir-Narlıdere, Kahramanmaraş, Kayseri, Kırıkkale ve Manisa-Salihli'ye olimpik yüzme havuzları  yaptık.
Mahalli idarelerin 1005 tesis projesine genel bütçeden 60 milyon TL destek verdik.
Gençlik ve Spor Genel Müdürlüğü'nün kurulduğu 1938 yılından bu yana yapılan toplam spor tesisleri yatırımının daha fazlasını  2 yıl içerisinde sadece Erzurum'a yaparak yatırım rekorlarını  altüst eden çalışma azmimiz, olimpiyat yapma kararlılığımızı  perçinledi.
8,5 yıllık yatırım seferberliğinin bir sonucu olarak Sinan Erdem Spor Salonu'nu Istanbul'a kazandırdık.
Ankara'da Ankara Spor Salonu'nu halkımızın hizmetine sunduk.
Bir yandan Trabzon, Diyarbakır, Antalya ve Erzurum'a 5 bin ve 7 bin kişilik spor salonları  yapımı  devam ediyor.
Yatırım hızımıza en somut örnek, 2002 yılında 2 adet olan atletizm sahası  sayısını  bugün 38'e çıkarmış olmamızdır.
Yani tam 19 kat artış  sağladık.
Avrupa ve dünyanın gözdesi olan futbol takımlarını  ağırlayıp gururla konuk edebileceğimiz Seyrantepe Stadyumu hizmete girdi.
Artvin ve Şırnak illerimizde şehir merkezinde kapalı  spor salonu yoktu.
Bu illerimiz spor salonlarına kavuşturuldu.
Böylelikle kapalı  spor salonu bulunmayan il merkezimiz kalmadı.
2002 yılından bu yana lisanslı  sporcu sayısını  % 1000 oranında artırdık.
Ülkedeki ve yurtdışındaki gençliğimizi içine alan birçok faaliyet gerçekleştirdik.
Gençler arasında Gönül Köprüleri kurmaya çalıştık.
2004 Atina Olimpiyatları'nı  madalya rekoruyla geçtikten sonra, 2008 Pekin Olimpiyatlarını  sporcu ve branş  sayısında katılım rekoru kırarak tamamladık.
Daha önce katıldığımız üniversite oyunlarının tamamında sadece toplam 4 madalya alabilmişken, Izmir'deki UNIVERSIADE'da toplam 27 madalya kazandık.
Dünya Basketbol Şampiyonası'nda Amerika ile final oynayan dev adamlarımız, dünya çapında ses getirirken ardında büyük bir hayranlık bıraktı.
Atletizmde, halterde, güreşte, okçulukta, voleybolda, engelli sporcuların branşlarında Avrupa ve dünya çapında altın madalyalara uzandığımız şampiyonluk yıllarında 2010 yılı  tüm branşlarda en fazla madalya kazandığımız yıl oldu.
4366 amatör milli sporcumuza aylık kredi miktannın 3 katı  (yani 2011'de 720 TL) karşılıksız burs veriyoruz.
Daha önce ülkemizde mevcut olmayan 42 Spor Lisesi açtık.
Çocuklar ilkokuldan itibaren yönlendirilerek Spor Liselerine devam etmekte,
hem eğitimlerini sürdürmekte, hem de sporcu olarak yetişmeleri sağlanmaktadır.
GAP ve DAP illerinde 2008'den beri uygulanan Sosyal Destek Programı  (SODES) çerçevesinde de 1000'den fazla spor faaliyeti desteklendi.
Bu kapsamda oyun sahası, çocuk parkı, spor merkezi vb. tesisleri halkımızın hizmetine sunduk.
Bu faaliyetlere on binlerce insanımız katıldı.
Sporda 2023 Hedeflerimiz
2023 Türkiyesi, vatandaşlarının spor ile zindeleştiği, sağlıklı  bireylerden oluşan bir toplum olacaktır.
Aynı  zamanda uluslararası  spor organizasyonlarının belli başlı  adreslerinden birisi haline gelecektir.
2023'te spor tesisi olmayan ilçe kalmayacak.
2023'e kadar Yaz ve Kış  Olimpiyatlarına Türkiye'nin ev sahipliği yapmasını  hedefliyoruz.
2023'te 10 milyon lisanslı  sporcuyu hedefliyoruz. 2023'te yüzme havuzu olmayan il kalmayacak.
2023'ten önce büyükşehirler başta olmak üzere tüm illerimize çok işlevli stadyumlar kazandıracağız.
Ülkenin her yanında, herkes için, yürüyüş  mesafesinde spor tesisleri inşa edeceğiz. Tüm okulların beden eğitimi derslerini profesyonel, modern ve dört mevsim kullanılabilen bu tesislerde yapabilmelerini sağlayacağız.
2023 sürecinde ev sahipliği yapmak için yoğunlaşacağımız hedeflerimiz: Avrupa Futbol Şampiyonası, Dünya Gençlik Olimpiyatları  ve Erzurum'a Kış  Gençlik Olimpiyatları  ile Dünya Kış  Olimpiyat Oyunları'nı  kazandırmaktır.
Nihai organizasyon hedefimiz ise 2020 veya 2024 yılında İstanbul Dünya Yaz Olimpiyat ve Paralimpik Oyunları'na ev sahipliği yapmaktır.
2023'e kadar engelli genç ve sporcularımıza yönelik uluslararası  organizasyonları  Türkiye'de yapacağız.
Spor eğitimini okul öncesine yaygınlaştıracak
ve çocuklarımızın eğitim alırken farklı  spor branşlarıyla uğraşmasını  sağlayacağız.
Spor yapma kültürünü benimsemiş, seyirci olmanın ötesine geçerek sporu gündelik hayatının bir parçası  haline getirebilmiş  nesiller yetişecek.
4-8 yaş  arası  çocukları  yetenek taramasından geçirerek uygun spor dallarına yönlendireceğiz.
Başarılı  sporculara tanınan burs imkânlarını  artıracak ve eğitime erişimi için kolaylıklar sağlayacağız.
Kamu kurumlarına, okullara ve üniversitelere ait spor tesislerinin önemli bir kısmını  halkın kullanımına açtık.
Kamuya ait tüm tesisleri halkımızın hizmetine sunacağız.
Sosyal Güvenlik
Güçlü toplum, insanlarının bugününü de geleceğini de güvence altına alan toplumdur.
Çalışanın' kollayan, çalışamayanını  gözeten bir devlet, gerçek sosyal bir devlettir.
AK Parti sosyal güvenliği temel bir hak olarak gördüğü için bu alanda da dev reformları  hayata geçirdi.
Emeklilik ve Genel Sağlık Sigortasında devrim yaptık.
Kasım 2002'de AK Parti olarak Acil Eylem Planı  çerçevesinde öngördüğümüz tüm nüfusu ve tüm riskleri güvence altına alan
ve sürdürülebilir bir sosyal güvenlik sistemi oluşturma hedefimizi gerçekleştirdik.
Üç ayrı  sosyal güvenlik kurumunu tek çatı  altında topladık.
Nüfusun tamamına eşit, kolay ulaşılabilir ve kaliteli sağlık hizmetini hedef alan genel sağlık sigortası  sistemini oluşturduk.
Sosyal güvenliğin kapsamını  genişlettik.
Çalışanlar arasında norm ve standart birliğini sağladık.
Nimet-külfet dengesi ilkesi çerçevesinde mali olarak sürdürülebilir bir sosyal güvenlik sistemi oluşturduk.
Bu reformla ve takip eden düzenlemelerle vatandaşlarımızın gerek genel sağlık sigortası  ve gerekse emeklilik alanında karşılaştıkları  sorunları  çözüme kavuşturduk.
Genel Sağlık Sigortası  ile dünyanın en kapsamlı  ve en kolay erişilebilir sağlık hizmeti sunan ülkelerden biri olduk.
Bağımsız çalışan sigortalılar için ilk defa iş  kazası  ve meslek hastalığı  sigortası  ile analık sigortasını  getirdik.
Bağımsız çalışan sigortalılar, bir gün dahi prim borcu olsa sağlık yardımlarından yararlanamıyorlardı.
Bu uygulamayı  kaldırarak 60 güne kadar prim borcu olanların genel sağlık sigortasından yararlanabilmelerini sağladık.
Sağlık yardımlarından yararlanabilmek için bağımsız çalışan sigortalıların 240 gün ve hizmet akdiyle çalışan işçilerin kendileri için 90 gün, aile bireyleri için 120 gün prim ödeme şartı  bulunmaktaydı.
Biz bu süreyi sadece 30 güne indirdik.
isteğe bağlı  sigortalılar', 18 yaşını  doldurmamış  çocukları  ve herhangi bir sosyal güvencesi bulunmayan vatandaşlarımızı  ilk defa genel sağlık sigortası  kapsamına aldık.
Çırakları, işletmelerde mesleki eğitim gören öğrencileri, stajyer avukatları  ve mesleki öğrenim gören öğrencileri staj esnasında Genel Sağlık Sigortası  kapsamına aldık.
Vatandaşlarımıza artık acil hallerde istedikleri hastanelere gidebilme ve buralarda herhangi bir ücret ödemeksizin tedavilerini yaptırabilme imkanını  getirdik.
Vatandaşlarımızın trafik kazalarıyla ilgili tedavi giderlerinin tamamını, sigortalı  olup olmadıklarına bakmaksızın, herhangi bir bürokratik işlem ve sorguya tabi olmaksızın karşılamaya başladık.
Böbrek yetmezliği olan diyaliz hastası  vatandaşlarımızın diyaliz merkezlerine gitmeden evlerinde tedavi olmalarına imkân sağladık.
Sağlık karnesi kullanımı  uygulamasına son verdik.
Vatandaşlarımız artık elektronik ortamda TC Kimlik numarası  ile sağlık hizmetlerinden yararlanıyorlar.
Doğuştan engelli olan veya ilk defa Bağ-Kur'a kayıt olduğu tarihten önce geçirdiği bir kaza veya hastalık sonucu çalışamaz duruma düşen Bağ-Kurlu vatandaşlarımız 25 yıl prim ödeyerek, 60 yaşında emekli olabilmekteydi.
Yaptığımız değişiklikle bu durumdaki vatandaşlarımız için yaş  şartı  kaldırılmış
ve prim gün şartı  da engellilik derecelerine göre 11, 12 ve 13 yıl olarak belirlenmiştir.
Erken doğum yapan kadın çalışanlarımız, doğumdan önce kullanamadığı  iznini doğum sonrasında kullanabilecekler.
Erken doğum yapmış  olan kadınlara, doğum sonrası  izin sürelerine ilave edilen süreler için ayrıca geçici iş  göremezlik ödeneği alma imkanı  verdik.
Emekli maaşlarında tüm imkanlarımızı  zorlayarak ciddi artışlar sağladık.
En düşük devlet memuru maaşı, 2002 yılında 377 TL idi.
Biz bunu 2011 Ocak ayında nominal olarak yüzde 149, reel olarak 16 oranında bir artış  yaparak 936 TL'ye çıkardık.
En düşük maaş  alan SSK işçisi emeklimizin maaşını  nominal olarak yüzde 204, reel olarak yüzde 43,4 oranında artırdık.
En düşük maaş  alan SSK tarım işçisi emeklimizin maaşında ise nominal olarak yüzde 226, reel olarak yüzde 53 oranında bir artış  yaptık.
Bağkur emeklimiz 2002 yılında 149 TL maaş  alıyordu.
Biz bunu 2011 Ocak ayı  itibariyle nominal olarak yüzde 326, reel olarak ise yüzde 99 oranında artırdık.
Bağkur tarım emeklimiz 2002 yılında 65 TL maaş  alırken, 2011 itibariyle nominal olarak yüzde 619, reel olarak 236 oranında bir artış  yapıldı;
bugün 473 TL maaş  alıyor.
Sosyal güvenlik kapsamını  genişlettik.
Bugün nüfusumuzun yüzde 83'ü sosyal güvenlik kapsamına alındı.
Yeşil kartlı  vatandaşlarımızı  da dâhil ettiğimizde sağlık hizmetlerinden yararlanan nüfusumuzun oranı  yüzde 96'ya ulaştı.
Emeklilerimizin aylıklarını  alırken çektikleri banka kuyruğu çilesine son verdik.
Artık Kurumdan aylık alan tüm emekli ve hak sahipleri gelir veya aylıklarını  PTT ve 22 banka aracılığı  ile alabilmektedir.
Ayrıca talepte bulunan emeklilerimize aylıklarını  evlerinde alabilme kolaylığını  getirdik.
Bu şekilde vatandaşlarımıza geniş  bir tercih seçeneği sunduk.
Bağımsız çalışan sigortalılar için basamak sistemini kaldırdık.
Prime esas kazancın alt ve üst sınırı  arasında olmak kaydıyla sigorta primine esas kazancın beyan edilmesi uygulamasını  başlattık.
Bağımsız çalışan sigortalılar için yüzde 40 olan prim oranını, yapılan işin riskine göre değişecek şekilde, yüzde 33,5-39'a indirdik.
Tarımda kendi nam ve hesabına çalışan sigortalılar ile köy muhtarları  için düşük miktarda prim ödeyerek sigortalı  olmaları  imkanı  getirdik.
Sosyal güvencesi bulunmayan tarım işçilerimizi sosyal güvenlik kapsamına aldık.
Böylece, bu vatandaşlarımıza sağlık hizmeti, emeklilik, iş  kazası  ve meslek hastalığı  haklarından yararlanma imkanı  sunduk.
Bağımsız çalışan tarım sigortalılarımıza, başka bir işte çalışmaları  halinde, oda kayıtlarını  sildirmeden yeni durumlarına göre sigortalı  olabilme fırsatı  sunduk.
Ayrıca, Oda kaydı  bulunan 65 yaşı  dolduran tarım sigortalılarının talepte bulunmaları  durumunda oda kaydı  devam etse dahi sigortalılıklarını  sona erdirebilme imkanı  sağladık.
12 Eylül mağdurlarına sigorta primleri hazine tarafından ödenmek suretiyle geriye dönük borçlanarak emekli olmaları  fırsatını  verdik.
Sanatçılarımıza daha kolay şartlarda emekli olabilme imkanı  getirdik.
Aynı  durumda olan şoförlerimizin de mağduriyetini giderdik.
Artık onlar da daha kolay şartlarda sigorta primi ödeyerek emekli olabilecekler.
Bağ-Kurluların yetim kız çocuklarına da evlenmeleri halinde aldıkları  aylıkların 24 katı  tutarında evlenme yardımı  yapmaya başladık.
Bu kapsamda 2010 yılında çeyiz parası  olarak en düşük 8.400 TL ödedik.
Ay içinde 30 günden az çalışan sigortalılara ve sigortası  yatmayan çalışanlara, bu eksik sürelerini, herhangi bir süre sınırı  olmaksızın borçlanabilme imkanı  getirdik.
Ayrıca, kısmi süreli çalışanların sigortalılıklarını  9000 günden 7200 güne düşürerek daha kısa sürede emekli olmaları  imkanını  verdik.
El emeği ile yaptıkları  ürünleri satan ev kadınlarımızı  da isteğe bağlı  sigortalı  olarak sosyal güvenlik kapsamına aldık.
Engelli çocuğu bulunan tüm annelerimize, bakıma muhtaç engelli çocuğu bulunan kadınlara, beş  yıl daha erken emekli olabilme fırsatı  tanıdık.
Sosyal Güvvenlikte 2023 Hedeflerimiz
2023 yılında tüm vatandaşlarımız' sosyal güvenlik ve genel sağlık sigortası  kapsamına alan;
hiç kimsenin gelecek endişesi olmadan, sağlıkla, huzurla ve güvenle yaşadığı;
aynı  zamanda sürdürülebilir, etkin ve verimli hizmetler sunan bir sosyal güvenlik sistemi tasavvur ediyoruz.
Böyle bir vizyonu gerçekleştirmek için, önümüzdeki dönemde; Elektronik arşiv sistemine geçerek vatandaşlarımızın emeklilik ve sağlık işlemlerini çok daha hızlı  bir şekilde sunacağız.
Primi devlet tarafından karşılanacak sosyal güvencesiz vatandaşlarımızın gelir tespitini, ilgili kurumlarla veri paylaşımı  yaparak elektronik ortamda gerçekleştireceğiz.
Böylece işlemleri daha süratli bir şekilde tamamlarken, usulsüzlüklerin ve suiistimallerin önünü keseceğiz.
Belirli bir dönem boyunca çalışma ve sosyal güvenlik mevzuatına uyduğu tespit edilen, iş  sağlığı  ve güvenliği tedbirlerini alan ve kayıt dışı  işçi çalıştırmayan işverenlerimiz için bu durumlarını  gösteren ve ödüllendiren düzenlemeler yapacağız.
Belirli bir süre primlerini düzenli ödeyen işverenlerimize ödedikleri süreler ile orantılı  prim teşvikleri getireceğiz.
İşçilerimizin gerek çalışma alanında, gerekse sosyal güvenlik alanında karşılaştıkları  sorunları  en hızlı  bir şekilde çözebilmek ve işçi ve işverenlerimize daha iyi hizmet sunabilmek amacıyla kurumlar arası koordinasyonu sağlayarak ortak bir veri tabanı  oluşturacağız.
ilgili tüm kamu kurum ve kuruluşlarıyla elektronik ortamda bilgi ve veri paylaşımı  yapılarak denetimlerin etkinliği ve sayısı  arttırılarak kayıt dışılıkla daha kararlı bir şekilde mücadele edeceğiz.
Sosyal güvenlik kapsamında olan nüfusumuzun oranını  yüzde 83'ten yüzde 100'e çıkaracağız.
Çalışanların emekli olduklarında oluşabilecek gelir kayıplarını  en aza indirmek amacıyla tamamlayıcı  emeklilik sistemleri çeşitlendirilerek geliştirilecektir.
Halen yüzde 9 olan tamamlayıcı  emeklilik sistemlerine kayıt olmuş  çalışan nüfus oranının yüzde 30'a ulaşması  hedeflenmektedir.
Sosyal güvenlik sisteminin aktüeryal dengeleri açısından oldukça önemli olan aktif-pasif oranını  1,8'den 2,5'e çıkaracağız.
Sosyal güvenlik sisteminin finansman açığının GSYİH'ya oranını  yüzde 2'nin altına düşüreceğiz
ve sürdürülebilir bir finansman yapısı  kuracağız.
Sosyal güvenlik ve sağlık politikaları  ekonomi, istihdam ve sosyal yardım politikalarıyla uyumlu şekilde yürütülmeye devam edeceğiz.
Gerçekleştirilen köklü reformlar ve önümüzdeki dönemde yapılacak sonuç odaklı  çözümler yoluyla karşılaşılan sorunları  hızla ve etkin bir şekilde çözerken,
gelecek nesillerin beklentilerini de karşılayacak,
güvenli ve sürdürülebilir sosyal güvenlik sistemini yerleştireceğiz.
Yoksullukla Mücadele ve Sosyal Destekler
Anayasamızda devletimiz "demokratik, laik, sosyal bir hukuk devleti" olarak tanımlanmaktadır.
iktidarımıza kadar maalesef "sosyal devlet" olma özelliği büyük çapta sözde kalmıştır.
Dar gelirli ailelere ve bireylere hükümetlerimiz döneminde uzatılan devletin şefkat eli, muhaliflerimizce "sadaka kültürü" olarak nitelendirilmiştir.
Halbuki "sadaka" kişinin kendi kesesinden yaptığı  yardımlara denir.
Devlet vatandaşına sadaka vermez, bir hak olarak sosyal destekte bulunur.
Halkımızın devlete "minnet" duyması  da söz konusu olamaz.
Halk, devlet kendi görevini yaptığı  zaman "minnet" duymaz, "memnuniyet" duyar.
Çünkü demokrasi vatandaşın minnetine değil, memnuniyetine dayanır.
Dar gelirlisini, engellisini, yaşlısını, dulunu, yetimini, gazisini, şehitlerinin emaneti olan insanları  görüp gözetmeyen, koruyup kollamayan bir devlet sosyal devlet olamaz.
Halkımız kalkınmış  ülkelerdeki sosyal devlet anlayışını  ilk defa bizim iktidarımızda yaşamaya başlamıştır.
Sosyal devletin hedefi yardım alanları  yardıma muhtaç halde tutmak değil;
onların yeniden üretime, paylaşıma ve sosyal bütünlüğe katkı  vermesi için geçici ihtiyaçlarını  karşılamaktır.
Biz, bu nedenle "sosyal yardım" tabiri yerine "sosyal destek" tabirini kullanmayı  tercih ediyoruz.
iktidarımız döneminde, ekonomik politikaların sosyal politikalarla bütüncül olarak ele alınması  anlayışından hareketle, sosyal politika ve yoksullukla mücadeleye özel önem verdik.
Ekonomi başta olmak üzere diğer tüm politikaları  sosyal politika hedefleriyle ilişkili bir şekilde tasarladık ve uyguladık.
Gelir dağılımının iyileştirilmesi ve yoksullukla mücadele politikalannın başarılı  olabilmesi için "insan"ı  ekonomik kalkınmanın merkezine koyduk.
Ekonomik ve sosyal politikaları  belirlerken "sosyal adalet"e öncelik veren "insan merkezli kalkınma" anlayışını  benimsedik.
"Yoksulluğun ortadan kaldırılmasını  ve sosyal desteklere duyulan ihtiyacın azaltılmasını" insani bir yaklaşımla temel görevlerimiz arasında gördük.
Sosyal destekleri tasarlarken, kişiler ve aileler açısından yoksulluğun geçici bir durum olduğunu hiçbir zaman gözden kaçırmadık.
AK Parti olarak bu anlayış  ve prensipler çerçevesinde iktidarımız döneminde yoksulluğu azaltmaya
ve gelir dağılımını  iyileştirmeye yönelik bir çok reform ve uygulamaları  hayata geçirdik.
Bir taraftan kişi başına yapılan sosyal destek harcamalarını  ve bu yardımların ulaştığı  kişi sayısını  artırdık,
diğer taraftan da sosyal destek programlarını  yoksulluğun kalıcı  hale gelmesini engellemek için yeniden yapılandırdık.
Ayrıca, şehirleşmeden KOBİ'lere, sağlıktan eğitime kadar her alanda gerçekleştirdiğimiz reformlar ve uygulamalar ile dar gelirli kesimlerin yaşam standartlarının yükselmesini sağladık.
iktidarımız döneminde toplam 60,5 milyar TL'lik sosyal yardım harcaması  yaptık.
2002 yılında toplam sosyal yardım harcaması  1 milyar 346 milyon TL iken, AK Parti olarak bu rakamı  10 kattan fazla artırarak 2010 yılında 12 milyar 931 milyon TL'ye yükselttik.
Bu kapsamda 2010 yılında yaklaşık 10 milyon vatandaşımıza ulaştık.
Yoksullarımızın gıda, giyecek gibi günlük ihtiyaçlarını  karşılamaya özel önem verdik.
Sosyal Yardımlaşma ve Dayanışma Vakıfları  tarafından gereksinimi olanlara, gıda, yakacak, ilaç gibi acil ve gündelik ihtiyaçların karşılanması  amacıyla yaptığımız yardımlar 2003-2010 döneminde yaklaşık toplam 4 milyar TL'ye ulaştı.
Yoksullarımızın sadece günlük ihtiyaçlarını  karşılamadık.
Yoksul vatandaşlarımızın daha sağlıklı  bireyler olması  için sağlık hizmetlerine erişimini daha da genişlettik.
2005 yılı  öncesinde yeşil kartlı  hastaların sadece yatakta tedavi ve yatakta tedavinin ilaç masrafları  Sağlık Bakanlığı  tarafından karşılanırken, 2005 yılı  başından itibaren ayakta tedavi ve ayaktan tedavi ile ilgili ilaç masraflarını  da karşılamaya başladık.
iktidarımız döneminde yeşil kartlı  vatandaşlarımız için yaklaşık 25 milyar TL harcama yaptık.
Diğer önemli bir uygulamamız da özellikle yoksul ailelerin çocuklarının daha sağlıklı  yetişmesini amaçlayan şartlı  sağlık yardımlarıdır.
Şartlı  sağlık yardımları  çerçevesinde çocuklarının sağlık muayenelerinin yaptırılması  şartıyla yoksul ailelere düzenli ödemeler yapmaktayız.
Bu kapsamda, 0-6 yaş  grubunda bulunan çocukların düzenli olarak doktor kontrolüne götürülmesi halinde her anneye 20 TL, hastanede doğum yapan kadınlara 60 TL ödeme yapılmaktadır.
Bunun için 2003-2010 döneminde toplam 607 milyon TL ödeme yaptık.
Yoksulluğu gidermenin en önemli yolu eğitimdir.
Bizim anlayışımız yoksulluğu kader olmaktan çıkarmak olduğu için çocuklarımızın daha eğitimli olmalanna büyük önem verdik.
Yoksul çocuklarımıza eğitim yardımlarını  büyük oranlarda artırdık
ve eğitimi destekleyen yeni sosyal yardım programları  oluşturduk.
Eğitim materyali yardımı, burslar ve şartlı  eğitim yardımı, ücretsiz kitap dağıtımı  gibi uygulamalarla daha fazla dar gelirli aile ve çocuğumuzun fırsat eşitliğinden yararlanmasını  sağladık.
Her eğitim ve öğretim yılının başlangıcında ilköğretim ve ortaöğretimde okuyan dar gelirli aile çocuklarımızın kırtasiye, önlük gibi temel ihtiyaçlarını  karşıladık.
8 yıllık temel eğitim kapsamında yer alan taşımalı  eğitim uygulamasında, okulların bulunduğu merkezlere taşınan yoksul öğrencilere öğle yemeği veriyoruz.
Engelli öğrencilerimizi ücretsiz taşıyoruz.
Bu kapsamda iktidarımız döneminde 1,8 milyar TL harcama yaptık.
Şartlı  eğitim yardımları  kapsamında 2003-2010 döneminde toplam 1 milyar 620 milyon TL yardım yaptık.
2011 yılında yaklaşık 2,2 milyon öğrenciye eğitime devam şartıyla ilköğretimdeki kız öğrencilere 35 TL,
erkek öğrencilere 30 TL,
ortaöğretimdeki kız öğrencilere 55 TL,
erkek öğrencilere ise 45 TL yardım veriyoruz.
ihtiyaç duyan öğrencilerimize sağlanan karşılıksız burslar ile kredi/harç hizmetlerini de çoğalttık.
Milli Eğitim Bakanlığı, Yurtkur ve Vakıflar Genel Müdürlüğünce 2003-2010 döneminde muhtaç öğrencilere toplam 2,9 milyar TL tutarında burs verdik.
Velilerin ve öğrencilerin hayatını  kolaylaştıran, eğitime erişimi teşvik eden ve dar gelirli vatandaşlarımızın eğitim giderlerini düşüren ücretsiz ders kitabı  dağıtımı  uygulamasına geçtik.
2003-2010 döneminde ilk ve ortaöğretim okullarında toplam 1 milyar 437 milyon TL tutarında ücretsiz kitap dağıttık.
GAP illerinde başlayan ve sonra DAP bölgesine de yaygınlaştırılan SODES ile yoksulluk, göç ve kentleşmeden kaynaklanan sosyal sorunları, değişen sosyal yapının ortaya çıkardığı  ihtiyaçları  giderme yolunda büyük adımlar attık.
SODES çerçevesinde 2008 yılında toplam 42 milyon TL tutarında 398 adet projeyi, 2009 yılında ise 91,8 milyon TL tutarında 778 adet projeyi destekledik.
2010 yılında ise toplam 1.187 adet projeye 150 milyon TL ödenek aktardık.
Çalışamayacak durumdaki yaşlılar, engelliler ve korunmaya muhtaç çocukların ihtiyaçlarına karşı  da duyarlı  bir yaklaşım sergiliyoruz.
65 yaşın üstündeki vatandaşlara, engellilere ve korunmaya muhtaç çocuklara düzenli olarak yapılan sosyal yardımlarda önemli iyileşmeler sağladık.
Bu kapsamda, yaptığımız toplam yardım miktarı  2002 yılında 311 milyon TL'den, 2010 yılında 2,6 milyar TL'ye yükselmiş, yardım ettiğimiz kişi sayısı  da yaklaşık 1 milyondan 1 milyon 400 bin kişiye yükselmiştir.
Yoksul vatandaşlarımızın bir yandan sosyal desteklerle yanlarında oluyoruz,
bir yandan da onların iş  bulmalarına ve üreten bireyler olmasına büyük önem veriyoruz.
Bu amaç doğrultusunda, yoksul kişileri üretken kılabilecek proje destekleri, mesleki eğitimler ile bu kişilerin iş  arama kanallarına ulaşımının kolaylaştırılmasını  sağlayıcı  hizmetler sağlıyoruz.
Kadınlarımızın daha üretken ve verimli olmasını  destekleyen mikro kredi uygulamaları  kapsamında bugüne kadar ülke çapında 210 bin kadınımıza 82 milyon TL kredi verdik.
Sosyal yardım başvurusunda bulunan veya sosyal yardım alan çalışabilir durumdaki vatandaşların İŞKUR kayıtlarını  yapıyoruz.
İŞKUR, yoksul vatandaşlarımızla özel olarak ilgilenmekte,
onlara yönelik özel mesleki eğitim programları  geliştirmekte,
iş  bulmalarını  kolaylaştırmak için rehberlik ve danışmanlık hizmetleri vermektedir.
Mesleki eğitim programlarına katılan kişilerin yeşil kartlarını  devam ettiriyoruz.
Yeşil kartlı  iken sigortalı  bir işte çalışmaya başlayan vatandaşlarımızın çalıştıkları  sürede yeşil kartlarını  askıya alıyoruz.
Işten ayrılmaları  halinde ise yeşil kartlarını  herhangi bir işleme gerek olmaksızın derhal kullanıma açıyoruz.
Mikro kredi, özellikle kadınlarımızın üretken ve verimli olmasını  desteklemekte önemli bir araçtır.
Bugüne kadar ülke çapında aileleri ile birlikte 210 bin kadınımıza 82 milyon TL mikro kredi verildi.
Sosyal destek ihtiyacı  olan tüm kesimlere ulaşmak,
yoksul olmayanların ise bu desteklerden faydalanmasını  önlemek için elektronik veri tabanları  ve koordinasyon mekanizmaları  geliştirdik.
Sosyal Yardım Bilgi Sistemi (SOYBİS) sayesinde artık 13 ayrı  kurumdan 28 sorgulama ile muhtaçlık durumunu çok kısa sürede tespit edebiliyoruz.
Farklı  kurumların birbirlerinin kayıtlarını  görmeleri ile suistimalleri önlüyoruz.
Böylece, sosyal destek sistemi daha etkin bir hale getirilmiştir.
Yoksullukla mücadele kapsamında geliştirdiğimiz politikalar ile kapsamlı  ve etkin sosyal destek uygulamalarımız sonucunda yoksulluğu kalıcı  bir biçimde azaltmaya devam ediyoruz.
Açlık sınırı  (gıda yoksulluğu) altındaki nüfusun oranını  2002-2009 döneminde yüzde 1,35'ten yüzde 0,48'e indirdik.
Yoksulluk oranını  (gıda ve gıda dışı  harcamaları  içeren yoksulluk sınırı  altında kalan nüfusun oranı) 2002 yılında yüzde 26,96'dan, 2009 yılında yüzde 18,08'e düşürdük.
Günlük 2.15 doların altında bir gelirle yaşamak zorunda kalan vatandaşlarımızın nüfusumuz içindeki oranı  2002 yılında yüzde 3,04 iken bu oranı  2009 yılında yüzde 0,22'ye indirdik.
Günlük 4.30 doların altında bir gelirle yaşamak zorunda kalan vatandaşımızın toplam nüfus içindeki oranı  2002'de yüzde 30,3 iken, bu oranı  2009 yılında yüzde 4,35'e indirdik.
iktidarımız döneminde uyguladığımız gerek ekonomik, gerekse sosyal politikalarımız sonucunda gelir dağılımında önemli iyileşmeler sağladık.
Böylece, ekonomik büyümeden bütün kesimler faydalanırken, özellikle gelir düzeyi düşük olan vatandaşlarımızın bu büyümeden nispi olarak daha fazla pay almalarını  sağladık.
Gelir dağılımındaki eşitsizliği ölçen en önemli gösterge olan Gini katsayısı  2002 yılında 0,44 iken, 2009 yılında 0,39'a düşmüştür.
En yüksek yüzde 20'lik gelir grubundakilerin toplam gelirden aldığı  pay en düşük yüzde 20'lik gelir grubundakilerin aldıkları  payın 2002 yılında 9,5 katı  iken, 2009 yılında 7,4 katına düşmüştür.
Gelire göre sıralı  yüzde 10'luk dilimlerin toplam gelirden aldıkları  paylardaki gelişme, gelir dağılımındaki iyileşmeyi çok daha belirgin bir şekilde göstermektedir.
En yüksek yüzde 10'luk gelir grubundakilerin toplam gelirden aldığı  pay en düşük yüzde 10'luk gelir grubundakilerin aldığı  payın 2002 yılında 18,3 katı  iken, 2008 yılında 13,2 katına düşmüştür.
Sosyal Desteklerde 2023 Hedeflerimiz
AK Parti olarak çaresiz ve umutsuz bir tek insanın kalmaması  için var gücümüzle çalışmayı,
insanımıza onurlu bir hayat imkanı  sunmayı  partimizin en önemli varlık sebebi olarak gördük.
Bu kaygı  ve samimiyetimizi, iktidarımız döneminde yaptığımız uygulamalarla tartışmaya yer bırakmayacak bir şekilde ortaya koyduk.
iktidar olarak yoksullukla mücadele politikalarımızı  aynı  kararlılıkla devam ettirerek ve sosyal destek faaliyetlerimize yenilerini ekleyerek dar gelirli ve yoksul vatandaşlarımızın yaşam standartlarını  yükselterek daha müreffeh ve huzur içinde yaşamalarını  sağlayacağız.
2023 için temel hedefimiz; yoksulluğun olmadığı, geleceğe güvenle bakan bireylerden oluşan, sosyal barış  içinde yaşayan dinamik bir Türkiye'dir.
Bunun için hedeflerimiz şunlardır: 2023 yılında yoksulluk (gıda ve gıda dışı  harcamaları  içeren yoksulluk sınırı  altında kalan nüfusun oranı) yüzde 10'ların altına kalıcı  bir biçimde düşürülecektir.
2023 yılına kadar sosyal destek niteliğindeki transferlerin GSYİH'ya oranı  2 puan artırılarak yüzde 3'e çıkarılacaktır.
2015 yılına kadar günlük 2,15 doların altında bir gelirle yaşamak zorunda kalan vatandaşımız kalmayacaktır.
2019 yılına kadar günlük 4,3 doların altında bir gelirle yaşamak zorunda kalan vatandaşımız kalmayacaktır.
Yoksulluğun geçici bir durum olduğu anlayışı  ile dar gelirli kesimlerin bir yandan imkânsızlık durumunda yanında olmayı, diğer yandan da bu kesimleri kendi ayakları  üzerinde durabilen vatandaşlar haline getirmeyi hedefleyen "sosyal destek" programımızı  önümüzdeki dönemde de kararlılıkla uygulayacağız.
Bu kapsamda; Sosyal destek ve hizmetlerin hak temelli olarak bütünleşik bir şekilde sunulduğu bir sosyal destek sistemi kuracağız.
Sosyal destek ve hizmet politikalarını, sağlık, istihdam ve eğitim politikalarıyla uyumlu yürüteceğiz.
Sosyal destek ve hizmet alanında, sağlık, istihdam ve eğitim hizmetleriyle birlikte "Aile Sosyal Destek Programı" (ASDEP) modeli çerçevesinde hane odaklı  bir sisteme geçeceğiz.
Böylece aile merkezli, vatandaşın ihtiyaçlarını  yerinde ve ivedilikle gidermeye
ve ailelere rehberlik hizmeti sunmaya yönelik bütüncül bir sistem kuracağız.
Önümüzdeki dönemde sosyal destekler, sosyal hizmetlerle eşzamanlı  bir biçimde verilecektir.
Örneğin, engellisi olan bir aileye sosyal yardım verilirken, ailenin başvurusuna gerek kalmadan o ailedeki engelliye de gerekli rehabilitasyon hizmetleri verilecektir.
Tüm bu yapılanlar ve yapılacaklar yoksulların ihtiyaçlarının birebir görülüp tespit edilmesini ve giderilmesini sağlayacaktır.
Sosyal desteklerde ailenin durumu esas olacaktır.
Her aileye aynı  tür ve aynı  miktar yardımı  yapmak yerine o ailedeki kişi sayısı, kişilerin yaşları, sağlık durumları  da dikkate alınacaktır.
Ailede çalışabilecek durumda ama çalışmayan kişiler varsa işgücü piyasasına yönlendirilecektir.
Sosyal destek miktarı  yoksul aileyi yoksulluktan kurtaracak kadar olacaktır.
Ancak, her ailedeki yoksulluk da farklıdır.
Bazıları  çok yoksul iken bazıları  daha az bir gelir desteği ile yoksulluktan kurtarılabilecek durumdadır.
Bu nedenle her aile için yoksulluktan kurtulmalarını  sağlayacak farklı  gelir miktarları  belirlenecektir.
Bu model çerçevesinde sosyal yardım ve hizmet alanındaki kurum ve kuruluşlar, daha hızlı, etkili ve verimli hizmet sunmak için tek çatı  altında yeniden yapılandırılacaktır.
Sosyal yardım ve hizmetlerin sunulmasına ilişkin politika ve stratejiler merkezde belirlenirken, kimlerin hangi sosyal yardım ve hizmetlerden yararlanacağına ilişkin uygulamalar ise aile bazlı  olarak tamamen yerel ölçekte yapılacaktır.
Çalışabilecek durumda olan ancak çalışmayan yoksul vatandaşların ise kendi ayakları  üzerinde durabilen, üretken bireyler haline getirilmesi için her türlü destek sağlanacaktır.
Öğrenci bursları, ücretsiz kitap dağıtımı, gıda, giyecek, yakacak yardımı  gibi uygulamalar önümüzdeki dönemde de devam edecektir.
Kayıtlı  çalışan kesim de yoksulluk durumuna düşerse bu kişiler de sosyal yardımlarla desteklenecektir.
Bu uygulama ile sosyal destek alabilmek için kişilerin kayıtdışı  çalışmayı  seçmelerinin önüne geçilebilecek
ve muhtaç kesimin tamamı  sosyal destek sisteminden yararlanabilecektir.
"Sosyal Yardım Sisteminin istihdam ile Bağlantısının Kurulması  ve Etkinleştirilmesi Eylem Planı"nı  2010 yılında uygulamaya koyduk.
Bu eylem planı kapsamında çalışabilir durumda olan ancak çalışamayan yoksul vatandaşlarımızı  kendi ayakları  üzerinde durabilecek bireyler haline getirme çabalarımız önümüzdeki dönemde de sürecektir.
Bu kişilere iş  arama destekleri ve mesleki eğitimler verilirken,
kendi kendilerine yeterli hale gelebilecek bir iş  buluncaya kadar yardım da verilecektir.
Böylece bu kesim hem sosyal destek alacak,
hem de işgücü piyasasına hazırlanacaktır.
Yoksullukla mücadelede önemli bir model olan SODES, önümüzdeki dönemde GAP ve DAP illerinin yanı  sıra sosyo-ekonomik gelişmişlik düzeyi düşük olan diğer illere de yaygınlaştırılacaktır.
Sosyal destek sisteminin etkin ve verimli bir biçimde yürütülebilmesi amacıyla TÜBİTAK-SYDGM işbirliğinde Bütünleşik Sosyal Yardım Hizmetleri Projesi ile Puanlama Formülü Projesi kısa bir sürede sonuçlandırılacaktır.
Bu projenin tamamlanmasıyla birlikte, sosyal destek başvurusu yapan vatandaşlarımızın muhtaçlık durumlarının ve kişisel verilerinin merkezi veri tabanlarından tespit edilmesi,
bütün sosyal destek ve hizmetlere ilişkin iş  ve işlemlerin norm ve standart birliği içerisinde yönetilmesi sağlanacaktır.
SYDGM-TOKİ  işbirliğinde yürütülen Sosyal Konut Projesi sürdürülerek yoksul hanelere teslim edilmek üzere ilk aşamada 50 bin, ikinci aşamada da 50 bin olmak üzere toplam 100 bin konut yapılacaktır.
Bu konutlar ayda 100 TL taksitle verilecektir.
Dezavantajlı  Kesimlere Yönelik Politikalar
Güçlü toplum, fiziki ve psikolojik bakımdan engelsiz olan vatandaşları  kadar engelli vatandaşlarını  da güçlendiren,
onları  gözeten,
sosyal hayata katılımları  için her türlü imkanları  sunan toplumdur.
Sosyal devlet olmanın bir gereği de budur.
Doğuştan ya da sonradan dezavantajı  olan insanlarımızı  toplumun saygın, aktif ve üretken unsurları  yapmak AK Parti'nin başlıca hedefidir.
Çünkü Türkiye sadece gücü yeteniyle değil, gücü yetmeyenlerini gücü yeter hale getirerek güçlü toplum olacaktır.
2010'da yapılan Anayasa değişikliğiyle çocuklarımızın, yaşlılarımızın, şehit ailelerimizin ve bütün dezavantajlı  kesimler lehine yapılan düzenlemelerin Anayasa'nın eşitlik ilkesine aykırı  olmayacağı  öngörüldü.
8,5 yıllık iktidarımızda engellilerimize, yaşlılarımıza, korunmaya muhtaç çocuklarımıza, şehit ailelerimize, gazi ve malullerimize, muhtaçlarımıza, garip-gurebamıza sıcak bir gönül ve yaygın imkânlar sunduk.
Bu alanda büyük gelişmeler sağladık.
Sosyal devlet olma bilinci ve sorumluluğuyla büyük reformlar yaptık.
Daha büyük, daha çarpıcı  işlerimiz sırada...
2023'e doğru korunmaya, kollanmaya muhtaç bütün kesimlerimiz için çok önemli işler planladık.
Bu icraatlerimizi ve planladığımız büyük işleri kesim- kesim sıralamadan önce 2023 için genel sosyal hizmetler vizyonumuzu ifade edelim.
Sosyal Hizmetlerde 2023 Hedeflerimiz
Türkiye'yi sosyal hizmet alanında evrensel yaklaşımlarla model ülke haline getireceğiz.
Sosyal sorunlara uluslararası  çözümler üretebilecek çok yönlü sosyal hizmet politikaları  geliştireceğiz.
Sosyal hizmetlerin aile, kadın, çocuk, genç, engelli, yaşlı  ve evsizlere yönelik alanlarında ihtisaslaşması  sağlanacaktır.
Aile bütünlüğünün korunması, güçlü ve mutlu aileler için aileye aile içinde destek verilerek her aileye ulaşabilecek sosyal hizmet danışmanlığı  sisteminin kurulmasını  sağlayacağız.
Koruyucu ve önleyici sosyal hizmetlerde gönüllü hizmetler ve yerel yönetimlerin etkinliğinin artırılması  kapsamında, Aile Sosyal Destek Programı  (ASDEP) uygulamasına geçilecektir.
Her bireyin yaygın ve örgün eğitimle çocuk hakları  ve kadın hakları  konusunda daha duyarlı  olmalarını  sağlamak için tüm tedbirleri alacağız.
Kadının saygınlığından hareketle; modem fiziki şartlara sahip kadın konukevlerinde kalan mağdur kadınlarımızın kendi kendilerine yeterli olmaları  ve hayata sağlam tutunabilmeleri için istihdam politikaları  geliştireceğiz.
Bakıma ihtiyaç duyan bireylere eğitimli bakım elemanı  temin edilecektir.
18-60 yaş arası  evsizlere sosyal destek ile barınma imkanı  sağlanacaktır.
Merkezden yürütülen sosyal hizmetler, yerelleştirilerek yerel yönetimler aracılığı  ile ihtiyaç sahiplerine ulaştırılacaktır.
Sosyal hizmet sunan tüm kurumların eşgüdüm içinde çalışmasını  sağlayacağız.
Sosyal hizmetlere tüm vatandaşların kolay erişimini sağlayacak İnteraktif Sosyal Hizmet Sunumunu yaygınlaştıracağız.
Sosyal hizmetlerin tanınması  amacına yönelik olarak, üniversitelerde Sosyal Hizmet Bilgilendirme Ofisleri açacağız.
Engelliler
Engelli vatandaşlarımız, her bakımdan diğer vatandaşlarımızla aynı  refah düzeyi, eğitim, sağlık ve diğer sosyal hizmetlere sahip olmalıdır ki, geleceğin güçlü toplumu Türkiye'yi inşa edebilelim.
Bu açıdan iktidarımız engellilerimize daha önce verilmiş  hakların ve imkânların kat-be-kat üstünde hizmetler ve imkanlar sundu.
Onların değerli, eşit ve katkı  veren vatandaşlar olarak ailelerine, çevrelerine ve ülkemize katkı  vermesi için büyük işler başardık.
Fakat engellilerimiz için de çıtayı  yükselttik.
2023 vizyonumuz, engellilerin önündeki bütün engellerin kaldırılmasını  öngörüyor.
Özürlüler Kanunu ile engellilerin sağlık, eğitim, rehabilitasyon, istihdam, bakım ve sosyal güvenliğine ilişkin sorunlarının çözümü ile her bakımdan gelişmelerini ve önlerindeki engelleri kaldırmayı  sağlayacak tedbirler aldık.
Bu düzenlemelerin en önemlilerinden biri bakıma muhtaç engelli bireylerin evde bakımlarının desteklenmesidir.
Bu uygulama ile ailesi yanında bakılan engelliler için SHÇEK tarafından aileye aylık asgari ücret tutarında ödeme yapılmaktadır.
Bu kapsamda 2006-2011 yıllarında toplam 2 milyar 970 milyon TL ödeme yapılmıştır.
Muhtaç, engelli ve yetimlerimize Vakıflar Genel Müdürlüğü de aylık bağlıyor.
2011 yılı  itibariyle bir kısım muhtaç, engelli ve yetimlerimizin her birine aylık 330,6 TL ödüyoruz.
iktidarımız döneminde çalışamayacak durumda olan ya da iş  bulamayan engellilere bağlanan aylıkları  2 ila 3 kat oranında artırdık, kapsamını  genişlettik.
ihtiyacı  olan tüm engelli çocukların özel eğitim ve rehabilitasyon merkezlerinden ücretsiz yararlanmasını  temin ettik.
Özel eğitim sınıflarında eğitim gören engelli çocukların ulaşımlarını  ücretsiz servislerle sağlıyoruz.
Ücretsiz ders kitabı  dağıtılması  kapsamında Türkiye'de ilk defa görme engelli çocuklarımız ve gençlerimiz için kabartma (Braille) alfabe ile yüzlerce çeşit kitap üretildi ve dağıtıldı.
Engelli işçi çalıştıran işverenlerin ödedikleri sigorta primlerinin tamamını  Hazine'ce karşılıyoruz.
Kendi namına çalışan engellilere de isteğe bağlı  erken emeklilik hakkı  verdik.
Bakıma muhtaç engelli çocuğu olan kadın sigortalılara dörtte bir oranında erken emeklilik hakkı  tanıdık.
Engellinin sahip olduğu bir evini emlak vergisinden muaf tuttuk.
Engellilere destek olmak amacıyla; eğitimleri, meslekleri, günlük yaşamları  için özel olarak üretilmiş  her türlü araç-gereç ve özel bilgisayar programlarını  Katma Değer Vergisi'nden istisna tuttuk.
Kamuya açık her türlü yol, kaldırım, yaya geçidi, açık ve yeşil alanlar, spor alanları  ve benzeri sosyal ve kültürel alt yapı  alanları  ile binaların, şehiriçi toplu taşıma araçlarının engellilerin kullanımına uygun duruma getirilmesini mecburi kıldık.
Engellilere karşı  yapılan ayrımcı  uygulamalara ceza hükmü getirdik.
2010`dan başlayarak kamudaki engelli istihdamını  kadro sınırlaması  dışında bıraktık.
Bu değişiklik ile kamu kurum ve kuruluşlarının 2010 yılı  içerisinde engelli kontenjanlarının tamamını  kullanmalarına imkân sağlanmıştır.
2002 yılında kamu kurumlarında istihdam edilen engelli memur sayısı  6103 iken, 2010 itibariyle 19 bine yükselttik, yani 3 kat artırdık.
Kamu kurumlarında ve özel sektörde istihdam edilen işçi sayısı  2002 yılında 10.883 iken, 2010 yılında 32.257'e yükselttik.
Yani 3 kat artırdık.
Devlet Memurları  Kanunu'nda yapılan değişiklikle, eşi, çocuğu veya kardeşi engelli olan personelin, bu yakınlarının eğitim alabileceği il veya ilçeye atanmasına imkân sağladık.
Engelli aile ferdi bulunan kamu çalışanlarına bakım amacıyla günde 1 saat izin hakkı  verdik.
Engellilerin herkes gibi tüm alanlardaki hak ve hizmetlere ulaşabilmesi temel amacımızdır.
Ulaşılabilirlik Stratejisi ve Eylem Planı, engelsiz yaşam çevreleri oluşturulması  için merkezi ve yerel yönetim kurumlarınca yapılacak bütüncül ve sistematik çalışmaları  içermektedir.
Temel hedefi, bakıma muhtaç durumda olan engelli bireylerin ve ailelerinin yaşam kalitelerinin artırılması,
bakım hizmetlerinin herkes için ulaşılabilir, daha kapsamlı, kaliteli ve finansman açısından sürdürülebilir bir düzeyde verilmesi olan Bakım Hizmetleri Stratejisi ve Eylem Planı'nı  da yürürlüğe koyduk.
Engellilerimiz için yaptığımız icraatlerin bir özetini sunuyoruz...
2006 yılından itibaren evde bakılan her engelli birey için bakımı  yapan kişiye (anne, abla, teyze, vs.) bir tam asgari ücret ödeme uygulamasını  başlattık.
Şimdiye kadar 284 bin engelli kişi bu kapsama alındı.
Bakım altında bulunan engellilerimizin yaşamlarını  daha rahat bir ortamda sürdürebilmeleri amacıyla "Engelsiz Yaşam Merkezi" uygulamasına geçtik.
Halen 93 yaşam evinde, en fazla her evde 12 engelli bakılacak şekilde hizmet sunulmaktadır.
Ailesi yanında bakılmakta olan engelli ailelerinin özel durumları  nedeni ile geçici ve "misafir" olarak SHÇEK Bakım Merkezlerimizde bakımlarını  sağlıyoruz.
Engellilerimiz için 2023  Hedeflerimiz
2023 hedefimiz; engellilerin sosyal ve ekonomik hayatlarını  daha kolay sürdürebilmeleri amacıyla barınma, ulaşım, iletişim ve çalışma şartlarına dair asgari standartların sağlandığı
ve ülke geneline yaygınlaştırıldığı,
engellilerin sosyal dışlanmışlık duygusundan kurtulduğu bir Türkiye'dir.
2023'e kadar yeşil bayrak ve etiketli Engelsiz Alan projemiz hızla meyvelerini verecek
ve engelli dostu bir dönüşüm artık her yerde olacaktır.
Amaç, engellilerimizin sokağa çıkması,
toplum hayatının her alanında katılmasıdır.
Engellilerin iş  yaşamına katılmaları  ve kendi hayatlarını  idame ettirmelerine yönelik beceri kazanmalarına önem vereceğiz.
Engellilerin kentlerde sosyal hayata tam katılımı ve ulaşılabilirliği sağlanacaktır.
Engellilere yönelik sosyal hizmetin bir hak olduğu anlayışından hareketle; çalışabilecek durumda olan engellilere daha fazla istihdam imkanı sağlayacağız.
Yaşlılarımız
Yaşlılarımız bugünümüzün temelini atmış, bize hayat, eğitim, terbiye, kültür ve dünyaya bakış  bahşetmiş  varlıklarımızdır.
Bu nedenle biz yaşlılarımıza yük değil, servetimiz olarak bakıyoruz.
Sosyal devlet olarak da onların rahat geçimli, sağlıklı  ve esen bir hayat sürmelerini temin etmek esastır.
Yaşlılarımızı  yalnız ve muhtaç bırakmak ve sosyal hayat dışındaki mekânlara mahkum etmek yerine, onlara aile ve sosyal hayatımızın içinde erdem ve deneyim kaynakları  olarak hürmet ve itibar etmek kültürümüzün temel bir unsurudur.
iktidarımız yaşlılarımıza yönelik olarak hayat şartlarını  iyileştirici önlemler almış,
bu kapsamda yaşlılarımıza yönelik büyük sağlık, sosyal ve kültürel hizmetlere imza atmıştır.
2050 yılı  göstergelerine göre hızla yaşlanan dünya ülkelerine Türkiye'nin de ekleneceği öngörülmektedir.
Bunun için şimdiden nüfusumuzun yaşlanmasını  önleyici tedbirler alıyoruz.
Başlatılan bir pilot çalışma ile Kayseri, Adana, Izmit, Gölcük ve Kırıkkale'deki devlet hastanelerinde Geriatri (yaşlı  sağlığı) poliklinikleri açtık.
Bu hastanelere başvuran yaşlılarımızın kolay ve hızlı  hizmet almalarını  sağladık.
Yaşlılık aylığı  alan yaşlılarımızın ayakta tedavilerinde; ilaç, ortez, protez ve gözlük gibi sağlık giderlerini karşılamasını  sağlamak için yeşil kart almalarını  sağladık.
Anayasa'nın 10. maddesinde yapılan değişlikle kadınlarımıza, yaşlılarımıza, engellilerimize şehitlerimizin dul ve yetimlerine pozitif ayrımcılık düzenlenmesi yapılarak, bu kısımda yer alan vatandaşlarımızın ayrımcılığa maruz kalmamaları  anayasal güvenceye alınmıştır.
Bu anayasa değişikliğinden sonra, Sağlık Bakanlığı'na bağlı  hastanelerde yaşlı, engelli ve kadınların hastane polikliniklerinde pozitif ayrımcılığa tabi tutulup tedavilerini ayrı  polikliniklerde yapmaları  için çalışma başlattık.
85 yaş  ve üzerindeki yaşlı  vatandaşlarımız artık maaşlarını  PTT aracılığıyla evlerinde alıyorlar.
Yaşlılık maaşı  2002 yılında 3 ayda bir 65 TL olarak ödenmekte iken, biz 2011 yılı  itibariyle bunu 210 TL'ye yükselttik.
Yani 3,5 kat artırdık.
2011 yılı  itibariyle en düşük SSK emekli aylığın' 740 TL'ye,
en düşük BAĞKUR emekli aylığın' 597 TL'ye,
en düşük SSK tarım emeklisi aylığını  577 TL'ye,
en düşük BAĞKUR tarım emeklisi aylığın' ise 451 TL'ye yükselttik.
2002 yılında 63 huzurevinde 4952 yaşlıya hizmet verilirken, 2010 itibarıyla 96 huzurevinde 7741 yaşlımıza hizmet veriyoruz.
Fiziki koşullar ve hizmet standartlarını  iyileştirdik,
daha da iyileştirmek için kesintisiz çalışmalar yapıyoruz.
Yaşlılarımıza hizmet sunan huzurevlerinin daha yaşanabilir hale gelmesi için, odalarda kalan yaşlı  sayısını  azalttık,
1 ve/veya 2 yaşlının kalacağı  şekilde yeniden düzenledik.
Yaşlılarımızın toplum içinde, ev ortamında bakımı  için geliştirilen ve 2010 yılında uygulamaya konulan Yaşlı  Evi projesini Ankara'da başlattık, yaygınlaştırmayı  planlıyoruz.
"Türkiye de Yaşlıların Durumu ve Yaşlanma Ulusal Eylem Planı"nı  hazırladık.
Çocuk, genç, yaşlı  ve engellilerimizin bakıldığı  kuruluşlarımızda yapılan yeni düzenleme ile istihdam edilen "bakım ve temizlik" elemanlarının eğitimli ve sayısının yeterli olması  için iyileştirme çalışmaları  yaptık.
2010 yılı  itibariyle huzurevi bakımını  tercih etmeyen yaşlılarımıza, evlerinde sosyal- psikolojik destek hizmeti veren 5 Yaşlı  Hizmet Merkezi kurduk.
Türk Ceza Kanunu'nun "nitelikli hırsızlık" ve "nitelikli yağma" ile ilgili maddelerinde değişiklik yaparak, suçun engelli ve yaşlılara karşı  işlenmesi durumunda verilecek cezaları  üçte bir oranında artırdık.
Yaşlılarımız İçin 2023 Hedeflerimiz
Tüm yaşlılarımıza, evlerinden ve sosyal çevrelerinden ayırmadan yaşamlarını  sürdürebilecekleri sosyal ve ekonomik destek vermek hedefimizdir.
Onların güvenli, rahat, sağlıklı, mutlu bir ömür sürmeleri için verdiğimiz hizmetleri hem çeşitlendirecek,
hem de niteliğini artıracağız.
Maalesef ileri yaşlarda yalnızlığa itilen sadece maddi destek sağlanarak, manevi destekten ve aile sıcaklığından mahrum bırakılan yaşlılarımıza aile ve sosyal hayatın içinde hak ettiği yeri vereceğiz.
Geçmiş  dönemlerimizde zemini hazırlanan evde bakım sistemini geliştirecek,
sağlık ve sosyal problemler yaşayan yaşlılarımıza bakım desteklerini yaşadıkları  ortamlarda sağlayacağız.
2023 yılına kadar huzurevi kapasitelerini artıracağız.
Hayat standartlarını  iyileştirerek, ihtiyaç duyan yaşlılarımızın hizmetine sunacağız.
Gündüzlü bakımına ihtiyaç duyan yaşlılarımıza "Yaşlı  Kreşleri" adı  altında mekânlar açacak
ve bu mekânlarla yaşlılarımızın yalnızlığa terk edilmemelerini sağlayacağız.
"Yaşlılık Enstitüsü" kuracağız.
Giderek yaşlanan nüfusumuza yönelik yapılan çalışmaları  tek çatı  altında toplayacağız.
Bu alanda yapılan bütün hizmetleri bir kurumsal çerçeve altında yürüteceğiz.
Yaşlıların yasal hakları  konusunda bilinçlendirilmesi
ve resmi kurumlardan ihtiyaç duydukları  yardımı  kolaylıkla alabilmelerinin sağlanması  için gerekli iletişim kanallarını  oluşturacağız.
Korunmaya Muhtaç Çocuklarımız
Güçlü bir toplum olma hedefımizde muhtaç ve korumasız insanlarımızı  gözetmek en önemli alanlardan birisidir.
Kimsesiz, korunmasız, yardıma muhtaç çocuklarımız' sadece bakılacak değil,
geleceği inşa edecek ve milletimize hizmet edecek fertler olarak görüyoruz.
Onlar için yaptıklarımızı  daha da çoğaltacak, daha da artıracak,
kalitesini daha da yükselteceğiz.
Bu alanda yaptığımız icraatlerin bazıları  şunlardır: SHÇEK tarafından 2002 yılında kişi başına aylık olarak yapılan nakdi yardım miktarı  57,6 TL iken, 2011 yılı  itibarıyla bu miktarı  4 kat artırarak 235 TL'ye yükselttik.
Ayrıca, SHÇEK korunmaya muhtaç çocuklara kurumsal bakım hizmeti vermekte,
bu çocuklar evlat edindirilebilmekte,
bunların koruyucu aile yanında ya da kendi ailelerinin yanında bakımları  sağlanabilmektedir.
2010 sonu itibariyle 78 çocuk yuvasında fiilen bakılan 4169 çocuk, 97 yetiştirme yurdunda ise 4769 genç bulunmaktadır.
Korunma altında bulunan ve 18 yaşını  tamamlayan 32 bin gencimiz bugün itibari ile kamu kurum ve kuruluşlarında işe yerleştirilmiştir.
Çocuk yuvaları  ve yetiştirme yurtlarında 20-25 kişinin kaldığı  koğuşları  3-6 kişilik odalara dönüştürdük.
Duygusal, cinsel veya fiziksel istismara uğrayan çocukların geçirdikleri travma ve içine girdikleri davranış  bozukluklarını  gidermek için 23 Bakım ve Sosyal Rehabilitasyon Merkezi açtık.
2002 yılında 30 kişiye bir bakım elemanı  düşmekte iken, sosyal hizmet kuruluşlarındaki bakım standartlarını  yükselttik.
Engelli Bakım Merkezleri'nde bir vardiyada 6 engelliye, Çocuk Yuvalarında 6-8 çocuğa, Huzurevlerinde 15 yaşlıya hizmet sunan, en az meslek lisesi veya lise mezunu olan bakım sertifıkalı  elemanlar istihdam ediyoruz.
2005 yılından beri, dar gelirli aile çocuklarına maddi destek veriyoruz.
Çocukların yetiştirme yurtlarından çok ailelerinin yanında bakımlarını  sağlıyoruz.
Bu kapsamda 36 bin çocuğa maddi destek veriyoruz.
SHÇEK bakımında bulunan çocuklarımızın da ev ve aile ortamının güvenliğini, sıcaklığını  hissedebilecekleri,
toplumsal yaşamı  ve komşuluk ilişkilerini, toplumun örf ve adetlerini yaşayarak öğrenebilecekleri,
5-6 çocuğun bir arada kaldığı  "Çocuk Evleri"ni yaygınlaştırıyoruz.
Halen 323 Çocuk Evinde 1813 çocuk bakılmakta ve eğitilmektedir.
Çocuk yuvası  ve yetiştirme yurtlarının koğuş  tipi yapısının olumsuzluklarını  azaltmak amacıyla "Sevgi Evleri" uygulamasını  başlattık.
Halen 37 Sevgi Evi sitesinde, yani 280 villa tipi evde 2224 çocuk barındırılmaktadır.
Çocuk Evleri ve Sevgi Evlerinin modelinin sağladığı  aile ortamı  sayesinde bu yaş  grubundaki çocuklarımızın okul başarıları  da yükselmiştir.
2002 yılında çocuklarımızın ÖSS başarısı  % 31 iken, bu oran 2 kattan fazla artarak 2010 yılında % 70 seviyesine ulaşmıştır.
2002 yılında 515 çocuk Koruyucu Aile hizmetinden yararlandırılmakta iken, 2010 sonu itibariyle bu sayı  1227'ye yükselmiştir, yani 2 kattan fazla artmıştır.
Ebeveyn bağı  bulunmayan çocukların sıcak bir yuvaya kavuşturulması  için çalışmalara hız verdik.
Bugüne kadar 11 bin çocuğun evlat edindirilerek aile ortamına kavuşmalarını  sağladık.
Aileye Dönüş  ve Aile Yanında Destek Uygulaması  ile 2005 yılından bu yana ekonomik yoksulluk gerekçeleri ile çocuklar korunma altına alınmıyor.
Böylece muhtaç çocuklarımız kendi aile sıcaklığından kopmuyor.
Daha önce bu gerekçelerle koruma altına alınan çocuklarımızı  da ailelerine döndürüyoruz.
Onları, kendi öz aileleri yanında destekliyoruz.
Bu kapsamda bugüne dek 30 bin çocuğu ailesinin yanında destekledik.
Çocukların toplumun değerleriyle yetiştirilebilmesi için meskun mahallerde 6-8 çocuğun barınabileceği evler düzenledik.
Oluşturulan evlerin sayısı  284 olup, fiilen bakılan 1124 çocuk bulunuyor.
Suça yöneldikleri tespit edilen çocukların davranış  bozukluklarını  gidermek amacıyla rehabilitasyon süreci tamamlanıncaya kadar geçici süre bakım ve korunmalarının sağlandığı  yatılı  sosyal hizmet kuruluşları  olan Koruma Bakım ve Rehabilitasyon Merkezleri açtık.
Halen 8 merkezde 137 çocuğa hizmet veriyoruz.
Duygusal, cinsel ve/veya fiziksel istismara uğradıkları  tespit edilen çocukların olumsuz yaşam deneyimlerinden kaynaklanan travma ve/veya davranış  bozukluklarını  gidermek için 23 merkezde 354 çocuğa rehabilitasyon hizmeti veriyoruz.
2015 yılına kadar merkez sayısını  39'a ulaştıracağız.
Korunmaya Muhtaç Çocuklarımız İçin 2023 Hedeflerimiz
Korunmaya muhtaç çocuklarımızın gelecekte güçlü toplumumuzun eşit ve üretken fertleri olması  için halen verilen hizmetleri, yardımları  ve destekleri hem artıracak,
hem de daha kaliteli hale getireceğiz.
Burada amacımız, korunmaya muhtaç çocuklarımızı  en baştan korunma ihtiyacı  gerektirmeyecek sıcak, doğal ve sosyal aile ortamlarında desteklemektir.
Kamu hizmetlerini yaygın ve kaliteli hale getirdikçe aslında çocuklarımızın korunma ihtiyacını  da azaltıyoruz.
Fakat korunmaya muhtaç çocuklarımız mevcut oldukça, onlara da sevgi ve şefkat veren,
aynı  zamanda onları  geleceğe hazırlayan hizmetleri ve kurumları  da hem yeterli, hem de kaliteli hale getirmek amacımızdır.
2023 vizyonumuzda bu amaca yönelik şu hedefleri gözeteceğiz: Çocukların doğuştan sahip olduğu zekâ ve yeteneklerini geliştirecek biçimde eğitim, bakım ve sağlık hizmetlerini yaygınlaştıracak
ve fırsat eşitliğini güçlendireceğiz.
Beyin yapısı  ve fonksiyon gelişiminin tamamlandığı  0-6 yaş  grubu erken çocukluk gelişimine yönelik çalışmaları  daha da artıracak
ve bu çerçevede okul öncesi eğitime önem vereceğiz.
Korunmaya muhtaç çocuklara yönelik olarak sunulan hizmetleri çocukların sosyal ve kişisel gelişimlerini, toplumla bütünleşmelerini destekleyecek bir yapıda sunacağız.
Çocuğun yararının üstün tutulduğu, bireyin, ailenin, toplumun ve devletin tam katılımına dayalı  "Çocuk Hakları  Kültürü" temelinde "Çocuk Ombudsmanlığının" kurulmasını  sağlayacağız.
Her çocuğun mutlaka bir aile yanında yaşamını sürdürmesi gerektiği görüşünden hareketle; sosyal yoksunluğu olan çocukların yatılı  kuruluş  bakımı  yerine "Profesyonel Koruyucu Aile veya Evlat Edindirme Sistemi"ni bu durumdaki tüm çocukları  kapsayacak şekilde yaygınlaştıracağız.
Çocukları  ile birlikte yalnız yaşayan annelere, yaşamlarını  çocuklarından ayrılmadan daha güvenli ve sağlıklı  olarak sürdürebilmeleri için, barınma öncelikli "Stüdyo Evler" ile birlikte her türlü sosyal desteği sağlayacağız.
"Aileye Dönüş  ve Aile Yanında Destek Uygulaması" ile 2014 yılı  sonu itibariyle 45 bin çocuğu destekleyeceğiz.
2014 yılı  sonunda 25 Sevgi evi sitesini (150 villa tipi ev) daha faaliyete sokacağız.
Kanunla ihtilafa düşen suça sürüklenen veya suç mağduru olan bütün çocukların ifade ve beyanlarının tek bir merkezde toplanarak, bu çocukların her türlü travma ve örselenmeye karşı  korunması  için gerekli önlemlerin alınmasını  sağlayacağız.
Uyuşturucu ve alkol kullanımı  ile şiddet olaylarının önlenmesi için orta öğretim kurumlarında kurumsal işbirliği ile "Okul Sosyal Hizmetleri"ni başlatacağız.
Koruma Bakım ve Rehabilitasyon Merkezlerinin sayısını  2015 yılına kadar 17'ye çıkaracağız.
Şehitlerimizin Dul ve Yetimleri, Malullerimiz ve Gazilerimiz
Vatanımızı savunma yolunda en değerli varlıklar' olan canlarını  feda edenler, bu toplumun hem şeref kaynağı, hem de minnet duyduğumuz kahramanlardır.
AK Parti iktidarı  olarak güvenlik güçlerimizden şehit verdiklerimizin ardında kalan eşlerini, çocuklarını, ailelerini, gazilerimizi ve malullerimizi asla korumasız, muhtaç ve boynu bükük bırakmadık.
Güçlü toplum olabilmek için o toplumun güvenliği için canlarını  verenlerin, yaralananların, sakatlananların ve gazilerin haklarını-hukuklarını  gözetmek gereklidir.
Bu bilinçle şehitlerimizin aileleri, gazi ve malullerimiz için pek çok yeni ve etkili destekleri hayata geçirdik.
Bunlardan bazılarını  zikredelim: Bakımına muhtaç olanlara ve ölenlerin dul ve yetimlerine en yüksek devlet memuru aylığı  üzerinden, diğer malullere ise mevcut aylıkları  üzerinden 30 yıl hizmet yapmış  memur gibi emekli ikramiyesi ödüyoruz.
Terörle Mücadele Kanunu kapsamındaki görevler nedeniyle malul duruma düşerek aylık bağlananlarla, ölenlerin aylığa hak kazanan dul ve yetimleri (Kamu Konutları  Kanunu'nda gösterilen özel tahsisli konutlarda oturanlar hariç olmak üzere) bir yıl süreyle kamu konutlarından yararlanmaya devam edebiliyorlar.
Bu süre sonunda ayrılanların, kamu konutundan yararlanmayanların, özel tahsisli konutlarda oturanların istekleri halinde ise ikametgâh olarak kullanacakları  yurtiçindeki taşınmazın kira bedelini 10 yıl süre ile karşılamaktayız.
Günlük hayatını  idame ettirme zorluğu çeken terör malullerimizi kamu kurum ve kuruluşlarında ya da özel yurtlar ile huzurevlerinde parasız olarak barındırıyoruz.
Malullerimize öncelik sıralamasına göre ve bir defaya mahsus olmak üzere Faizsiz Konut Kredisi kullandırıyoruz.
Şehitlerimizin aile fertleri, şehit aylığı  bağlanır bağlanmaz TOKİ  tarafından sağlanan faizsiz 60.000 TL konut kredisinden yararlanabiliyorlar.
Bu konut kredisinin taksitleri, şehit aylığından 1/4 oranında kesilerek borç bitene kadar aynı  şartlarda devam ediyor.
Bugüne kadar 14.000 şehit yakını  bu krediden faydalandı.
Memur ve kamu görevlilerinden terör eylemlerinde yaralanan, sakatlananlar ile şehit olanların dul ve yetimleri, Emekli Sandığı'nca verilen tanıtım kadarıyla kamu kurum ve kuruluşlarına ait bütün hastanelerde muayene ve tedavi ediliyorlar.
Malul olanların kaybedilen uzuvları, yurt içi veya yurt dışında en son teknik usullere göre yapılması  mümkün sun'ileriyle tamamlatılıyor,
gerekirse tamir ettiriliyor veya yenisi yaptırılıyor.
Bugüne kadar 10 bin şehit yakınımızı  istihdam ettik.
Terör nedeni ve etkisiyle şehit olan kamu görevlileri, er-erbaş  ile geçici ve gönüllü köy korucularının eş, çocuk veya kardeşlerinden birisine kamu kurum ve kuruluşlarında iş  imkanı  sağlıyoruz.
Şehit aileleri ve gazilerimizden ayakta tedavide sağlanan ilaçlar ve tıbbi malzemeler için katılım payı  almıyoruz.
ihtiyaç duydukları  her türlü ortez, protez ve diğer iyileştirici araç/gereçIerden fark almıyoruz.
Kısıtlama (süre vb.) getirmeksizin hepsini karşılıyoruz.
Harp malulleri ile şehitlerin çocuklarına ilköğretim öğrencileri için 1250, lise öğrencileri için 1875 ve yüksek öğrenim öğrencileri için 2500 gösterge rakamlarının memur aylık katsayısı  ile çarpımı  sonucu bulunacak tutar kadar, eğitim ve öğretim yardımı  yılda bir kez toptan ödenmektedir.
Harp malulleri ile şehitlerin çocuklarına Devlet Parasız Yatılılıktan sınavsız olarak yararlanma imkanı  verdik.
Özel sektöre ait anaokulları, ilköğretim ve ortaöğretim okulları, dershaneler, kurslar, motorlu taşıt sürücüleri kursları, öğrenci etüt eğitim merkezleri, hizmet içi eğitim merkezleri, özel eğitim ve rehabilitasyon merkezlerinde öğrenim gören öğrenci sayısının yüzde 3'ünden az olmamak üzere ücretsiz olarak okutulacak öğrenci kontenjanından şehit ve malul gazi çocuklarına öncelik veriyoruz.
Yüksek öğrenime devam eden öğrencilerden bütün şehit ve gazi çocuklarını  yurtlara öncelikli olarak yerleştiriyoruz.
Öğrenim süreleri boyunca yurtlarda yurt ücreti ve depozito almaksızın barındırıyoruz.
Aynı  zamanda yüksek öğrenim kredilerinde de öncelik veriyoruz.
Şehit olan personelin geride kalan çocuklarından yüksek öğrenim kurumlarında öğrenim görenlerden yüksek öğretim katkı  payları  almıyoruz.
Şehit eşi öğretmenlerin yer değiştirme suretiyle atanmalarında hizmet puanı  ve sıra esası  gözetmiyoruz.
İlköğretim kurumlarına kaydedilecek veya okullar arasında nakledilecek şehit çocuklarına, talepleri halinde istedikleri okullarda öğrenim görebilme imkanı  sağlıyoruz.
Velisi şehit olan öğrenciye, öğrencilik halinin devamı  koşuluyla öğrenim süresince burs veriyoruz.
Kullanım hakkı  Gençlik ve Spor Genel Müdürlüğüne ait olan tesislerde yapılacak spor müsabakalarında, kendilerine "Gazi Tanıtım Kartı" verilen harp ve vazife malulü gazilerimiz için özel yer tahsisi yapıyoruz.
Sakatlık dereceleri itibariyle belirlenen aylık tutarları, hizmet erbabının ücretini esas alarak Gelir Vergisinden düşüyoruz.
Özel olarak üretilmiş  her türlü araç-gereç ve özel bilgisayar programlarını  Katma Değer Vergisinden istisna tuttuk.
Malullerimize ve şehit ailelerimize pek çok vergi muafiyeti tanıdık.
Baba ve annesinin müşterek olarak talep ettiği veya baba ya da annesinden biri ölmüş  ise sağ  olanın talep ettiği kardeşlerinden biri, istekli olmadıkça silah altına alınmamakta veya silah altında ise terhis edilmektedir.
Meskende tüketilen su ve elektrik enerjisinde indirim sağlıyoruz.
Şehit ailelerimiz ve gazilerimiz kamu kurum ve kuruluşlarına ait sosyal tesislerden faydalanabiliyorlar.
Devlet memuru olarak görev yapan şehit yakınlarının atanmasında kolaylık sağlıyoruz.
Milli Piyango idaresi tarafından verilen bayilik ruhsatlarında kolaylık temin ediyoruz.
Hac kontenjanından yararlanma hakkı veriyoruz.
Yardıma, bakıma ve korunmaya ihtiyaç duyan şehitlerimizin eş, çocuk, anne ve babalarına; SHÇEK'e bağlı çocuk yuvaları, yetiştirme yurtları, kreş  ve gündüz bakım evleri, huzur evleri, bakım ve rehabilitasyon merkezleri, kadın misafirhaneleri, yaşlı  danışma merkezlerinde öncelik tanıyoruz.
Geçen süreçte her türlü anayasal ve yasal güvenceye kavuşturulan şehitlerimizin dul ve yetimleri ile gazilerimizin her türlü sağlık, rehabilitasyon, eğitim, bakım, insanca yaşayabilmek için gelir ve öncelikli olarak iş  ve meslek sahibi olmaları
ve kendilerini asla kimsesiz ve hamisiz hissetmemelerini temin etmek vicdan ve namus borcumuzdur.
Tüm bu konularda yapılması  gereken her şey eksiksiz olarak yapılacaktır.
Vakıflar
Uygarlığımızın eşsiz yönlerinden birisi çok güçlü bir vakıf geleneğine sahip olmasıdır.
Diğergamlık, başkalarını düşünmek, gözetmek, insanların hizmetine gönüllü olarak koşmak, varlığını  toplumun geleceğine adamak çok önemli erdemlerimizdir.
Dolayısıyla vakıflar, geçmişimizi bugüne taşıyan can damarlarımızdır.
Vakıflar, aynı  zamanda bugünümüzü geleceğe bağlayan en önemli köprülerdir.
Çağdaş  sivil toplumun önemli aktörlerinden birisi de vakıflardır.
Yani vakıflar sadece tarih ile ilgili değildir, toplumun bugünü ve geleceği ile de ilgilidir.
iktidarımız tarihi vakıflarımızı  ve vakıf eserlerimizi yaşatmak yolunda dev hizmetler yaptı.
Fakat bugünkü vakıfların da önünü açarak devletin dışında da sivil aktörlerin toplumsal hizmetlerinin desteklenmesine büyük katkılar yapmıştır.
AK Parti iktidarı, vakıf yoluyla kurulan ata yâdigârı  vakıf kültür varlıklarının bakım, onarım ve restorasyonunu büyük bir itina ile yürütmüştür.
1996- 2002 yılları  arasında 56 eser onarılmış  iken, 2003-2010 yılları  arasında 3484 adet eserin restorasyon çalışmalarını  yaptık.
Yani onarılan eser sayısını  8,5 yıl içinde 70 kat artırdık.
Bunun için yaklaşık 1 milyar TL harcama gerçekleştirdik.
Hazine'den hiçbir katkı  almadan her yıl gelirinin yaklaşık % 50'sini yatırıma ayıran Vakıflar Genel Müdürlüğünün bütçesini, geçmiş  yıllara oranla katlayarak artırdık.
Kurumun 2003 yılı  bütçesi 44 milyon TL iken, 2011 yılı  bütçesi 401 milyon TL olarak öngörülmüştür.
Yani 10 kat artmıştır.
Son yıllarda çağdaş  yönetim teknikleri uygulayarak insanlığa çok çeşitli kültür ve medeniyet eserleri kazandırdık.
Bugüne kadar projelerinin dahi çizilmesine cesaret edilemeyen şaheser nitelikteki Süleymaniye, Üsküdar Selimiye, Yeni Camii Hünkâr Kasrı, Yenikapı  Mevlevihanesi gibi eserlerin ve yurdumuzun dört köşesindeki han ve kervansarayların onarımları  tamamlanmıştır.
Öte yandan ata yâdigârı  vakıf gayrimenkuller, yapılan bu çalışmalar sonucunda yıllarca kaldığı  sahipsiz ve atıl durumdan kurtarılarak değerlendirilmiştir.
Böylece 2003 ve 2010 yılları  arasında gerçekleştirilen toplam 1 milyar 750 milyon TL yatırımla 60 bin kişiye istihdam sağlanmış  ve toplam 450 milyon TL kira geliri elde edilmiştir.
Özel sektör imkânlarının seferber edilerek gerçekleştirilen sözkonusu yatırımlarda Vakıflar Genel Müdürlüğü bütçesinden hiçbir harcama yapılmamıştır.
Vakıflar İçin 2023 Hedeflerimiz
Biz, vakıflar' diğer STK'larla birlikte 3. sektör olarak görüyoruz.
Devlet ve özel sektör yatırım ve çabalarının yanısıra, 3. sektörün de olması  gerektiği gibi devreye girmesi milli güç potansiyelimizin tam olarak kullanılması anlamına gelir.
Başta eğitim ve sağlık olmak üzere diğer sosyal alanlarda vakıfların daha aktif ve etkin olması  için gereken altyapı  hazırlanmıştır.
2023'e doğru olan süreç tam anlamıyla bir hamle ve sıçrama dönemi olacaktır.
Vakıf eserlerimizi atıl bırakıp, sonuçta elden çıkmaları  yerine, onları  vakıf kavramına uygun olarak koruyarak kullanma anlayışını  esas alıyoruz.
AK Parti olarak, vakıf mirasının korunması
ve yaşatılması, vakıf anlayışının geliştirilmesi
ve yarınımızın teminatı  olan gençlere bu anlayışın kazandırılması  için büyük bir gayret ve özveri içerisinde çalışacağız.
Yurdumuzun her yanındaki dev eserlerden yaklaşık 10 bin kültür varlığının tamamının restorasyonunu aslına uygun olarak tamamlamayı  ve projesi çizilmemiş  eser bırakmamayı  hedefliyoruz.
Medeniyet değerlerimizin kurumsal taşıyıcısı  olan vakıf geleneğinin yeniden üretilmesi için de düzenlemeler yapacağız.
Böylece geçmişten günümüze kadar canlılığını  muhafaza eden vakıflarımızın geleceğe de taşınmasını  sağlamış  olacağız.
Yaşanbilir Çevre ve Marka ehirler
12 HAZİRAN GENEL SEÇİMLERİ
Seçim
Beyannamesi
Hedef: Marka Şehirler Yaşanabilir Çevre Su Kaynakları  Ormanlar Atık Yönetimi Çevreci Ulaşım Temiz Enerji Kaynakları  Yaşanabilir ŞŞehirler Altyapı  Hizmetleri Kent İçi Ulaşım Konut Kentsel Dönüşüm
Mülkiyet ve imar Planlaması  Engelsiz Şehirler Afet Yönetimi Yerel Yönetimler Küresel Rekabet İçin Şehir Politikaları  İstanbul Ankara İzmir Bölgesel ve Kırsal Kalkınma
AK Parti; çevrenin korunması  ile kalkınma ve refah toplumu olma arasında, akılcı, insani ve küresel bir dengenin kurulmasını  ana politika olarak benimser.
Partimiz, her ne sebeple olursa olsun çevre konusunda duyarsız davranılmasını
ve bu yönde alınacak tedbirlerin ertelenmesini, temel insan haklarından biri olan "çevre hakkı"nın ihlali olarak kabul eder.
Çevremiz; ata mirasımız, ana kucağımız, biricik hazinemizdir.
Bu hazinenin varisleri ise çocuklarımız ve bütün insanlık ailesidir.
Çevre; insanı, tabiatı  ve kültürel varlıkları  ile bir bütündür, parçalanamaz.
Zenginleşme uğruna; insanın, tabiatın ve kültürel varlıkların tahrip edilmesini, gelecek nesillerin haklarının çalınması ve gizli fakirleşme olarak değerlendiriyoruz.
Kalkınma adına gönül yıkarak, tabiatı  ve kültürel varlıkları  tahrip ederek sadece geleceğimizi fakirleştirebiliriz.
Tek yahut iki boyutlu değil "küresel" bakış açısına dayalı  çevre anlayışımız, politikalarımızın bütününe rehberlik etmekte;
ülkemizin sahip olduğu doğal zenginliği ve kültürel değerleri ortaya çıkarmak, bunları  canlandırmak, yaşatmak ve zenginleştirerek daha da geliştirmek için büyük bir kararlılık ve çaba göstermemize vesile olmaktadır.
Hedef: Marka Şehirler
Tarih boyunca medeniyetimiz, insanlığa örnek teşkil edecek derecede eşsiz şehirler kurmuştur.
Ancak AK Parti hizmete gelinceye dek, şehirlerimiz gereğince korunmamış,
hak ettiği değer verilmemiş
ve adeta yaşanılabilir olmaktan çıkarılmıştır.
Bu durum yadsınamaz bir gerçektir.
Bu nedenle, içinde yaşadığımız, çocuklarımızı  yetiştirdiğimiz, bir başka deyişle geleceğimizi şekillendirdiğimiz yaşam alanları  olan şehirlerimizin, 2023 hedefleri çerçevesinde ülkemizin gelişimi,
insanımızın refah düzeyinin artırılması,
rekabet ve işbirliğine hazır olması  için farklı  alanlarda "marka şehirler haline getirilmesini hedefliyoruz.
Bir taraftan geleneğin izlerini vefakâr bir titizlikle taşıyan, öte yandan da modern bir kentin sahip olması  gereken tüm alt ve üst yapılara sahip huzurla yaşanabilir şehirler kurmak, Partimizin 2023 vizyonunun temel önceliklerindendir.
AK Parti'nin 2023 Vizyonu ile Türkiye'de her şehir bir Dünya Markası olacaktır.
Şehirlerimiz terk edilen değil, aranılan, özlenilen, hayat bulan ve hayat veren cazibe merkezlerine dönüştürülecektir.
Partimiz; çevre ve şehircilikte kalkınma için; başta AB standartları  olmak üzere, Kyoto Protokolü ve Meksika Cancun iklim Değişikliği Konferansı  kararlarını  "tavizsiz" hayata geçirecektir.
2023 vizyonumuz; trafik sorunu asgariye indirilmiş, ulaşımı  rahat, tertemiz havası  ve doğası, tarihi ve kültürüyle bütünleşmiş  üst düzey estetiğe, etkin, duyarlı, şeffaf yönetimlere, güçlü ekonomiye, huzurlu ve mutlu insanlara sahip "yaşanabilir çevre ve şehirler" meydana getirmektir.
AK Parti 2023 Vizyonu ile toprağımız verimli ve yeşil, denizlerimiz güvenli ve mavi, sularımız bol ve berrak, geleceğimiz mutlu ve ak olacaktır.
AK Parti 2023 Vizyonu ile havamız, suyumuz ve tabiatımız temiz,
şehirlerimiz yaşanabilir ve sakin, insanımız huzurlu ve kedersiz olacaktır.
Yaşanabilir Çevre
Partimiz, sürdürülebilir kalkınma ilkeleri doğrultusunda sahip olduğumuz çevresel, kültürel ve tarihi değerleri temel kalıcı  zenginlik sayar.
Hedefimiz; ekonomik kalkınma ile çevre arasında en uygun dengeyi kurarak, uluslararası  standartlarda küresel çevre yönetim sistemiyle kalıcı  yaşam kalitesini en üst seviyeye taşıyacak bir yapı  oluşturmaktır.
AK Parti iktidarı, yukarıda çerçevesini çizdiğimiz çevre politikaları  doğrultusunda birçok projeyi hayata geçirmiş  olup, bunlardan bazıları  şunlardır: Ülkemizin Hava Kalitesi 2003 yılına kadar 16 adet yarı  otomatik cihaz ile ölçülebilirken, bugün 81 ilimizdeki 117 istasyonda tam otomatik cihazlarla ölçülerek, ölçüm sonuçları  halkımıza internetten anında duyurulmaktadır.
Ülkemizin sahip olduğu biyolojik ve kültürel zenginliği ortaya çıkaran ve koruyan çok sayıda proje üretilip gerçekleştirilmiştir.
Yürütülen imar, inşa ve ihya faaliyetleri günden güne artan çevre duyarlılığı  ile sürdürülmektedir.
Kıyı  ve deniz alanlarımız; çevre kirliliğine karşı  gelişen bilimsel veriler ve teknolojiler paralelinde etkin bir şekilde korunmaktadır.
AK Parti iktidarı, çevrenin korunması  için dev yatırımlara imza atmıştır.
Bu amaçla gerçekleştirilen yatırımlarla ilgili bazı  veriler şunlardır:
AB üyelik sürecinde en zor fasıllardan biri olan ve diğer ülkelerin en son müzakere edebildiği çevre faslı  21 Aralık 2009 tarihinde müzakereye açılmıştır.
Türkiye'nin iklim değişikliği ile mücadele konusunda alınan kararlarda daha etkin ve söz sahibi olabilmesini sağlamak amacıyla 26 Ağustos 2009'da Kyoto Protokolü'ne imza atılmıştır.
Türkiye, Cancun'daki iklim Değişikliği Taraflar Konferansı'nda, özel şartlarını  ihtiva eden bir maddeyi kabul ettirmiştir.
Yaşanabilir Çevre İçin 2023 Hedeflerimiz
Hava Kalitesi Ölçüm ve izleme İstasyonu sayısı  iki katına çıkarılacak
ve 2023 yılında hava kalitesi AB standartları  nda olacaktır.
Ülke genelinde biyolojik çeşitlilik varlığı tespit edilecek
ve korunması  için gereken bilimsel ve teknolojik altyapı  tesis edilecektir.
İklim değişikliğine uyum ve sera gazı  sınırlandırmasına yönelik sektöre' politikalara ağırlık verilecektir.
Üretimde ve diğer beşeri faaliyetlerde temiz teknolojilerin kullanımı  yaygınlaştırılarak, kirliliğin kaynağında azaltılması  sağlanacaktır.
Çevre denetimi ve yönetiminde bilgi ve iletişim teknolojilerinden de yararlanan etkili bir sistem kurulacaktır.
Büyük yerleşim alanlarındaki önemli bir çevresel sorun olan gürültü kirliliği ile mücadele hızlandırılacaktır.
Kara ve demir yolları  ile büyük hava alanlarının gürültü haritaları  çıkarılacak
ve gerekli tedbirler tavizsiz alınacaktır.
AB standartları  kapsamında: Türkiye için geniş  bir siyasi ve ekonomik reform gündemini ortaya koyan ve 2008 Yılı'nın Aralık ayı  sonunda yürürlüğe giren Ulusal Program'ın, 27 No'lu "Çevre" başlığı  altında yazılı  taahhütler yerine getirilecek ve izlenecektir.
Hava Kalitesi, Atık Yönetimi, Su Kalitesi, Doğa Koruma, Kimyasallar Yönetimi, Endüstriyel Kirlilik Kontrolü ve Risk Yönetimi, Genetiği Değiştirilmiş  Organizmalar, Gürültü Yönetimi gibi alanların altında yer alan ve sürekli gelişen Avrupa Birliği Çevre Müktesebatı'na uyum çalışmaları  tamamlanacaktır.
Özellikle, teknolojik yaklaşımı  değil, standartları  ve ortam kalitesini esas alan bir yaklaşım içinde olan "Çerçeve ve Yatay Mevzuat"ın uyum çalışmaları  hızlandırılacaktır.
Avrupa Birliği Çevre Müktesebatı'nda sektör bazında meydana gelen değişiklikler sürekli takip edilecek
ve ulusal mevzuat zenginleştirilecektir.
Çalışmaları  devam eden Çerçeve Su Koruma Kanunu, Temiz Hava Kanunu, Doğa Koruma Kanunu gibi tasarıların kanunlaşması  sağlanacaktır.
Avrupa Birliği'nin taraf olduğu "Uluslararası  Çevre Sözleşmeleri ve Protokolleri"ne dahil olma işlemleri tamamlanacaktır.
Avrupa Birliği'ne tam üyelik sürecinde, mevzuat uyumu öncelikli bir konu olarak gündemde yer alacaktır.
Türkiye; 300'ü direktif şeklinde olmak üzere 560'ı  aşkın mevzuatı  bünyesinde bulunduran Avrupa Birliği Çevre Müktesebatı'nın gereklerine tamamen uymaya ve bunları  uygulamaya yansıtacak koşulları  sağlamaya devam edecektir.
Çevre yönetiminde kullanılan araçlardan "çevresel bilgi altyapısı" ilgili ve etkili Sivil Toplum Kuruluşları ile işbirliği yapılarak güçlendirilecek
ve yaygınlaştırılması  sağlanacaktır.
Bunların dışında tüm dünyanın, önümüzdeki dönemde çevre politikalarının temelini teşkil edecek;
iklim Değişikliği, Biyoçeşitlilik, Çevre Sağlığı  ve Sürdürülebilir Kalkınma konularında AB standartları  gerçekleştirilecektir.
Su Kaynakları
Su; hayatın ve medeniyetin kaynağıdır.
iktidarımız su konusunda bugüne kadar çok büyük projeleri hayata geçirmeyi başarmıştır: 8,5 yılda 194 baraj ve gölet inşa edilmiş,
Türkiye'nin en yüksek barajı  olan Ermenek Barajı  tamamlanmış,
Avrupa'nın kendi sınıfında en büyük barajı  olan Çine Adnan Menderes Barajı  hizmete açılmış,
2002 yılından bugüne kadar 145 adet sulama tesisi ile 1 milyon hektar tarım arazisi suya kavuşturulmuş
ve böylece ülkemizin ekonomik sulanabilir 8,5 milyon hektar tarım arazisinin 5,5 milyon hektar' sulanmaya başlanmıştır.
8,5 yılda 549 adet taşkın koruma tesisi inşa edilerek, 139.000 hektar arazi taşkınlardan korunmuştur.
Böylece 2002-2011 yılları  arasında 900 tesis hizmete alınmıştır.
81 ilin içme suyu ihtiyacı  planlanmış  ve 25 milyon vatandaşımız kaliteli içme ve kullanma suyuna kavuşturulmuştur.
Susuzluk "kader" olmaktan çıkarılmıştır.
"1000 Günde 1000 Gölet inşa Projesi" başlatılmış,
250.000 hektar arazi sulanmış  ve 300.000 vatandaşımıza istihdam imkanı  sağlanmıştır.
Önümüzdeki süreçte bir damla suyun bile israf olmaması, verimli kullanılıp değerlendirilmesi
ve temiz tutulması  için birçok proje uygulanacaktır:
İçmesuyu şebekelerindeki kayıp kaçak oranlarını azaltmaya yönelik olarak başlatılan scada uygulaması ve şebekelerin uygun malzemelerden üretilen borulardan teşkil edilmesi uygulaması önümüzdeki dönemde yaygınlaştırılacaktır.
Yer üstü ve yer altı  su kaynaklarını  kapsayacak şekilde, hukuki ve kurumsal olarak "bütüncül su kaynakları  yönetimi modeli"ne geçilecektir.
Böylece tüm su havzaları  mutlak koruma altına alınacak,
kirlenmeye karşı  önleme stratejileri geliştirilecek
ve halkın buna katılımı  sağlanacaktır.
25 nehir havzasının tamamında "Nehir Havza Yönetim Planları" hazırlanacak,
bütün nehirlerimizdeki su kalitesi, Otomatik izleme istasyonları  ile izlenecek
ve AB standartlarında su kalite hedeflerinde % 75 oranında gerçekleşme sağlanacaktır.
Ülkemizin ekonomik sulanabilir 8,5 milyon hektar arazisinin tamamı  sulanacaktır.
Susuz arazi kalmayacaktır.
İçme suyu ve atıksu altyapısı  olmayan hiçbir belediye kalmayacak,
nüfusumuza 2040 yılına kadar yetecek içmesuyu temin edilecektir.
Ormanlar
Medeniyetimiz yeşil bir medeniyettir.
Yeşili, atalarımızın gelecek nesillere aktarmak üzere bıraktığı  bir emanet olarak gören Partimiz, ormanlarla ilgili çok önemli projeler gerçekleştirmiştir.
Türkiye, iktidarımız döneminde orman varlığını  arttıran nadir ülkelerden birisi olmuştur.
1992-2002 yılları  arasında senelik ortalama olarak 75.000 hektarlık alanda ağaçlandırma ve bozuk ormanların ıslahı  yapılabilirken, 2003-2009 yılları  arasında bu rakam 7 misli artırılarak 501.387 hektar alanda ağaçlandırma ve bozuk ormanların ıslahı  gerçekleştirildi.
2008, 2009 ve 2010 yıllarında toplam 1.448.274 hektarlık alanda çalışma yapılarak, 814 milyon adet fidanı  toprakla buluşturduk.
Ağaçlandırmada dünyada ilk üçe girme başarısını  gösterdik.
Orman varlığımızı  zenginleştirerek, 21,6 milyon hektara çıkardık.
2003 yılında başlattığımız kent ormanı  projesiyle, bugüne kadar 69'u il merkezlerinde ve 20 ilçe olmak üzere 89 yeni kent ormanı  kurduk.
Halen bütün alanlar değerlendirilmekte, karayolu kenarları, okulların bahçeleri, hastane ve cami avluları  ile mezarlıklar ağaçlandırılmaktadır.
Türkiye'yi, orman yangınlarıyla mücadelede çevre ülkelere de her an yardım edebilecek güçlü bir orman yangını  söndürme sistemine kavuşturduk.
Ormancılıkta 2023 Hedeflerimiz
Orman alanlarımız ülke topraklarımızın % 30'u olan 23,3 milyon hektara ulaştırılacaktır.
Milli Parklarımızın sayısını  50'ye, Tabiat Parkı  sayısını  ise 55'e çıkaracağız.
Kent ormanı  sayısı  iki katına çıkarılacaktır.
Ormanlarımızın tamamının tapu ve tescil işlemleri tamamlanacaktır.
Atık Yönetimi
2002 yılında 15 adet katı  atık düzenli depolama tesisi ile 23 milyon nüfusa hizmet verilirken, bugün 59 düzenli depolama tesisi ile 751 belediyede 41 milyon nüfusa hizmet verilmektedir.
Tehlikeli atıklarda ise, 2002 yılında 18 tesis ile 80.000 ton atık bertaraf edilirken, bugün 145 tesis ile 2.000.000 tona çıkarılmıştır.
Alın Yönetiminde 2023 Hedeflerimiz
Katı  atık ve tıbbi atık bertaraf tesisleri hızla tamamlanarak, bütün atıklar usulüne uygun bertaraf edilecektir.
Vahşi depolama uygulaması  tamamen tasfiye edilecek,
katı  atık düzenli depolama tesisleri mahalli idare birlikleri vasıtasıyla yapılarak, tüm belediye nüfusuna hizmet verecek şekilde yaygınlaştırılacaktır.
Ambalaj atıklarının % 38 olan geri dönüşüm oranı  % 60'a çıkarılacaktır.
Tehlikeli atıkların üretim noktasından nihai bertaraf ve geri kazanma tesislerine kadar hareketi elektronik kayıt ve takip sistemiyle yönetilecek;
tehlikeli ve zehirli atıkların kontrol dışı  atılması  önlenecektir.
Atıkların geri dönüşümü ile atıklardan elektrik ve ısı  enerjisi elde etmek için yürütülen çalışmalara hız kazandırılacaktır.
Çevreci Ulaşım
Çevre kirliliğine yol açan faktörlerden biri de ulaşım araçlarıdır.
Kentleşmenin artmasının yanı  sıra hem ulusal, hem de uluslararası  düzeyde yolcu ve yük trafiğinin yoğunlaşması, ulaşım araçları  nedeniyle oluşan kirliliği artırmaktadır.
Ülkemizdeki toplam karbondioksit ve eşdeğer emisyonunun % 13'ü ulaşım araçlarınca oluşturulmaktadır.
Ulaşım kaynaklı  emisyonun % 85'i karayolundan, % 1'i demiryolundan, % 3'ü denizyolundan ve % 11'i ise havayolundan kaynaklanmaktadır.
Hava kirliliği ve artan karbondioksit emisyonu ile mücadele için önemli adımlar atılmıştır.
Demiryollarının taşıma ve ulaşımda daha çok kullanılabilmesi için başlatılan projeler, havayolu kullanımının yaygınlaştırılması,
özellikle İstanbul'da kent içi ulaşımda deniz yolu kullanımının artması  için başlatılan uygulamalar,
hibrit otomobillerle ilgili çalışmalar,
yaşlı  araçların trafikten çekilmesi için uygulanan teşvikler ilk anda zikredilmesi gereken icraatlardan bazılarıdır.
Ekonomik ve teknik ömrünü doldurmuş  araçların piyasadan çekilmesi projesi ile 1985 öncesi model çekici, kamyon, otobüs ve tankerlerin piyasadan çekilmesinin önü açılmıştır.
Bugüne kadar çevreye en çok zarar veren toplam 30.000 adet araç trafikten çekilmiştir ve uygulama halen devam etmektedir.
Trafikte seyreden motorlu kara taşıtlarının egzoz gazı  emisyonları, Egzoz Gazı  Emisyonlarının Kontrolü Yönetmeliğinde belirtilen periyotlarda ölçülmesi sağlanarak izlenmektedir.
Kağıt üzerinde araç fenni muayene dönemi sona erdirilmiş,
ülkenin her yanında uluslararası  standartlarda kurulan 189 adet araç muayene istasyonu ve 1288 gaz emisyon ölçüm istasyonu hizmete sunulmuştur.
Bugüne kadar 14 milyonun üzerinde araç fenni muayeneden geçirilmiştir.
Motorlu kara taşıtlarında kullanılan yakıt kalitesinde de önemli gelişmeler sağlanmıştır.
2004 yılında yayımlanan Benzin ve Motorin Kalitesi Yönetmeliği çerçevesinde motorinin kükürt içeriğinde son beş  yılda % 86 oranında azaltım sağlanmış  olup, bu yıl azaltım oranı  % 99'a ulaşacaktır.
Çevreci Ulaşım için 2023 Hedeflerimiz
Başta karayolu olmak üzere; tüm ulaşım türlerinde sera gazı  emisyonlarına yönelik çalışmalara öncelik verilecek
ve gerekli takip sistemi oluşturulacaktır.
Ulaşımdan kaynaklanan toplam sera gazı  emisyon salınım artış  oranı, en az % 11 azaltılacaktır.
Bu amaçla kara, demir, hava ve deniz yollarının yolcu ve yük taşımacılığındaki payları  aşağıdaki şekilde değişecektir:
Büyükşehirlerde akıllı  ulaşım sistemleri ile desteklenmiş  bütünleşik toplu taşıma sistemleri kurulacaktır.
Solunum rahatsızlığına yol açan PM2.5 partikülleri (araçlar, kamyonlar) salınımı  % 20 azaltılacaktır.
Ayrıca, ulaşımda kullanılan yakıtların % 10'u biyoyakıt, elektrik ve hidrojenden elde edilecek, 1. ve 2. jenerasyon biyoyakıt kullanımı  sağlanacaktır.
Araç vergilendirme sisteminde ilk alımlarda; karbondioksit emisyonu salımını  ya da yakıt tüketim miktarını  baz alan, küçük motorlu araçlar teşvik edilecektir.
Vergi indirimi uygulaması  ile hibrit elektrikli ve tümü elektrikli araçlar teşvik edilecektir.
Büyükşehir belediyeleri başta olmak üzere toplu taşıma araçları  ile tüm kamu ve özel şirket araç filolarında kentiçi kullanımda hibrit elektrikli ve tümü elektrikli araçların kullanımı  teşvik edilecektir.
Büyükşehirlerimizin her birinde en az 150 km uzunluğunda bisiklet yollarının inşa edilmesi ve bisiklet kullanımının yaygınlaştırılması  sağlanacaktır.
Elektrikli demiryolu hatlarının yaygınlaştırılması  ve hat uzunluğunun % 70'inin elektrikli hale getirilmesiyle sera gazı  emisyonları  azaltılacaktır.
Ana arterlerin rüzgar ve güneş  enerjisi ile aydınlatılması  artırılacak,
LED ve yeni teknolojilerle ekolojik aydınlatma imkânları  geliştirilecektir.
Tüm demiryolu ve karayolu bantlarında yoğun ağaçlandırma kampanyaları  ile ağaçlandırma miktarı  artırılacaktır.
Temiz Enerji Kaynakları
Partimiz, çevrenin korunması  ile ülkenin enerji ihtiyacının karşılanması  arasında bir dengenin kurulmasının gerekliliğine inanmaktadır.
Bu amaçla temiz ve yenilenebilir enerji kaynaklarına dönülecek,
enerji güvenliğini ve çeşitliliğini sağlamak için gerekli yatırımlar yapılacaktır.
2023'te rüzgâr enerjisine dayalı  üretim kapasitemiz 1.000 MW'tan 20 kat artırılarak, 20.000 MW'a çıkarılacaktır.
Yenilenebilir enerji kaynaklarından daha çok yararlanılacak
ve jeotermal kaynaklı  elektrik gücünün yanı  sıra, güneş  enerjisine dayalı  enerji santralleri kurulacaktır.
Yenilenebilir enerji kaynaklarının elektrik enerjisi üretimi içerisindeki payı  en az % 30 düzeyinde olacaktır.
Yaşanabilir Şehirler
Bir ülkedeki yönetimin kalitesini, toplumun gelişmişlik düzeyini ve medeniyete yaptığı  katkıyı  belirleyen faktörlerden biri o ülkedeki şehirlerdir.
AK Parti, şehirlerimizi sosyal, kültürel, teknik ve ekonomik tüm boyutlarıyla bir arada değerlendirmektedir.
Uzun yıllardır göç, gecekondulaşma, çarpık yapılaşma, kaynak yetersizliği, hukuki sorunlar nedeniyle büyük sıkıntılar yaşayan kentlerimizi "yaşanabilir şehirler" haline getirmek Partimizin önceliklerinden biri olmuştur.
Bu önceliğimizin gereği olarak; Yerel Yönetimler Reformu ile belediyelerimiz hem gelir, hem de yetki açısından güçlendirilerek, daha iyi hizmet sunabilme olanağına kavuşturuldu.
Yasal düzenlemelerle, gecekondulaşmayı  ve şehir planlarına aykırı  kentleşmeyi önleyecek tedbirleri aldık.
Şehirlerimizi güzelleştirmek ve gecekondu bölgelerini ıslah etmek için Kentsel Dönüşüm Projelerini hayata geçirdik;
bu bölgelerde yaşayan vatandaşlarımıza yönelik ucuz konutlar ürettik.
Bugüne kadar büyük bir başarı  ile gerçekleştirilen toplu konut uygulamaları  ve bundan sonra da sürdürülecek,
uzun vadeli programlarla şehirlerimizin yaşanabilir, sağlıklı  ve estetik mekânlar olması sağlanacaktır.
AK Parti iktidarı, bir yandan şehrin doğal ve tarihi dokusunu bozan yapılaşmanın önüne geçmek için gerekli politikaları  birer birer hayata geçirirken,
öte yandan da tarihi yapıların restorasyonu konusunda büyük çaba göstermiştir.
Ata yadigârı  çok sayıda eser ihya edilmiş,
vefasızlığın utancı  olmaktan çıkarılmıştır.
Bugün büyük şehirlerin en önemli sorunu kent içi ulaşım ve trafiktir.
Yerel yönetimlerimizin kısıtlı  kaynaklarıyla bu sorunun üstesinden gelemeyeceğini gören AK Parti iktidarı, gerekli yasal düzenlemeleri yaparak, bundan böyle raylı  sistemlerin yapımının merkezi yönetim tarafından üstlenilmesini mümkün hale getirmiştir.
Tüm bunları  yaparken, şehir halkının katılımına çok büyük değer veren Partimiz, sorunların çözümünde sivil toplum örgütleri ile yaygın bir işbirliğine gitmiştir.
Altyapı  Hizmetleri
Son yarım yüzyılda büyük şehirlere yönelen aşırı  göç nedeniyle, kentlerimizin altyapı  kapasiteleri yetersiz kalmış,
yerel yönetimlerin kaynakları  altyapı  ihtiyacını  karşılayamaz hale gelmiştir.
Bu gerçeği gören AK Parti iktidarı, sorunun çözümü için öncelikle yerel yönetimlerin ve büyükşehirlerin yetkilerini güçlendiren reformlar yapmış,
merkezi bütçeden aldıkları  payları  arttıran, gelirlerini çoğaltan ve personel giderlerini azaltan uygulamaları  hayata geçirmiştir.
Ayrıca, yerel yönetimlerin borçları  da yeniden yapılandırılmıştır.
Son 3 yılda belediyeler ile özel idarelere yaklaşık toplam 4,5 milyar TL kredi kullandırılmıştır.
İçmesuyu ve kanalizasyon başta olmak üzere belediyelerin 300 projesine hibe kaynak sağlanmıştır.
İl özel idaresi ve belediyelerin harita, imar, içme suyu, kanalizasyon ve üstyapı  sektörlerinde 2800 adet projesi ihale edilmiştir.
Vatandaşlarımızın sağlıklı  içmesuyuna erişmelerine imkân veren ve çevre açısından önem arz eden atıksu (kanalizasyon) problemini kökten çözmek amacıyla Su ve Kanalizasyon Altyapı  Projesi'ni (SUKAP) başlatıyoruz.
Bu kapsamda özellikle ihtiyaç duyan küçük yerleşim yerlerine finansman desteği sağlanacak.
Diğer belediyelere ise ucuz ve uzun vadeli kredi sağlanacaktır.
2010 yılında 2,1 milyar TL olan yerel yönetimlere tahsis edilen kredi tutarının, 2023 yılında yıllık 15 milyar TL'ye ulaşması  hedeflenmektedir.
Doğalgaz kullanan il sayısı  9'dan 70'e çıkarılmış, şehir içi hayal hatların yer altına alınması  için çalışmalar başlatılmıştır.
Uygulamalar halen devam etmektedir.
Altyapıda 2023 Hedeflerimiz
Partimiz, kentsel altyapı  hizmetlerinin kalitesini, sürdürülebilir kalkınma ilkeleriyle uyumlu olarak yükseltmeyi hedeflemektedir.
içme ve kullanma suyu şebekesi ile hizmet verilen belediye nüfusu yüzde 100'e çıkarılacak,
susuz belde kalmayacak
ve ihtiyaç duyulan yerleşim yerlerinde içme suyu arıtma tesisleri yapılacaktır.
Bütün şehirlerimizin kanalizasyon ve arıtma sistemleri kademeli şekilde yüksek standartlarda inşa edilecektir.
Su kullanım düzeyine göre atık suda geri dönüşüm sistemleri geliştirilecektir.
Mevcut durumda % 87 civarında olan kanalizasyon şebekesi ile hizmet verilen belediye nüfusu ve % 56 civarında olan atıksu arıtma tesisi ile hizmet verilen belediye nüfusunun tamamı  kapsanacaktır.
Nüfusun tamamının atık suyu arıtılacaktır.
Sanayi sitelerinde ve tesislerinde arıtma sistemleri tavizsiz tamamlanacak
ve çevre koruma prensiplerine göre inşa edilecektir.
Yürürlüğe giren yeni iller Bankası  Anonim Şirketi Kanunu ile; uluslararası  finans kuruluşlarından yerel yönetimlerimize uygun koşullu kredi kullandırılması kolaylaşacak
ve büyük ölçekli olarak devam edecektir.
Şehir parkları, rekreasyon alanları, aktif yeşil alanlar, çocuk oyun alanları, dinlenme ve gezinti alanları artırılacak
ve büyük ölçekli kent meydanları  oluşturulacaktır.
Hızla gelişen teknolojiye paralel biçimde, kentlerimizin bilişim ve iletişim altyapıları  kesintisiz hizmet sunacak şekilde tamamlanacaktır.
Kentlerimizde farklı  kurumlarca yürütülen altyapı  inşaatlarında birliktelik sağlanarak, zaman ve kaynak israfı  ile görsel kirlilik önlenecektir.
Kent içi Ulaşım
AK Parti; kent içi ulaşım ve bunun üst yapısı  olan trafik konusunda vatandaşlarımızın hayatını  kolaylaştıran,
toplu taşımaya ağırlık veren,
çevre dostu ve güvenli ulaşım sistemlerinin kurulmasını  önemli bir hedef olarak ele almaktadır.
Kent içi ulaşım konusunda partimiz döneminde şehirlerimizde ulaşımı  rahatlatacak büyük adımlar atılmıştır.
Hedefimiz çerçevesinde; İstanbul'da boğaz geçişini kolaylaştıran Marmaray, Karayolu Tüp Geçişi (Avrasya Tüneli), 3. Köprü gibi küresel çapta dev projeler başlattık.
İZBAN Projesi'ni tamamlayarak güzel İzmir'imizi modern raylı  sisteme kavuşturduk.
Bu proje ile hemzemin geçitleri kaldırarak, alt ve üst geçitler, tüneller ve modern istasyonlar inşa ederek banliyö sistemini İzmir'e yakışır biçimde hızlı  ve çağdaş  bir yapıya taşıdık.
Kent içi yaya ve araç trafiğini şehirlerarası  trafikten ayırmak amacı  ile 58 il merkezinde, 474 adet ilçe ve 209 adet belde yerleşiminde 3786 km. uzunluğunda kent geçişi yaptık.
Kent içi yollarda, şehirlerarası  transit trafiğin kesintisiz akımını  sağlayan 336 adet köprülü kavşak,
1542 adet kontrollü ve sinyalize kavşak
ve 950 adet yaya alt ve üst geçidi inşa ettik.
Ak Parti iktidarında; tüm kentlerimizde çevre yolları, şehir içi caddeler, geçitler, kavşaklar, alt-üst geçitler ile ulaşım kolaylaştırılmıştır.
Özel halk otobüsleri, minibüsler, taksi ve dolmuşlar gibi araç ve işletmecilerin de çalışma standartlarını  belirleyen belgeleme, kayıt ve denetim sistemi hayata geçirilmiş,
okul servis araçlarının çalışmaları  konusunda uygulama standartları  getirilmiş, böylece kalite ve düzen sağlanmıştır.
Ekonomimizdeki büyüme ile birlikte artan Organize Sanayi Bölgesi, havaalanı  ve benzeri merkezlere bağlantı  yollarını  iyileştirmekteyiz.
Bu mahallere karayolları  ve demiryolları  ile bağlantıları  artırmaya devam etmekteyiz.
AK Parti, şehirlerimizi tüm vatandaşlarımızın keyifle, huzurla yaşayabilecekleri, modern ulaşım imkanları  ile donatılmış  mekânlar haline getirmek için çalışmaktadır.
Kent içi Ulaşımda 2023 Hedeflerimiz
Yaşanabilir şehirlerin hayati bir unsuru olan kent içi ulaşım, vizyonumuzun en önemli başlıklarından biridir.
Herkese, her yerde, tam zamanında; hızlı, seçenekli, güvenli, konforlu, sürdürülebilir, erişilebilir, dünya ile entegre ulaşım çözümleri sunmak en önemli hedeflerimizin başında gelmektedir.
Ulaşım ve bunun üst yapısı  olan trafik konusunda merkezi yönetim ile yerel yönetimler arasındaki işbirliğini geliştirecek;
ulaşımı  ulusal ölçekte planlayarak, ulusal ve yerel ulaşım planları  arasında uyum ve koordinasyon sağlayacağız.
Nüfusu 100.000'in üstündeki bütün kentlerde Ulaşım Ana Planları  tamamlanacaktır.
Şehirlerde toplu taşıma altyapısı  kesintisiz ve yüksek nitelikte kurulacak,
yoğun hatlarda raylı  sistemler hızla tamamlanacak
ve şehiriçi-şehirlerarası  bütünleşme sağlanacaktır.
Organize Sanayi Bölgeleri'ne toplu ulaşım imkanları artırılacaktır.
Kentiçi Erişim Bilgilendirme Sistemleri kurulacak, tüm ulaşım bilgileri elektronik ortamdan vatandaşların erişimine sunulacaktır.
Şehirlerarası  ana istasyonlar ile kentiçi erişim sisteminin entegre edilmesi tamamlanacaktır.
Kentsel ulaşım sisteminde hareket kısıtlılığı  olan çocuk, yaşlı  ve engellilerin ihtiyaçlarını  dikkate alan, yaya ve taşıt ulaşım bütünlüğüne yönelik projeler uygulanacaktır.
Ulaşım alanındaki yetişmiş  insan kaynağını  zenginleştirmek amacıyla, ulaşım planlama ve mühendisliği konusunda üniversiteler ve diğer kuruluşlar ile işbirliği içerisine girilecektir.
İstanbul, Ankara ve İzmir başta olmak üzere büyükşehirlerimizde toplu taşıma altyapısı  yüksek standartlara kavuşturulacaktır.
Konut
Bugün şehirleşme artık bir zenginlik ve gelişmişlik göstergesi haline gelmiştir.
Avrupa topluluğunda ortalama olarak halkın % 85'i kentlerde yaşıyor.
Türkiye'de ise bu oran iktidarımız döneminde 9 puan artarak % 73'e yükselmiştir.
Önümüzdeki 5 yıl içerisinde hane halkı  artışı, yenileme ve kentsel dönüşüm kaynaklı  olmak üzere toplam konut ihtiyacının 3,4 milyon adet olması  bekleniyor.
Gelecek 12 yıl içinde ise bu sayının 8 milyon civarında olacağı  tahmin ediliyor.
Bu acil ihtiyacın farkında olan AK Parti iktidarı  "Planlı  Kentleşme ve Konut Üretimi Seferberliği" başlatmış;
TOKİ  eliyle Nisan 2011 sonunda 81 il ve 800 ilçede, 1900 şantiyede 490 bin konut rakamına ulaşmıştır.
TOKİ  tarafından üretilen bu konutların yaklaşık 407 bini sosyal konut niteliğindedir.
iktidarımız döneminde Türkiye genelinde ise toplam 4,5 milyon konut üretilmiştir.
Cumhuriyet Tarihimiz boyunca ilk kez 2003-2011 döneminde hiç geliri olmayan yoksul gruba yönelik üretilen 45-87 m2'lik konutlar, 100-350 TL taksitlerle, 15-25 yıl vadelerle peşinatsız olarak hak sahiplerine verilmiştir.
Yaşanabilir şehirler kurma hedefiyle hareket eden AK Parti iktidarı, konut üretiminin yanı  sıra, şehir hayatının önemli bir ihtiyacı  olan okul, spor salonu, yurt, pansiyon, sağlık ocağı, hastane, cami, kütüphane engelsiz yaşam merkezi vb. sosyal donatılar da inşa ederek şehirlerimizin ve insanlarımızın hizmetine sunmuştur.
Dünyanın yaşadığı  ekonomik krizde, pek çok ülkede konut finansman sistemleri işlemez hale gelirken, Türkiye'de konut sunum modeli başarıyla sürdürülmüş
ve 200'ün üzerinde sektöre katkı  sağlamıştır.
Türkiye'nin bu başarısı  dünyada örnek alınmaktadır.
Konutta 2023 Hedeflerimiz
TOKİ  eliyle inşa edilen konut sayısı  1 milyona ulaşacaktır.
Düşük gelirlileri ev sahibi yapabilmek için, üretilecek konutların 400.000'i 45-87 m2 büyüklüğünde sosyal konut olacak
ve peşinatsız, ev tesliminden sonra başlayan 100-350 TL aralığındaki taksitlerle ve 25 yıla varan vadeyle halkımıza sunulacaktır.
Yeni evlenecek yoksul çiftlere 60.000 TL'ye kadar 20 yıl vadeli ve sıfır faizli kredi verilecektir.
Şehirlerimizde bütüncül bakış  açısı  getirecek bir planlama yaklaşımı  geliştirilecektir.
Bu kapsamda; Yeni yapılaşmalar; bölgesel ve mekânsal planlama, imar planlama, kentsel tasarım ve kırsal tasarım süreçleri entegre edilerek gerçekleştirilecektir.
Kentlerdeki fiziki yapıların % 85'ini konutlar oluşturduğu için, konutlarda estetiğe ve şehir kimliğini oluşturmaya ayrıca önem verilecektir.
Konsept projeler ve prestij binalarıyla kentlere yeni bir vizyon ve siluet kazandırılacaktır.
Konut üretiminde, yaşanabilir çevre, ekolojik yapılaşma ve sürdürülebilirlik ilkeleri göz önünde bulundurulacak;
yeşil ve akıllı  binaların yapımına ağırlık verilecek;
konut stokumuzun en az yarısında, ticari ve hizmet binalarının tamamında enerji verimli sistemlerin bulunması  sağlanacaktır.
Kalkınmada öncelikli bölgelerde sosyal konut üretimine ağırlık verilecektir.
Tarımköy Konutları  uygulamalarıyla kırsal yerleşimlerin yaşam kalitesi artırılacaktır.
Konut üretiminde eğitim, ulaşım, sağlık, sanayi ve ticaret dengesine dikkat edilecektir.
Yoğun biçimde ekonomik ve sosyal ilişkiler içinde olan kentler arasında ulaşım-iletişim-teknik ve konut altyapıları  bir bütünlük içinde ele alınacaktır.
Konut üretiminde mimari tasarımın yanında kentsel tasarıma ağırlık verilerek büyük meydanlar ve büyük parklar oluşturulacaktır.
Konut üretimlerimizde Osmanlı-Selçuklu-Cumhuriyet mimarisi, geleneksel-yöresel mimarinin tasarım ilkeleri modern yapı  tasarımına entegre edilerek yaygınlaştırılacaktır.
Ayrıca özel sektör teşvik edilecek, arazi ve arsa geliştirilmesine önem verilecek
ve özel sektöre arsa temin edilecek,
yapı  ruhsatı  alımı  kolaylaştırılacak,
teknik müşavirlik sistemleri geliştirilecek ve yapı  denetimleri artırılacaktır.
Yapı  malzemesi üretiminde teşvikler artırılacak,
yapı  malzemelerinde kalite ve standardizasyona önem verilecektir.
Kaynak geliştirmeye yönelik (gelir arttırıcı) projeler oluşturulacak;
konut finansmanı  konusunda sermaye piyasaları  ile birlikte işleyecek modellerin uygulamaya geçirilmesi yönünde gereken çalışmalar tamamlanacaktır.
Şehirlerimizin tarihi dokularının korunması  amacıyla başlatılan restorasyon uygulamaları  İstanbul başta olmak üzere sürdürülecek,
tarihi şehirlerin bütün olarak korunması  sağlanacak
ve Safranbolu, Amasya gibi örnekler çoğaltılarak kültür turizmine kazandırılacaktır.
Kentsel Dönüşüm
Türkiye'de 19 milyon civarında konut stoku mevcuttur.
Ancak şehirlerimizdeki ve köylerimizdeki konutların yarısına yakını  ekonomik ömrünü doldurmuş  durumdadır.
Ayrıca, deprem aksi üzerinde bulunan binaların çoğu depreme dayanıklı  değildir.
Bu nedenle AK Parti iktidarı, "kentsel dönüşüm" kavramını  ülke gündemine kazandırmıştır.
Cumhuriyet tarihimizde ilk defa çok kapsamlı, TOKİ  ve yerel yönetimlerle müştereken, toplam 60 ilde 188.000 konutluk 248 gecekondu dönüşüm/kentsel yenileme uygulaması  başlatmıştır.
Böylece çarpık yapılaşma ve gecekondu alanlarında yaşayan insanlarımızın ferah mekânları, yeşil alanları, çocuk oyun alanları, spor alanları  ve sosyal donatılardan oluşan yaşam alanlarında ikamet etme talebi karşılanmıştır.
Bu uygulama ile gecekonduya yönelme tutumu da kırılmıştır.
Kentsel Dönüşümde 2023 Hedeflerimiz
Türkiye büyük bir değişim ve dönüşüm yaşıyor ve gelişiyor.
Bu gelişmeye paralel biçimde; şehirlerimiz ve fiziksel altyapımız ülkemizin siyasi alanda ulaştığı  liderlik pozisyonuna uygun olarak, küresel ölçekte örnek hale getirilecektir.
Çağdaş  dünyayla bütünleşmenin bir gereği olarak, planlama ve imar anlayışımızı  geliştirecek
ve kentsel dönüşümleri başararak bu sürece katkı  sağlayacağız.
Kentsel dönüşümler ile çağdaş  ve modern şehirler oluşturulacak,
yoksulluk azaltılacak, doğal kaynaklar korunacak,
ekonominin daha çok gelişimine ve istihdama katkı  sağlanacaktır.
Gecekondu bölgelerinde ikamet eden insanlarımız kentsel dönüşüm neticesinde, mülkiyeti kendisine ait güvenli, huzurlu, sağlıklı  ve mülkiyeti olan yaşam alanlarına kavuşacaktır.
Depreme karşı  hazırlıklı  olabilmek için başta İstanbul olmak üzere riskli şehirlerde dönüşüm çalışmaları  sürdürülecektir.
Kentsel dönüşüm uygulamalarını  sismik haritaları  esas alarak, Marmara havzasından başlayarak, Ege ve Doğu Anadolu bölgelerine yayacağız.
Ayrıca, çarpık kentleşmenin olduğu bütün illerimizde yerel idarelerle işbirliği içinde kapsamlı  kentsel dönüşüm çalışmaları  devam edecektir.
Dönüşüm ve yenileme projeleriyle tarihi veya geleneksel kent merkezleri, özgünlüğü korunarak yeniden canlandırılacaktır.
Kentsel dönüşümler gerçekleştirilirken; merkezi yönetim, mahalli idareler, üniversiteler ve sivil toplum kuruluşları  ile vatandaşlar arasındaki bütünleşme sağlanacak;
ülke nüfusunun tamamı  düşünülerek sosyal devlet anlayışıyla, uygulanabilir çözümler üretilecektir.
Kentsel dönüşümler vatandaşlarımızı  ekonomik kayba uğratmadan, onların hayat kalitesini artıracak bir anlayışla gerçekleştirilecektir.
Kentsel dönüşüm projelerini daha hızlı  bir şekilde hayata geçirebilmek için; Belediye, Toplu Konut, imar, Kat Mülkiyeti, Kamulaştırma, Kentsel Dönüşüm, Site Yönetimleri, Afetler, Tapu ve Kadastro kanunları  gibi kanunlarda ve taşınmaz vergileri, zorunlu sigorta gibi uygulamalarda bu güne kadar ciddi düzenlemeler gerçekleştirdik.
Ihtiyaç olan alanlarda ilave düzenlemeler yapacağız.
Kentsel dönüşüm sadece binaları  yenilemek değildir, aynı  zamanda müsbet yönde sosyal dönüşümün de anahtarıdır.
Bu bakımdan, dönüşüm alanlarında şehir yaşamına uyumu sağlayacak sosyal hizmet programları  geliştirilecektir.
Mülkiyet ve imar Planlaması
Düzenli yapılaşma kaynak israfının engellenmesinin önemli bir yoludur.
imar planlaması  ve yenilikçi ve bilimsel temellere dayanır.
Bu kapsamda; Türkiye'de mekânsal yaşam kalitesinin artırılmasına, ekonomik ve toplumsal yapının güçlendirilmesine, mekânsal planlama sisteminin yeniden yapılandırılmasına yönelik olarak "Kentsel Gelişme Stratejisi" (KENTGES) hazırlanmıştır.
Ülke kadastromuzun tamamını  teşkil eden 52.458 birimden (köy/mah); 52.112 adedinin kadastrosu tamamlanmış  olup, güvenlik sebebi ile komisyon oluşturulamayan sorunlu 346 köy/mahalle birimleri dışında tamamı  bitirilmiş  durumdadır.
Yaklaşık 8.010.000 kadastro parseli sayısal ortama aktarılarak, yenilenme çalışmalarına başlanmıştır.
Bugün itibariyle % 20'si bitirilmiş, kalan kısmı  2013 yılı  sonuna kadar tamamlanmış  olacaktır.
Böylelikle tüm kadastro parselleri ulusal koordinat sisteminde elektronik ortama aktarılmış  olacaktır.
Tüm ülke genelinde 26.000.000 parsel ve yaklaşık 75.000.000 malik kayıtlı  olup, buna ilişkin bilgilerin tamamı  2011 yılı  sonuna kadar elektronik ortama aktarılmış  olacaktır.
2011 yılı  sonuna kadar Tapu Kadastro Bilgi Sistemi (TAKBİS) tamamlanacak olup, vatandaşlarımız ülkenin her yerinden kendi mülkiyetleri ile ilgili satış  ve alım işlemlerini yapabileceklerdir.
Mülkiyet ve İmar Planlamasında 2023 Hedeflerimiz
Şehirlerimizin "yaşanabilir mekânlar" olabilmesi amacıyla bir dizi çalışmanın yapılmasına ihtiyaç vardır.
İmar Kanunu "yaşanabilir çevre ve şehirler" vizyonuna uygun şekilde yenilenecektir.
Üst ölçekli imar planı  olmayan şehir kalmayacaktır.
Gayrimenkul bilgilerini kayıt altına alma işlemine hız verilecek,
ülke genelinde kadastrosuz ve tescilsiz alan kalmayacaktır.
2010 yılında % 70 olan bilgi sistemine aktarım oranını  kısa sürede % 100'e ulaştıracağız.
Türkiye'nin mekânsal bilgi altyapısı  tamamlanarak, bu alandaki veri altyapısı  kurulacaktır.
Bilgi ve iletişim teknolojilerinden yararlanarak bütün idarelerde ruhsat, proje, tapu gibi mülkiyete dönük iş  ve işlemlerde kaliteli ve etkin hizmet anlayışı  tesis edilecektir.
Mekânsal bilgi altyapısı  uluslararası  standartlarda oluşturulacak,
Coğrafi Bilgi Sistemi kurulacak
ve Mekânsal Planlama Portal' hizmete girecektir.
Şehirlerde kamu arazilerinin imarlı  yapılaşma, ekonomik kalkınma, ortak sosyal-kültürel fayda temelinde aktif kullanımı  sağlanacaktır.
Planlama, imar ve uygulamada çevrenin korunması  ve ekolojik dengeler gözetilecektir.
imar planları  ve kentsel planlamalar doğal afetlerle ilgili riskler dikkate alınarak revize edilecektir.
Şehir ulaşım planlarının kent planları  ile uyum ve bütünlüğünün sağlanmasına yönelik mevzuat güncelleştirilecektir.
Kentsel gelişme stratejilerinde; mekânsal çevre bir bütünlük içerisinde ele alınarak, özel mülkiyet ve kamu yapıları, altyapı, yeşil ve açık alanlar ile sosyal donatı  alanları  birlikte planlanacak ve uygulanacaktır.
Konut ve sanayi alanlarının, sosyal donatı  ve rekreasyon alanlarının ve bunların oluşturduğu dokuların kentle entegrasyonu sağlanacaktır.
Planlama, tasarım, yapı  standartlarının sürekli güncellenmesi ve yapı  standartlarında uygulanan sertifikasyonlar konusunda koordinasyon sağlanacaktır.
Kentlerin gelişmesi için her kentte etkin Ar-Ge çalışmaları  yapan merkezler kurulacaktır.
Ar-Ge merkezlerinde ulaşımın, iletişimin, konut alt yapısının ve mevcut kentlerin nasıl gelişeceğini araştıran çalışmalar yapılacaktır.
Kentsel tasarım yapmaya imkân vermeyen imar planlama anlayışı  terk edilecektir.
Kent merkezine kolay ulaşım sağlanacak,
meydanlar oluşturulacak
ve kentlerde akıllı  yüksek-teknoloji yoğun binalara ağırlık verilecektir.
Kentsel hizmetlere engelli, yaşlı, hareket kısıtlılığı  olan özel ihtiyaç grupları  gibi toplumun dezavantajlı  kesimlerinin de erişebilirliği sağlanacaktır.
Kent merkezleri yaya ağırlıklı  ve insani ölçekte tasarlanacak,
sadece alışveriş  değil kültür, sanat, eğlence, dinlenme gibi diğer faaliyetler için de cazibe merkezi olması  desteklenecektir.
Fiziki kentsel çevrenin güzelleştirilmesi, mevcut konut stokunun iyileştirilmesi, yerleşmelerde sosyo-kültürel ve toplumsal kalkınma ve halk katılımının özendirilmesi sağlanacaktır.
"Orman vasfını  kaybetmiş  arazi" olarak bilinen alanlarda yaklaşık 450.000 bina mevcut olup, 1.5 milyon kişi yaşamaktadır.
2-B olarak da bilinen bu yerlerde köyler, beldeler, ilçeler, fabrikalar, kamu kurum ve kuruluşlarına ait bina ve tesisler de bulunmaktadır.
Bu yerleşim yerlerine geçmişte devlet tarafından altyapı  hizmetleri sağlanmıştır.
Orman vasfını  kaybetmiş, geçmiş  yılların ihmali ile fiili kullanıma açılmış, bir daha orman vasfını  kazanması  mümkün olmayan ve yıllardır kullanılan bu alanların kamu yararına tekrar düzenlenmesine ihtiyaç bulunmaktadır.
2B olarak adlandırılan bu arazileri kullanan vatandaşların sorunlarını  kökünden çözmek amacıyla, gerekli yasal düzenlemeler tamamlanma aşamasına gelmiş  olup, yeni dönemde yasalaşacak ve uygulama başlayacaktır.
Böylece vatandaşlarımız' yıllardan beri meşgul eden, kullandıkları, oturdukları  bu mekanların gerçek sahibi olmaları  önündeki tüm engeller tamamen kalkmış  olacaktır.
Engelsiz Şehirler
AK Parti iktidarı, şehirlerimizin engelli vatandaşlarımızın "yaşamaktan huzur duyduğu yerleşim mekânları" olabilmesi için reform niteliğinde çalışmalar gerçekleştirmiştir.
Engelli vatandaşlarımızın lehine Anayasa'da ilave düzenlemeler yapılmış  ve son referandumda bu değişiklik halkımızca kabul edilmiştir.
Engelli vatandaşlarımızın toplumsal yaşama tam katılımlarının sağlanması  hedefine ulaşabilmek için, kamu kurum ve kuruluşlarının kullandıkları  binalar, kamuya açık alanlar ve toplu taşıma araçlarının özürlülerin kullanımına uygun duruma getirilmesi büyük önem taşımaktadır.
2002 yılında sadece 382 engellinin yararlandığı  özel eğitim ve rehabilitasyon kurslarından bugün itibariyle 23.510 kişi yararlanmaktadır.
EngeIsiz Şehirler için 2023 Hedeflerimiz
Engellilerin yaşamın tüm alanlarına etkin katılımını  sağlamak ve diğer bireylerle eşit koşullarda fiziki çevreye, ulaşıma, sağlık, eğitim ve tüm kamu hizmetlerine hem kırsal hem de kentsel alanlarda erişimini temin etmek için daha geniş  çalışmalar yürütülecektir.
Dört ilde pilot uygulama olarak başlayan "Engelsiz Kent Projesi" diğer şehirlerimizi de kapsayacak biçimde genişletilecektir.
Proje kapsamında engellilerin kentsel hizmetlerden yararlanabilmesinin önündeki engeller kaldırılacaktır.
Engellilerimiz, şehir engelleri yüzünden evlerinde hapis hayatı  yaşamaktan kurtarılacaktır.
Belediyeler bu düzenlemelerin AB'nin ve TSE'nin ilgili standartlarına uygun olmasına dikkat edecekler,
satın alacakları, kiralayacakları  veya denetimlerinde bulunan toplu taşıma araçlarının özürlülerin kullanımına uygun olmasını  sağlayacaklardır.
Yerel yönetimlerin özel durumdaki engellilerin taşınması  için özel donanımlı  araç bulundurmaları  sağlanacaktır.
Trafik sinyalizasyonundan yaya geçitlerine, alt ve üst geçitlerden kaldırımlara kadar ulaşım altyapısında engellilerin kullanımına uygun düzenlemeler gerçekleştirilecektir.
Engellilerin kullandığı  motorlu araçlara uygun park yerleri oluşturulması  çalışmaları  genişletilecektir.
Engellilerin kent ekonomisi içerisinde daha etkin yer alabilmesi için başlatılan mesleki eğitim kurslan yaygınlaştırılacaktır.
Mesleki eğitim kurslarından yararlanan engelli sayısı  katlanarak artırılacaktır.
Ayrıca engelli girişimcilere yönelik pozitif ayrımcılık uygulaması  genişletilecektir.
Park, oyun alanı, sportif alanlar ve benzeri rekreasyon alanlarının engellilerin ulaşım ve kullanımına uygun olarak düzenlenmesi sağlanacaktır.
Tüm kamu hizmet binaları, kültürel ve sosyal tesisler ile belediyeden ruhsat alan bütün yapıların engellilerin kullanımına uygun projelendirilmesi sağlanacaktır.
Özel eğitime gereksinim duyan tüm engelli öğrencilerimizin okullarına ulaşımı  ücretsiz olacaktır.
Tüm kamu personeli ve diğer ilgili kişiler engellilerin karşılaştığı  ulaşılabilirlik sorunlarıyla ilgili olarak eğitim alacak
ve bu alanda toplumda farkındalık oluşturulacaktır.
Kamuya açık binalar ve diğer tesislerde Braille Alfabesi ve anlaşılması  kolay nitelik taşıyan işaretlemeler sağlanacaktır.
Afet Yönetimi
AK Parti iktidarı  döneminde afet ve acil durum yönetimindeki yetki kargaşası  ve dağınıklığa son verilmiş,
tüm bu görevler tek çatı  altında toplanmış
ve bu amaçla Başbakanlık Afet ve Acil Durum Yönetimi Başkanlığı  kurulmuştur.
Böylece herhangi bir doğal felaket ve afette müdahalenin anında yapılması, afet sonrası  yapılacak işlerin koordinasyonu ve halkın doğru bilgilendirilmesi konusunda gerekli yapılanma tamamlanmıştır.
Bu çalışmaların yoluna girmesi ile birlikte, hem ulusal, hem de uluslar arası  boyutta son 8,5 yılda yaşanan olaylara müdahale kabiliyeti ile Türkiye, dünyada önde gelen ve örnek gösterilen başarılı  ülkeler arasına girmiştir.
Başta İstanbul gibi deprem riski altında olan şehirlerimizden başlayarak, afet koordinasyon merkezlerinin kurulmasına hız verilmiştir.
Afet yönetimi kapsamında başta ulaşım altyapısı  ve üstyapısı  olmak üzere (viyadükler, köprüler vb.) kamu binaları  (eğitim, sağlık, adalet, güvenlik vb.) güçlendirilmiştir.
AK Parti iktidarı  döneminde afet konutu anlayışı  değişmiştir.
Daha önce prefabrik olarak inşa edilen geçici afet konutları  yerine, TOKİ  eliyle 6 ay ila 1 yıl arasında sosyal donatılarıyla birlikte kalıcı  afet konutları  üretilerek; sağlam, konforlu, yeni prestij alanları  oluşturulmuştur.
Bu kapsamda partimiz döneminde 18.000 afet konutu yapılarak hak sahiplerine teslim edilmiştir.
Örneğin, Tunceli Pülümür'de, Bingöl'de Bursa Mustafakemalpaşa'da ve Mersin Gülnar'da, Rize, Şanlıurfa ve Batman'da, Elazığ  Palu'da yaşanan afetler sonrasında kalıcı  afet konutları  hızla tamamlanarak hak sahiplerine teslim edilmiştir.
Sadece bu dönemde gerçekleşen afetlerde oluşan ihtiyaç değil, aynı  zamanda 30-40 yıldır yapılamayan afet konutları  da yapılarak hak sahiplerine teslim edilmiştir.
Sadece Türkiye'de değil, yurtdışında meydana gelen afetlere de yardım eli uzatılmıştır.
Pakistan, Endonezya ve Sri Lanka'da meydana gelen deprem ve sel felaketleri sonrasında yaklaşık 6 bin konut ve sosyal donatıları  yapılarak teslim edilmiştir.
Afet Yönetiminde 2023 Hedeflerimiz
Mevcut kamu binalarının sağlamlaştırılması  tamamlanacaktır.
Kamu binaları, köprü ve viyadük gibi yeni yapıların inşasında deprem izolatörlerinin kullanılması  sağlanacaktır.
Deprem riski için binalar kadar teknik altyapının da sağlamlaştırılması  sağlanacaktır (içme suyu, atıksu, doğalgaz, elektrik telefon).
Afet yönetimi; afetler gerçekleşmeden zararları  en aza indirecek şekilde planlanacaktır.
Doğal Afetler, kâbus olmaktan çıkartılacaktır.
Yerleşim yerlerinin afet riskinin azaltılmasına yönelik ihtiyaçlarına öncelik verilecek,
afete duyarlı  bir yapılaşmaya imkân verecek düzenlemeler etkin bir şekilde hayata geçirilecektir.
Doğal afet riskleri bölgelere göre spesifik hale getirilecek
ve afetlerin çeşitlerine göre Doğu Karadeniz'de, Güneydoğu'da sel, Kuzey Anadolu, Marmara ve Ege'de deprem, orman alanlarında yangın gibi Risk Haritaları  çıkarılacaktır.
Yapılan risk analizlerine göre yüksek afet riskli yerleşim yerlerinden yeniden yerleşim gerekenlere, TOKİ  tarafından uygun koşullarda konut ve işyeri yapılacaktır.
İstanbul'da yürütülen depreme hazırlık çalışmaları  hızlandırılacak ve denetimler artırılacaktır.
Afet yönetimi çerçevesinde akıllı  binalar, akıllı  sokak-caddeler ve akıllı  yerleşimler oluşturulacak;
daha düzenli ulaşım-koordinasyonu sağlanacak,
doğalgaz, elektrik, su gibi altyapıların emniyet sistemleri geliştirilecektir.
Doğal afet sigorta sisteminin tüm afet türlerini kapsayacak şekilde geliştirilmesi sağlanacaktır.
Deprem ve diğer doğal afetlere karşı  hazırlıklı,
şehirlerimizde afet sonrası  tüm yaşamın devam edeceği,
hasarların azaltılacağı  ve en kısa sürede yenileneceği, modern, her türlü sosyal donatısı  olan güvenli şehirleri oluşturmak hedefimizdir.
Afetlere etkin müdahale için acil durum haberleşme altyapısı  güçlendirilecek,
tahliye koridorları, toplanma, geçici barınma, afet destek merkezleri ve acil durum tesisleri gibi yapıların inşa edilmesi sağlanacaktır.
Mahalle ölçeğinde acil durum ve afet yönetim altyapısı  kurulacak,
bu merkezlerin donanımları  tamamlanarak sürekli kullanıma hazır bulundurulacaktır.
Vatandaşlarımıza afet öncesi ve sonrasına yönelik eğitimler verilerek afetlere karşı  farkındalık artırılacaktır.
Deprem riski olan ve yoğun nüfus bölgelerinde hava ambülansı  olarak hizmet veren helikopterler için pist alanları  artırılacaktır.
Kentsel altyapı  sektöründe kullanılan malzemelerin afetlere dayanıklı  olarak üretilmesine yönelik Ar-Ge çalışmaları  yürütülecektir.
Yerel Yönetimler
Yerel yönetimler, vatandaşların ortak nitelikli yerel ihtiyaçlarını  karşılamak için oluşturulan kamu tüzel kişiliğidir.
Günümüzde kalkınma anlayışı  sadece ulusal düzeyde yapılan çalışmalarla sınırlı  değildir.
Ulusal kalkınmanın yanı  sıra yerel kalkınma da bu süreci tamamlayan en önemli unsurlar arasında yer almaktadır.
Ülkemizin gelişimi, insanımızın refah düzeyinin artırılması  için şehirlerimizin küresel rekabet ve işbirliğine hazır olması,
şehirlerimizin farklı  alanlarda "marka şehirler"e dönüştürülmesi gereklidir.
Bunun içindir ki, AK Parti, yerel hizmetlerin etkin, verimli, kaliteli ve hızlı  biçimde verilebilmesi amacıyla; yerel yönetimlerin görev, yetki ve sorumluluk alanları  yönünden güçlendirilmesi,
mali kaynaklarının artırılması
ve katılımcı  özelliklerinin genişletilmesi hususlarını  öncelikli ve önemli bir konu olarak ele almış  ve gerekli düzenlemelerin birçoğunu gerçekleştirmiştir.
Bu kapsamda; 5393 sayılı  Belediye Kanunu, 5216 sayılı  Büyükşehir Belediye Kanunu, 5302 sayılı  İl Özel idaresi kanunu, 5355 sayılı  Mahalli İdareler Birlikleri kanunu ve 5779 sayılı  İl Özel İdareleri ve Belediyelere Genel Bütçe Gelirlerinden Pay Ayrılması  Hakkında Kanun başta olmak üzere yerel yönetimlerde etkinlik ve verimlilik artışını  sağlayan çok sayıda mevzuat düzenlemesi gerçekleştirilmiştir.
Bu düzenlemelerle aynı  zamanda yerel yönetimlerin daha demokratik, katılımcı, şeffaf ve hesap verebilir kurumlar olması  hedeflenmiştir.
2002 yılında yerel yönetimlere merkezi bütçeden aktarılan kaynak 4,6 milyar TL iken, 2010 yılında 20,4 milyar TL'ye ulaşarak yaklaşık 4,5 katına çıkartılmıştır.
Yerel Yönetimde 2023 Hedeflerimiz
Yerel hizmetlerin nitelik ve nicelik yönünden geliştirilmesi için, bir yandan yerel yönetim kuruluşlarının güçlendirilmesi,
diğer yandan da kent ve köy hizmet standartlarının geliştirilmesi için bir dizi düzenleme yapılacaktır.
Bu kapsamda yapılacak başlıca çalışmalar şunlardır: Yerel yönetimler AB standartlarına ulaşacaktır.
Yerel yönetimlerin mevcut yapılanmaları  katılımcılığı, şeffaflığı, hesap verebilirliği ve etkin işleyişi esas alacak şekilde Avrupa Birliği standartlarına göre ele alınacak,
gerekli ilave düzenlemeler yapılacaktır.
Avrupa Kentsel Şartı  kapsamında kentli haklarının güvence altına alınmasını  sağlayacak mevzuat düzenlemeleri gerçekleştirilecektir.
Yerel yönetimler idari yönden yeniden yapılandırılacaktır.
Ülkemizde yerel yönetimlerin gerek nüfus ve gerekse yerleşim alanı  özellikleri itibarı  ile çok farklı  ölçeklerde bulunduğu gerçeğinden hareketle yerel yönetimlerin yeniden yapılandırılması  gerekmektedir.
Bu kapsamda belediyelerimizin ve il özel idarelerimizin ölçekleri de göz önüne alınarak görev, yetki ve sorumlulukları  ile ilgili düzenlemeler yerel yönetim reformu kapsamında sürdürülecektir.
Köy Kanunu yeniden hazırlanacak, köy yönetimlerinin görev ve yetkileri artırılacak,
mali kaynakları  güçlendirilecek
ve köy muhtarlarının özlük hakları  iyileştirilecektir.
Büyükşehir belediyeleri ile büyükşehirlere bağlı  ilçe belediyelerinin görev ve yetkilerinde yaşanan sorunlar giderilecektir.
İl Özel İdarelerinin yapıları  tekrar gözden geçirilecek,
belediyelerle yetki ve görev çakışmaları  giderilecektir.
Mahalle muhtarlıkları  ile ilgili yasal düzenlemeler yenilenecektir.
Yerel yönetimlerin görev ve yetkileri artırılacaktır.
Merkezden yerele yetki devri devam edecektir.
Yerel bazda hizmetlerin yerel yönetimler eliyle yapılması  süreci hızlandırılacaktır.
Yerel yönetimlerin mali kaynakları  geliştirilecektir.
Genel Bütçe gelirlerinden yerel yönetimlere aktarılan paylar artırılacaktır.
Yerel yönetimlere devredilen merkezi hizmetlere yönelik bütçeler, hizmetle beraber yerel yönetimlere devredilecektir.
Yerel yönetimlerin yerel kaynaklarını  etkin ve verimli toplamasını  sağlayıcı  yasal düzenlemeler yapılacaktır.
Küresel Rekabet İçin Şehir Politikaları
21. yüzyılda küreselleşmenin ve ekonomik entegrasyonun hızlanması; büyük şehirlerin büyüme, refah artışı  ve sosyal gelişme açısından oynadığı  rolü gün geçtikçe daha önemli hale getirmektedir.
Günümüzde ülkelerin yanı  sıra şehirler de gittikçe artan oranda sermayenin, malların, bilginin ve insan kaynaklarının dolaşım ve birikiminde etkili olmaktadır.
Bu nedenle sadece ülkeler değil, şehirler de birbirleriyle rekabet etmektedir.
Sahip olduğu şehirleri küresel rekabette iyi kullanmayı  başaran ülkeler avantajlı  konuma gelmektedir.
Türkiye'nin dünyanın en saygın ve güçlü ülkeleri arasındaki yerini pekiştirmeyi amaçlayan 2023 vizyonumuz, kentlerimizi "marka şehirler"e dönüştürmeyi öncelikli hedefleri arasında görmektedir.
"Marka şehir" olmak, tüm boyutlarıyla yaşam kalitesini yükseltmenin yanı  sıra; yüksek katma değerli sektörlere odaklanarak gelirlerini artırmak,
sahip olduğu tarihi ve kültürel zenginlikleri ihya ederek tüm insanlığın istifadesine sunmak,
turizm olanaklarını  iyi değerlendirmek
ve rekabet ettiği diğer kentlerden farklılaşarak, avantajlı  konuma geçmeyi başarmak demektir.
Bu amaçla, yerel yönetimlerle işbirliği içinde ve stratejik bir vizyonla şehirlerin geleceklerini planlayacak
ve gerekli uygulamaları  kararlılıkla hayata geçireceğiz.
Partimiz, başta üç büyük şehrimiz öncelikli olmak üzere, üreten ekonomisiyle, yaşanabilir çevresiyle, zengin sosyal ve kültürel hayatı  ile medeniyetin bütün yüksek standartlarını  yakalamış,
sakinlerinin yaşamaktan mutluluk ve iftihar duyduğu kentler oluşturmayı  hedeflemektedir.
2023 vizyonumuzun gerçekleşmesinde büyük roller oynamasını  hedeflediğimiz üç büyük ilimizin mevcut sorunlarını  sıfırlayarak, potansiyellerini ülkenin hizmetine daha çok sunabilmeleri
ve hem şehirler, hem de ülkelerarası  küresel rekabette öne geçebilmemiz için, İstanbul, Ankara ve Izmir'e özel stratejiler uygulamayı  planlıyoruz.
İstanbul
İstanbul; asırlar içinde oluşturduğumuz medeniyetin adeta somutlaşmış  bir vitrinidir.
Tarih boyunca kültür başkentimiz olan, Türkiye'nin bilgi birikiminin, üretim gücünün, kültür ve sanat potansiyelinin en büyük merkezi olan İstanbul, aynı  zamanda ekonomik faaliyetlerimizin, yani ticaret ve sanayimizin de en önemli üssüdür.
Bu nitelikleriyle sadece Türkiye için değil, tüm insanlık için İstanbul yıldız kentlerden birisidir.
Milletimize ait neredeyse bütün "en"leri bünyesinde barındıran İstanbul, elbette özel bir ilgi, dikkat ve özen gerektirmektedir.
2023'te Istanbul'un nüfusu 15 milyonu aşmış  olacaktır.
İstanbul'da 3. uluslararası  hava alanını  inşa edeceğiz.
Üçüncü Boğaz Köprüsü tamamlanacak,
kıtaları  deniz altından birleştiren; biri raylı, diğeri tekerlekli araçlar için olmak üzere iki tüp geçit adeta yeraltında bir dünya oluşturacaktır.
Istanbul'un en büyük dertlerinden biri olan trafik ile ilgili bugüne kadar çok önemli gelişmeler kaydettik.
Köprülü kavşaklar, tünel yollar, denizin daha fazla kullanılması, Metrobüs uygulaması  bunlardan sadece bazılarıdır.
İstanbul metrosunun bugünkü durumu elbette yeterli değildir.
Yeterli seviyeye ulaştırma çalışmalarımız devam edecektir.
Mevcut 235 km'lik raylı  ağa yeni bir ağ  ilave edeceğiz.
Bu kapsamda şu projeler hayata geçirilecektir: Kadıköy-Kartal-Kaynarca Metro Projesi İncirli-Yenikapı-Hacıosman Metro Projesi Üsküdar-Altunizade-Ümraniye Metro Projesi Kabataş-Mahmutbey Metro Projesi Bakırköy-Bahçelievler-Kirazlı  Metro Projesi Otogar-İkitelli Hafif Raylı  Sistem Projesi Bakırköy-Beylikdüzü Hafif Raylı  Sistem Projesi.
Hızlı  trenle Anadolu ve Avrupa'ya bağlanmış  İstanbul, doğuda Çin, batıda Londra'ya uzanan raylı  ulaşımın da merkezlerinden birisi olacaktır.
Toplam yolculukların %80'inin toplu taşıma sistemleri ile gerçekleştirecek şekilde entegrasyonu tamamlanacaktır.
Tüm toplu ulaşım araçlarının %50'sinin yenilenebilir enerji kaynakları  ile işletmesine imkân verecek altyapı  ve dönüşüm çalışmaları  tamamlanacaktır.
Evsel atıkların %80 oranında geri dönüşümü sağlanacaktır.
Kişi başına düşen yeşil alan miktarı  7 m2'ye ulaştırılacaktır.
İstanbul her yönüyle depremlere hazır bir şehir haline getirilecektir.
Kentsel dönüşüm çalışmaları  ile birlikte İstanbul Sismik Riskin Azaltılması  ve Acil Durum Hazırlık Projesi tamamlanacak,
riski yüksek olan tüm bina ve yapılar yenilenecek veya dayanıklılığı  artırılacaktır.
Binaların %60'a varan miktarının sağlamlaştırılması  veya yeniden yapılması  planlanmaktadır.
2009 yılında yürürlüğe giren İstanbul Uluslararası  Finans Merkezi Stratejisi Eylem Planı  çerçevesinde yapılacak çalışmalarla, İstanbul sadece bölgedeki değil, dünyadaki en önemli bir kaç finans merkezinden birisi haline gelecektir.
Aynı  zamanda bir üniversiteler şehri olan İstanbulumuz dünyanın en önemli bilim merkezlerinden birisi olacaktır.
UNESCO'nun Dünya Mirası  listesinde olan tarihi yarımada içinde bulunan tüm tarihi eserlerin restorasyonu ve ihyası  tamamlanacak,
başta Eyüp, Beyoğlu, Üsküdar ve Boğaziçi olmak üzere sur dışında kalan mahallerde bulunan tüm tarihi ve kültürel varlıklarımız, gelenekten geleceğe bir köprü haline getirilecektir.
Şehirdeki 110.000 yataklık potansiyele, 140.000 ilave kapasite oluşturularak turizmdeki yatak kapasitemiz 250.000'e ulaştırılacaktır.
Böylelikle İstanbul, yıllık 20 milyon turist ağırlayabilecek çok önemli turizm merkezlerinden birisi haline gelecektir.
İstanbul'da 2 yeni kongre merkezi, yeni bir uluslararası  fuar merkezi, uluslararası  temalı  bir eğlence parkı  (Disneyland), yeni müzeler ve yeni marinalar inşa edilecektir.
Alışveriş  alanları  ve diğer sosyal donatılarla desteklenmiş  yeni kruvaziyer limanları  olacak Galataport ve Haydarpaşa Port projeleri hayata geçirilecektir.
Böylelikle, İstanbulumuz tabii güzellikleri, tarihi şaheserleri, büyük ekonomik potansiyeli, sahip olduğu muazzam turistik altyapısı, sıkıntısı  asgariye indirilmiş  trafiği, kongre merkezleri, spor ve sanat altyapısı, kurulumu ve gelişimi sağlanmış  onlarca üniversitesi, uluslararası  hava ve deniz limanlarıyla gerçek anlamda bir marka şehir ve dünyaya iftiharla sunduğumuz bir vitrinimiz olacaktır.
Sinema sanatı  için, geliştirilmiş  ve farklı  biçimlenmiş  platolar ihtiva eden bir sinema kompleksi sinema endüstrisine kazandırılacaktır.
Bütün bu yapacaklarımızın yanısıra, İstanbul için zaman içinde açıklayacağımız özel ve çok çarpıcı  projeler ile İstanbul bir "küresel kent" haline gelecektir.
İşte o zaman, şairin İstanbul ile ilgili söylediği "güleni şöyle dursun, ağlayanı  bahtiyâr" mısrâsı  bir hakikat olacaktır.
Ankara
Ankara, Milli İstiklal mücadelemizin karargahı  ve akabinde Cumhuriyet'in başkenti olma şerefimi kazandığında küçük bir Anadolu kasabası  idi.
Ankara, başkent olması  hasebiyle tabii olarak kamu kuruluşlarının merkezidir.
Güçlü bir kamu sektörünün yanında, beş  adet Organize Sanayi Bölgesi'nde faaliyet gösteren sanayi kuruluşları, ülkemiz için stratejik önemi olan savunma sanayii kuruluşları, ticaret merkezleri, 12 adet üniversitesi, çok büyük ve önemli sağlık merkezleri ile başkentimiz Türkiye'nin ikinci büyük metropolü konumundadır.
Hava, kara ve demiryolu ulaşımının çok önemli bir kesişme ve buluşma noktası  olan Ankara, yüzölçümünün yaklaşık yarısında tarım yapılan aynı  zamanda bir tarım kentidir.
Sadece bölgemizin değil, Avrupa'nın da çok aktif ve etkin diplomatik mekânlarından birisi olan Ankara, AK Parti iktidarında ekonomik, fiziki ve sosyal gelişimini tamamlamak üzere çok ileri gelişmelere sahne olmuştur.
Tüm yapılanlara ek olarak, Ankara'da şu projeleri hayata geçireceğiz: Anadolu'da ulaşımın kavşak noktası  Ankara, İstanbul ve İzmir otoyolları, diğer illere bağlanan hızlı  tren hatları  ve gelişen havaalanı  ile bölgenin en büyük ulaşım kavşağı  olacaktır.
Ülkenin tüm şehirlerini Ankara'ya süratle bağlayacak şu önemli ulaşım ağları  olarak tamamlanacaktır: Ankara-Eskişehir-İstanbul hızlı  tren hattı Ankara-Afyonkarahisar-Uşak-İzmir hızlı  tren hattı Ankara-Konya hızlı  tren hattı Ankara-Yozgat-Sivas-Erzincan-Kars hızlı  tren hattı.
Ankara'da toplu taşıma ihtiyaçlarına uygun olarak, öncelikle 2 yıl içinde 44 km metro bitirilmesi ve 2023'e kadar ilave olarak metro ile tünel yol yapılması  hedeflenmektedir.
Bu kapsamda ilk olarak: Kızılay-Çayyolu Metro Projesi Tandoğan-Keçiören Metro Projesi Batıkent-Eryaman-Sincan Metro Projesi tamamlanacaktır.
Ankara Esenboğa Havaalanı  ile şehir merkezi arasına raylı  sistem kurulacaktır.
Şehir içerisinde yer alan Eskişehir Yolu ve Konya Yolu ana arterlerine alternatif yeni ulaşım güzergâhları  hayata geçirilecek, trafik yükü azaltılacaktır.
Başta Ankara Kent Girişi Protokol Yolu kentsel dönüşüm projesi olmak üzere, Ankara'nın kentsel dönüşümleri tamamlanacaktır.
"Ulus Tarihi Kent Merkezi" kentsel dönüşüm programı  kapsamında 210 hektar alandaki Ankara evleri özelliği taşıyan tarihi bir bölge oluşturulacaktır.
Ankara'da bugüne kadar yaşamış  tüm medeniyetlerin sergilendiği bir Medeniyetler Parkı  inşa edilecektir.
Milli kütüphane ölçeğinde bir elektronik kütüphane Ankara'da kurulacaktır.
Çubuk Çayı  ıslahı  ve Ankara Çayı  yenileme çalışmaları  tamamlanacak,
Ankara içinden akan eski çay yolu ve yeşil alanları  ile şehre estetik bir çehre kazandırılacaktır.
Dünya yatırımları  Ankara'ya çekilecek,
Ankara'da 5000 adet yabancı  sermayeli kuruluş  ve 5 milyar dolarlık doğrudan yatırım sağlanacaktır.
Bu amaçla Ankara'ya bir adet serbest ticaret bölgesi kurulacaktır.
Ankara Serbest Ticaret Bölgesi kurularak, yılda 3 milyar dolarlık ihracat yapılacaktır.
Savunma sanayii üssü olma yolunda Ankara'nın potansiyeli artırılacak,
katma değerli teknoloji üretimine ağırlık verilecektir.
Dünyanın ilk 100 savunma şirketi içerisinde Ankara'dan firmaların girmesi hedeflenmektedir.
Ankara'dan 10 milyar dolarlık savunma ve havacılık ihracatı  yapılmasını  hedefliyoruz.
Mobilya sektöründe önemli bir yere sahip olan Siteler bölgesi ihtisaslaşma, teknolojik yenilenme, tasarım ve uluslararası  pazarlama konularında desteklenecek
ve gelişmesine katkı  verilecektir.
Ankara, 2 sene içinde fuar alanına kavuşacaktır.
Kongre ve Fuar Merkezi Ankara yatırımları  ile: Yılda 50 uluslararası, 50 ulusal kongre ve fuara ev sahipliği yapılacak,
5000 ve 10.000 kişi kapasiteli 2 adet müstakil kongre merkezi kurulacak,
250.000 m2 kapalı  ve açık alanı  olan uluslararası  standartlarda bir fuar merkezi kurulacak,
bu yatırımlar sayesinde Ankara'nın kongre turizminde büyümesi ile ekonomik gelişim ve istihdam artırılacaktır.
Ankara'ya 5 milyonu sağlık turizmi için, toplam 10 milyon turist gelecektir.
Ankara, Türkiye'nin önemli sağlık merkezlerinden biri haline gelecektir.
Ankara Etlik'te yeni yapılacak devlet hastanesi Türkiye'nin en büyük sağlık kuruluşu olacaktır.
Ankara il sınırları  termal sular açısından son derece zengindir.
Haymana, Ayaş, Kazan, Çubuk ve Kızılcahamam'da yeni termal tesislerin kurulması  desteklenecektir.
Aynı  zamanda Ankara'da üniversitelerin önderlik yaptığı  Teknokentler sayesinde teknolojinin Türkiye'deki üssü olacaktır.
Türkiye'de başlatılan Bilişim Vadisi projelerinden birisi Ankara'ya kurulacak
ve bölgenin bilgi teknolojileri alanındaki büyük merkezlerinden birisi Ankara olacaktır.
Ankara ülkenin biyoteknoloji alanında da başkenti olacak,
tohum ve hayvan ıslahı  teknolojilerinin gelişmesi ve ticarileştirmesi desteklenecektir.
19 Mayıs Stadı  yerine dünya standartlarında yeni bir spor kompleksi yapılacaktır.
İzmir
Cumhuriyetimizin kuruluşuyla taçlanan Milli Mücadelemiz İstanbul'da kararlaştırıldı, Ankara'da yönetildi ve İzmir'de zafere ulaştı.
İstiklal mücadelemizde olduğu kadar, istikbal mücadelemizde de çok önemli bir yere sahip olan güzel İzmirimiz, maalesef AK Parti iktidarına kadar potansiyeline denk düşen ilgi ve desteği hakkıyla görememiştir.
İzmir, tarih boyunca Anadolu'nun Batı'ya açılan bir penceresi olmuştur.
Tarihi zenginlikleri, tabii güzellikleri ve muazzam turizm potansiyeli ile İzmir bugünkünden çok daha zengin, mamur ve hareketli bir marka şehir olabilir.
Yetişmiş  insan kaynağı, 79 yıllık fuarcılık deneyimi, limanları, dış  ticaret potansiyeli, iklimi ve coğrafyası, 19 Organize Sanayi Bölgesi, 2 Serbest Bölgesi, 8 üniversitesi ve verimli arazileri Izmir'in sahip olduğu çok önemli zenginlik ve avantajlardır.
Partimiz, Izmir'in sahip olduğu potansiyel enerjiyi harekete geçirmiş  ve 2023'te dünyanın sayılı  marka şehirlerinden birisi olması  için kolları  sıvamıştır.
Ancak İzmir için ne yapılsa azdır.
Azla yetinmeyeceğiz.
Yapılanlarla birlikte, önümüzdeki dönemde çok önemli projeler hayata geçirilecektir.
Bu bağlamda; Yeni limanlar yapılarak ve mevcut limanlarda kapasite artışı  ve büyüme ile İzmir bir liman kenti olmanın tüm avantajlarını  kullanacaktır.
Bu kapsamda: Kuzey Ege (Çandarlı) limanı  inşa edilecek,
Alsancak Limanı  iyileştirilecek,
Aliağa ve Nemrut iskeleleri ıslah edilecek,
Dünya standartlarında bir kruvaziyer limanı  yapılacaktır.
Tamamlanacak demiryolu bağlantıları  ile Anadolu'nun dış  ticaret bağlantı  merkezinin İzmir limanları  olması  hedeflenmektedir.
Ege bölgesinin kalbi konumunda olan Izmir'in ulaşım alanında en yüksek kalitede karayolları  ile tüm bölgelere bağlantılarının iyileştirilmesi çalışmaları  başlatılmıştır.
Bu konuda 2023 hedefleri arasında: İzmir-İstanbul Otoyolu
İzmir-Ankara Otoyolu
İzmir Çevre Yolu'nun Çandarlı  Limanı'na kadar uzatılması
Menderes — Gümüldür ve Seferihisar—Kuşadası  Bölünmüş  Yolu
Bornova Çevre Yolu Düzenlemesi
Sabuncubeli Tüneli
Çeşme ve Karaburun Sahil Yolu
İzmir-Çeşme Ayrımı-Karaburun Yolu
Torbalı-Bayındır-Ödemiş-Kiraz Devlet Yolu
Çanakkale Yolu Eski Foça Ayrımı-Eski Foça-Yeni Foça-Çanakkale Yolu
Viyadüklerin limana bağlanması
Kemalpaşa-Torbalı  Bölünmüş  Yolu
Güzelbahçe-Urla, Urla-Çeşme, Selçuk-Ortaklar Yolları çalışmaları  tamamlanacaktır.
İzmir böylece en modern şehirler arası  karayolu ulaşım imkânlarına kavuşacaktır.
Bölgede demiryollarının da bir toplanma ve dağıtım noktası, bir lojistik merkez olması  hedeflenen İzmir için: İzmir-Uşak-Afyonkarahisar-Polatlı-Ankara Hızlı  Tren Projesi
Çandarlı  Limanı  Demiryolu Bağlantısı
Kemalpaşa-Turgutlu Demiryolu Bağlantısı
Çift hatlı  demiryolunun Torbalı'ya kadar uzatılması
Menemen-Manisa arası  2. hattın inşası  tamamlanacak
ve vatandaşlarımıza hizmet sunmaya başlanacaktır.
Kent içi ulaşım sistemlerinin yaygınlaştırılarak ve artırılarak sürdürülmesi İzmir için hayati öneme sahip bir konudur.
Bu alanda: Menderes-Aliağa arasında faaliyete bulunan Egeray Projesi; kuzeyde Bergama, güneyde Selçuk'a kadar genişletilecektir.
Deniz taşımacılığına ağırlık verilecek;
Üçkuyular - Mavişehir arasında Körfezden köprü veya tüp geçitle geçiş  sağlanacaktır.
Kemalpaşa Organize Sanayi Bölgesi yakınında 2000 dönüm alan üzerinde Kemalpaşa Lojistik Köyü kurulacaktır.
Kentsel dönüşüm projeleri ile Izmir'in yenilenme ve kentsel planlamaları  iyileştirilecektir.
Izmir'in jeolojik ve sismik durumunu ve trafik altyapısını  da hesaba katarak vatandaşlarımızın daha sağlıklı, güvenli, kaliteli ve modern bir yaşam sürdürmelerine olanak sağlayacak projeler yapılacaktır.
Bu kapsamda: İzmir Konak Kentsel Dönüşüm Projesi ile Kadifekale'deki afete maruz bölgede yer alan konutlar kentsel dönüşüme alınacaktır.
Şehri gecekondulardan arındıracak kentsel dönüşüm projeleri ile, bu bölgelerde zor koşullarda ve çeşitli mahrumiyetler içinde yaşayan halkımızın hiç bir maddi kayba uğramadan varlıklarını  koruyarak daha sağlıklı, modern yaşama alanlarına kavuşmaları  sağlanacaktır.
İzmir, AK Parti'nin 2023 vizyonunda marka şehirler sıralamasında en üst sıralarda olacaktır.
Bu amaçla sağlık yatırımları  alanında da en kaliteli yatırımların yapılacağı  kentimize:
Bayraklı  Şehir Hastanesi, yeşil ve sosyal donatı  alanları  ile birlikte 4500 dönüm üzerinde inşa edilecek modern bir sağlık tesisi olacaktır.
Yenişehir Şehir Hastanesi ile Konak İlçesi'nde birbirlerine çok yakın bulunan Tepecik Eğitim ve Araştırma Hastanesi, Ege Doğumevi Hastanesi, Dr. Suat Seren Göğüs Hastalıkları  Hastanesi, Atatürk Sağlık Meslek Lisesi, Osman Yaşar Sağlık Meslek Lisesi, Mezarlılar Müdürlüğü bina ve arsaları  ve çevrede "hastane gelişim alanı" olarak ayrılmış  bulunan alanlar birleştirilerek 155.000 m2 büyüklüğünde dev bir şehir hastanesine dönüştürülecektir.
Çiğli Bölge Eğitim Hastanesi ile Çiğli Bölge Depo ve Tamirhane arsası  üzerinde 410 yataklı  eğitim hastanesi inşa edilecektir.
Torbalı  Devlet Hastanesi ile 1978 yılında yapılan 100 yataklı  eski hastane yerine 150 yataklı  modern bir hastane şehrimize kazandırılacaktır.
Dokuz Eylül Üniversitesi, Ege Üniversitesi ve Izmir Yüksek Teknoloji Enstitüsü Rektörlüğü kampüs alanı  yakınlarında toplam 10.000 öğrenci kapasiteli yeni kız ve erkek öğrenci yurtları  yapılacaktır.
Izmir'in kuzeyine ve güneyine birer tane stadyum inşa edilecek,
uluslararası  spor ve müsabakalar için en modern tesisler ile hizmet sunacaktır.
Turizm alanında İzmir, yeni yatırımlar ile bu alandaki öncü konumunu güçlendirecek,
yalnızca bölgesel değil, küresel bir cazibe merkezi haline gelecektir.
Bu konuda: Ege Medeniyetleri Müzesi Projesinin hayata geçirilmesi
Dünya standartlarında bir kruvaziyer limanının yapılması
Kongre Merkezinin yapılması
Yurtdışına direk uçuş  sefer sayılarının artırılması
Yeni Fuar Alanı  ve Kongre Merkezi projeleri ile Izmir, turizmin gözbebeği, Ege'nin incisi konumunu sağlamlaştıracaktır.
Expo 2020'nin Izmir'de yapılması  için gerekli girişimler başlatılacak ve destekler sağlanacaktır.
Halihazırda 43.000 olan turizm yatak kapasitesinin 2023'e kadar 100.000'e çıkarılması  için gerekli adımlar atılacaktır.
Bölgesel ve Kırsal Kalkınma
Bölgesel Kalkınma
Mevcut küreselleşme sürecinde ekonomik coğrafya ve mekânın artan önemi yanında, AB'ye uyum politikalarını  da dikkate alarak bölgeler arası  gelişmişlik farklarının azaltılması,
yerel ve bölgesel potansiyellerin harekete geçirilerek hem topyekûn kalkınmanın sağlanması,
hem de refahın adil dağılımı  ve sürdürülebilir kalkınma anlayışı  önem kazanmıştır.
Bu anlayışa uygun olarak, öncelikle, son yıllarda ülke genelinde ihmal algısının yok edilmesine,
hakkaniyet duygusunun yaygınlaştırılmasına
ve huzur, güven ve dayanışmanın güçlendirilmesine çok büyük önem verilmiştir.
Bölgesel dengesizliklerin azaltılması,
bölgesel kalkınmanın hızlandırılması
ve bölgesel rekabet edebilirliğin güçlendirilmesi amacıyla kapsamlı, nitelikli, çok yönlü, kararlı  ve özel finansman kaynaklarına sahip bir bölgesel gelişme politikası  takip edilmiştir.
Bu çerçevede, daha önce hazırlanan GAP, DAP ve KOP gibi bölgesel kalkınma projeleri tekrar gün yüzüne çıkarılmış  ve hızla uygulamaya konmuştur.
GAP, DAP ve KOP için sadece 2008-2011 döneminde yaklaşık toplam 19,7 milyar TL ödenek ayrılmıştır.
GAP Eylem Planı  hazırlanmıştır.
Kamu yatırımlarından 2002 yılında yüzde 7 düzeyinde pay alabilen GAP için eylem planı  sonrasında ortalama yüzde 14 civarında yatırım ödeneği kullandırılmıştır.
Bunun yanında, bölgesel düzeyde kentleşmenin ve kalkınmanın yönlendirilmesi için ülkemizde ilk defa Cazibe Merkezleri Programı  uygulamaya konulmuştur.
Bölgesel kalkınmayı  yerinden hizmet veren uzmanlık kurumları  ve ilave mali kaynakla desteklemek için yüksek nitelikli kalkınma ajanslan ülkemize kazandırılmıştır.
Ajanslarda istihdam edilen 700 civarındaki yüksek nitelikli uzman 2008-2011 döneminde tahsis edilen yaklaşık 1,85 milyar TL kaynağı  kalkınma ve rekabet amaçlı  projelere kullandırmaya başlamıştır.
Bölgesel Kalkınmada 2023 Hedeflerimiz
Bölgesel Gelişme Ulusal Stratejileri kapsamında ülke mekânı  bütüncül şekilde analiz edilerek sanayi, hizmet ve tanm eksenli büyüme ve kalkınma koridorları tayin edilecektir.
Yerel girişimlerin zayıf kaldığı  ve yatırım risklerinin yüksek algılandığı  bölgelerde kamunun yönlendiriciliği ve hakemliğiyle yeni yatırım ve girişim modelleri hayata geçirilecektir.
Mevcut olan göçün önlenmesi için, kırsal kesimde istihdam alanlarının oluşturulması
ve ekonomik faaliyet çeşitliliğinin sağlanması  gibi, bölgesel farklılıkların azaltılmasına yönelik politikalar oluşturulacaktır.
Kentleşmenin ülke ve bölge düzeyinde bütünlük içinde yönlendirilmesi sağlanacak;
kentlerin ekonomik ve sosyal ilişkileri, ulaşım, iletişim ve konut alt yapıları  bölgesel bütünlük içinde ele alınarak aşırı  göçe neden olan unsurlar ortadan kaldırılacaktır.
Bu bağlamda tüm şehirlere başta üniversite olmak üzere eğitim kurumları, sağlık ve diğer kamu hizmetleri ile ilgili yatırımlar artarak devam edecektir.
Kentsel ölçekte Markalaşma Stratejisi oluşturulacaktır.
Gelişme düzeyi zayıf kalan bölgelerin belirlenen cazibe merkezi şehirler etrafında kentleşmesi
ve hızlı  kalkınması  teşvik edilecektir.
Özel sektörün ve yerel girişimlerin bölgesel kalkınmanın asli unsuru olması  sağlanacaktır.
Bu kapsamda, bölgesel ve sektöre' teşvik sistemi güçlendirilecek,
kredi garanti sistemi, girişim sermayesi gibi yeni mali araçlar yerele yaygınlaştırılacak,
KOBİ  ağırlıklı  bölgesel kümelenmeler desteklenecek,
Ar-Ge ve yenilik kültürü tabana yayılarak yenilikçi işletmeler ve girişimciler için yerelde çalışan destek modelleri tesis edilecektir.
Küçük, orta ve büyük ölçekli kentler arasında ulaşım-iletişim ve kentsel altyapının geliştirilmesi bir bütünlük içinde düşünülmesi teşvik edilecektir.
Modern dünya ile entegre olabilecek çevre bilinci yüksek,
gelir ve iş  sağlayan,
hizmet sektörünün kolayca gelişeceği teknoloji kentleri planlanacaktır.
GAP, DAP, KOP gibi bölgesel gelişme projeleri tamamlanacak,
kalkınma ajansları  aracılığıyla yurdumuzun genelinde yeni bölgesel gelişme stratejileri ve programları  hayata geçirilecektir.
Bu kapsamda organize sanayi bölgelerine özel önem verilecek ve sayıları  artırılacaktır.
Bölgesel projeler bir an önce hayata geçirilecek;
örneğin organize sanayi bölgelerine önem verilecek ve sayıları  artırılacaktır.
Uluslararası  yaşanabilirlik sıralamalarında, ülkemizden en az 4 şehrin dünyanın ilk 100 şehri arasına girmesi sağlanacaktır.
Bölgesel kalkınma çalışmalarıyla şehir planlaması  bütünleştirilecek,
çevre (yerleşme) düzeni planları  kalkınma ajansları  koordinasyonunda valilikler ve belediyelerce yapılacaktır.
Kırsal Kalkınma
Partimiz kırsal altyapıyı  geliştirmek ve kalkınmayı  sağlamak amacıyla KÖYDES Projesi'ni hayata geçirmiştir.
Bu proje ile Cumhuriyet tarihimizin en büyük kırsal altyapı  hamlesi olarak başlatılmıştır.
KÖYDES ve BELDES projeleri kapsamında köylerimizde ve beldelerimize içme suyu, yol ve benzeri temel ihtiyaçların karşılanması  için çalışmalar yapılmıştır.
Bu kapsamda tarihte ilk defa KÖYDES Projesi 2005-2010 yıllarında, BELDES Projesi 2007- 2008 yıllarında uygulamaya koyulmuş
ve bu projeler kapsamında yaklaşık 8 Milyar TL kaynak aktarılarak tüm köylerimizin, beldelerimizin su ve yol sorunları  büyük oranda çözülmüştür.
Kırsal Kalkınmada 2023 Hedeflerimiz
Köylerde yol, su, eğitim, sağlık, enerji, haberleşme gibi temel altyapı  tamamlanacaktır.
Susuz, yolsuz, asfaltsız, kanalizasyonsuz, eğitimsiz, sağlıksız, iletişimsiz, yoksun ve yoksul köy kalmayacaktır.
Mevcut olan göçün önlenmesi için, kırsal kesimde istihdam alanları  oluşturularak ve ekonomik faaliyet çeşitliliği sağlanarak, bölgesel farklılıkların azaltılmasına yönelik çalışmalara hız verilecektir.
Kırsal yerleşim alanlarında yapılaşmanın plan, fen, sağlık ve çevre şartlarına uygun teşekkül etmesi sağlanacaktır.
Köylerin ekonomik gücünü ve cazibesini artıracak yenilikçi ekonomik faaliyetler teşvik edilecek,
istihdam fırsatları  artırılacak
ve zengin köyler oluşturulacaktır.
Kentsel dönüşüm projelerine paralel olarak, beldelerimiz ve köylerimiz derme çatma evlerden arındırılacak
ve kırsal altyapı  geliştirilecektir.
Tarımköy konutları  ve benzeri uygulamalarla kırdan kente göçün cazibesi azaltılacak,
aynı  zamanda kırsal yerleşimlerin yaşanabilirliğinin artırılması  sağlanacaktır.
Genişbant internet erişim altyapısı  olmayan köy kalmayacaktır.
Alınacak tedbirlerle ekonomik bakımdan güçlü ve zengin köyler oluşturulacaktır.
Kamu hizmetlerinde verimliliğin sağlanması  ve ekonomik optimizasyon açısından arazi toplulaştırılması  ve bütünleştirilmesi çalışmaları  tamamlanacaktır.
KÖYDES programı  kaynakları  artırılarak kapsamlı  ve bütüncül bir kırsal kalkınma programına dönüştürülecektir.
Lider Ülke
12 HAZİRAN GENEL SEÇİMLERİ
Seçim
Beyannamesi
Dış  Politika Yaklaşımımız Avrupa Birliği ile İlişkiler Kıbrıs Amerika Birleşik Devletleri Balkanlar Ortadoğu Rusya ve Kafkaslar Orta Asya ve Türk Cumhuriyetleri Afrika Doğu ve Güneydoğu Asya Latin Amerika Dış  Yardımlar Savunma
Dış  Politika Yaklaşımımız
AK Parti'nin dış  politika vizyonu, Türkiye'nin tarihi birikiminin, jeo-politik konumunun ve küreselleşen dünyanın yeni dinamiklerinin gerçekçi bir şekilde kavranmasına dayanmaktadır.
Küreselleşmeyi bir fırsata çeviren partimiz, milli ve evrensel değerler arasında bir denge kurmuş
ve Türkiye'yi 21'inci yüzyılın lider ülkelerinden biri haline getirme yolunda bir paradigma değişikliğine gitmiştir.
Bu yeni vizyon, Soğuk Savaş  döneminin çatışmacı  bakış  açısını  ve korkularını  geride bırakmış
ve bölgemizdeki ve dünyadaki gelişmeleri pozitif bir yaklaşımla ele almanın mümkün olduğunu göstermiştir.
AK Parti hükümetlerinin ortaya koyduğu proaktif ve pozitif dış  politika vizyonu, hem halkımızın teveccühünü kazanmış
hem de komşularımızın ve müttefiklerimizin takdirini toplamıştır.
Bölgesel ve küresel sorunlara vizyon ve özgüvenle el atan AK Parti, Türkiye'yi kısa sürede barış  ve istikrarın adresi haline getirmiştir.
Türkiye artık komşularıyla ve dünyayla kavga eden değil,
bölgesine barış  ve istikrar ihraç eden bir ülke olma konumuna yükselmiştir.
Biz iç politikada olduğu gibi dış  politikada da bir normalleşme sürecini hayata geçiriyoruz.
Kendi tarihimizle ve coğrafyamızla barışıyoruz.
Daha önce bir yük ve bir sorun telakki edilen tarihimizi ve coğrafyamızı, artık stratejik bir değer olarak görüyoruz.
Zengin tarihimize ve jeo-stratejik konumumuza dayanarak inşa ettiğimiz dış  politikamız, hem Türkiye'nin hem de komşularının ve bölgesinin güçlenmesini sağlamaktadır.
Soğuk Savaş  döneminin çatışmacı  dış  politika yaklaşımında birileri kazanırken, birileri kaybetmekteydi.
Bazı  ülkelerin güçlü olması  için diğerlerinin zayıf, fakir ve istikrarsız olması  gerekiyordu.
Biz bu yaklaşımı  reddettik
ve karşılıklı  güçlenmeye ve kazanca dayalı  yeni bir dış  politika vizyonu geliştirdik.
"Kazan-kazan" durumunun mümkün olduğunu gösterdik ve böylece hem ülkemizin milli çıkarlarını  koruduk,
hem de komşularımızla ilişkilerimizi düzelttik.
Türkiye, ekonomik ve siyasi sorunlarla boğuşan ülkelerin bulunduğu bir coğrafyada kendi başına güvenlik ve refah içinde olamaz.
Biz ne kadar istikrarlı  ve müreffeh isek, bölgemiz de aynı  pozitif niteliklere sahip olmalıdır.
Bu yüzden biz kendimiz için istediğimiz şeyleri komşularımız için de istiyoruz.
Bunları  istemekle kalmıyor aynı  zamanda hayata geçiriyoruz.
Türkiye, gerek jeo-stratejik konumu gerekse bölge ve dünya olaylarına bakışı  itibariyle çevresinde yaşanan hadiselere ilgisiz kalamaz.
Zira Türkiye artık olaylara seyirci kalan değil, yön veren bir ülkedir.
Çevremizde bir barış, istikrar ve işbirliği ortamının kurulması, hem ülkemizin hem de komşularımızın menfaatinedir.
Bu bölgesel bakış  açısı, aynı  zamanda küresel sistem için de öngördüğümüz bir ilkedir.
Komşularla sıfır sorun politikası, bu bakış  açısının bir sonucu olarak uygulamaya konmuş  ve kısa sürede çok önemli sonuçlar vermiştir.
Türkiye bugün etrafı  düşmanlarla çevrili,
korku içinde yaşayan,
komşularını  tehdit ve tehlike olarak gören bir ülke değildir.
Türkiye artık bölgesine özgüvenle bakabilen,
bölgesel vizyon geliştirip benimsediği ilkeleri dış  politikasında hayata geçiren bir aktördür.
AK Parti, ikili ilişkiler kavramını  yeni bir boyuta taşımış  ve "Yüksek Düzeyli Stratejik İşbirliği Konseyi" uygulamasını  başlatmıştır.
Suriye, Irak, Lübnan, Yunanistan ve Rusya gibi ülkelerle geliştirdiğimiz Stratejik İşbirliği mekanizması, ülkeler arası  ikili ilişkilerde yeni bir kavram ve uygulamadır.
Bu konseyler sayesinde Türkiye, komşu ve dost ülkelerle olan siyasi, ekonomik ve kültürel ilişkilerini en üst düzeye çıkartabilmekte
ve bu, ikili ilişkilerde yeni bir sinerjinin doğmasına imkân sağlamaktadır.
Bu paradigma değişikliği, Türkiye'nin son yıllardaki en önemli kazanımlarından biridir.
Bunun bir sonucu olarak Türkiye Cumhuriyeti vatandaşlarının dış  politikamıza olan güveni artmış
ve AK Parti hükümetlerinin izlediği vizyoner dış  politika, vatandaşlarımız için bir gurur kaynağı  haline gelmiştir.
21'inci yüzyılda vizyoner bir bakış  açısına sahip olmadan dış  politika yapmak artık mümkün değildir.
Toplumsal meşruiyeti olmayan politikaların bölgesel ve küresel meşruiyetinin ve etkinliğinin olması  da mümkün değildir.
AK Parti iktidarı, toplumsal meşruiyete dayanan bir dış  politika izlediği için milletimizin teveccühünü kazanmıştır.
Dış  politikamızın ayırt edici özelliklerinden biri, bölgesel ve küresel gelişmelere bir bütünlük içinde bakmak ve tepkisel değil ilkesel politikalar geliştirmektir.
Bütüncül dış  politika, büyük resmi bir bütün olarak görmemize ve vizyoner, ön alıcı  ve uzun soluklu politikalar geliştirmemize imkan sağlamaktadır.
Bu kuşatıcı  ve etkin bakış  açısı  sayesinde Türkiye bugün Balkanlar'dan Ortadoğu'ya, Kafkaslar'dan Asya'ya, Afrika'dan Latin Amerika'ya kadar bütün bölgesel ve küresel sorunları  tutarlı  bir şekilde ele almakta ve sonuç odaklı  inisiyatiflere öncülük edebilmektedir.
Bu paradigma değişikliği sayesinde Türk dış  politikası  sadece Türkiye'de değil, Türkiye dışında da en fazla konuşulan, tartışılan ve gündem oluşturan konulardan biri haline gelmiştir.
Kritik konularda Türkiye'nin geliştirdiği politikalar ve aldığı  inisiyatifler, bütün aktörler tarafından yakından takıp edilmekte
ve takdirle izlenmektedir.
Türkiye "herkes kazansın" ilkesini benimsediği için, farklı  ve hatta hasım tarafların güvenini kazanmakta
ve sorunların çatışma değil, etkin müzakere ve işbirliği ile çözülebileceğini göstermektedir.
Son yıllarda üstlendiğimiz arabuluculuk rolü, Irak`tan İran'a, Lübnan'dan Bosna'ya kadar yakın coğrafyamızda barış  ve istikrarın tesis edilmesinde kilit bir rol oynamış
ve bölge halkları  arasında yeni bir umut ışığının doğmasına vesile olmuştur.
Kriz öncesinde ortaya koyduğumuz proaktif ve önleyici diplomasi, kriz sonrasında gösterdiğimiz kriz yönetimi becerisi sayesinde bölgemizde pek çok ihtilafın sıcak çatışmaya dönüşmesini engelledik.
Bunun bir sonucu olarak Türkiye'nin çatışma alanlarında takındığı  yapıcı  ve kucaklayıcı  tutum, bütün tarafların takdirini toplamış
ve onların da çözüm sürecine katkı  sunmasını  sağlamıştır.
Taraflar arasında din, etnik köken ve mezhep ayrımı  yapmadan yürüttüğümüz müzakere ve arabulucuk işlevi, bölge siyasetinde birleştirici bir rol oynamaktadır.
Türkiye gizli gündemi olmayan bir ülke olarak bölgesel sorunların çözümünde etkin bir rol oynamaya devam edecektir.
Bu çerçevede Türkiye'nin yumuşak güç kapasitesi her gün artmakta ve derinlik kazanmaktadır.
AK Parti hükümetlerinin ortaya koyduğu performans sayesinde Türkiye, bölgesinin en önemli yumuşak güç merkezi olarak dikkat çekmektedir.
Türkiye ekonomisiyle, iş  dünyasıyla,
bilim ve teknoloji alt yapısıyla,
yüksek öğretim kurumlarıyla,
kültürel mirasının zenginliğiyle
ve kültürel canlılığıyla,
organizasyon kabiliyetiyle,
diplomatik başarılarıyla
ve hepsinden önemlisi güçlenen demokrasisiyle bölgesinde büyük bir cazibe merkezi haline gelmiştir.
Türkiye'nin bu imkânlarını  ortaya koymak için önemli adımlar attık.
Örneğin Türk dilinin ve kültürünün dünyanın belli başlı  merkezlerinde tanıtılması  ve öğretilmesi amacıyla kurulan Yunus Emre Vakfı  hızla yaygınlaşmakta
ve farklı  toplumları  Türk kültürünün ve dilinin en güzel örnekleriyle buluşturmaktadır.
Yunus Emre Vakfı'nın yeni şubeleri dünyanın önemli başkentlerinde ve merkezlerinde açılmaya devam edecektir.
Türkiye'nin başarı  hikayesi, başka ülkelerin halkları  tarafından da yakinen takip edilmekte
ve bir ilham kaynağı  olarak değerlendirilmektedir.
Bu hem ülkemiz hem de bölgemiz için çok önemli bir kazanımdır.
Bundan sonra da dış  politikamızı  adalet, ekonomik kalkınma
ve demokratikleşme ilkeleri çerçevesinde sürdürmeye kararlıyız.
Türkiye'nin bu başarı  hikayesini en geniş  kitlelere anlatmak için Başbakanlık bünyesinde bir Kamu Diplomasisi Koordinatörlüğü kurduk.
21'inci yüzyılda kamu diplomasisinin öneminin farkında olan Partimiz, Türkiye'nin tezlerinin en doğru ve etkin bir şekilde anlatılması  için bundan sonra da her tür imkanı  seferber edecektir.
Zira yeni Türkiye'nin yeni hikayesi anlatılmayı  ve anlaşılmayı  hak etmektedir.
AK Parti olarak bu vizyonu, dünyanın en önemli bölgelerinden birinde, Balkanlar, Ortadoğu ve Kafkaslar'ın kesişme noktasında hayata geçirdik.
Böylece bölgemizin doğal sürekliliğini, tarihi derinliğini, kültürel geçişkenliğini ve insani coğrafyasını  dış  politikamızın dayanak noktalarından biri haline getirdik.
Biz 21'inci yüzyılda yapay sınırların insanları, toplumları, kültürleri birbirinden ayırmasını, ayrıştırmasını  doğru bulmuyoruz.
İnsani insan yapan temel değerlerin, aynı  zamanda evrensel değerler olduğuna inanıyoruz.
Eşref-i mahlukat olan insanın onurunu ve asaletini koruyan, özgürlük ve güvenlik ihtiyacını  dikkate alan, insan-odaklı  ve adalet merkezli bir küresel sistemin mümkün olduğunu biliyoruz.
Bu yüzden AK Parti olarak halkları  birbirinden ayıran duvarları  ortadan kaldırmak için devrim niteliğinde adımlar attık.
Bölge halkları  arasındaki iletişim ve etkileşim kanallarını  yeniden kurduk.
İnsanların, fikirlerin ve malların hareket kabiliyetini azami düzeye çıkarttık.
İnsancıl ve gerçekçi bir dış  politika anlayışıyla sınırların ötesine geçtik ve "kendin için ne istiyorsan, başkaları  için de onu iste" düsturunu kendimize dış  politikada da ilke ittihaz ettik.
Bu ilkenin somut tezahürlerinden biri, karşılıklı  vize muafiyeti uygulamasıdır.
AK Parti iktidarı  döneminde vizelerin karşılıklı  olarak kaldırıldığı  ülke sayısı  90'a ulaşmıştır.
Vizelerin kaldırılması, Türk pasaportunun itibarını  her gün arttırmakta
ve Türkiye Cumhuriyeti vatandaşlarının daha rahat ve kolay seyahat etmesine imkân sağlamaktadır.
Son yıllarda büyük başarılara imza atan Türk Hava Yolları, Türkiye'den vize istemeyen ülkelerin 30 kadarına doğrudan uçuş  yapmaktadır.
Böylece vatandaşlarımız hiçbir engelle karşılaşmadan ve sadece pasaportunu ellerine alarak 30'u aşkın ülkeye uçabilmektedir.
Yeni dönemde karşılıklı  vize muafiyetinin yaygınlaştırılması  için çalışmalarımıza devam edeceğiz.
Hedefimiz yakın ve uzak komşularımızın tamamıyla vizelerin kaldırılmasıdır.
Yine bu çerçevede Türkiye'nin Şengen Vize sistemine dahil edilmesi için Avrupalı  muhataplarımız nezdindeki girişimlerimizi sürdüreceğiz.
AK Parti olarak bu konudaki kararlılığımız yeni dönemde de devam edecektir.
Biz dış  politikamıza ve dünya olaylarına aynı  zamanda bir medeniyet perspektifinden bakıyoruz.
Birleşmiş  Milletler çatısı  altında İspanya ile beraber yürüttüğümüz Medeniyetler ittifakı  Girişimi, evrensel insani ve ahlâki değerlerin 21'inci yüzyılın meydan okumalarına ve çatışmalarına karşı  geliştirdiğimiz güçlü bir platform haline gelmiştir.
Yüzü aşkın ülkenin ortak ve dost olarak desteklediği Medeniyetler ittifakı, farklılıkları  bir zenginlik olarak gören ve bir arada yaşama ahlâkını  ve "convivencia" ruhunu doğudan batıya, Avrupa'dan İslam dünyasına, Amerika'dan Ortadoğu'ya, Asya'ya ve Afrika'ya kadar yaymayı  amaçlayan bir "erdemliler hareketi" olarak takdir edilmekte ve destek görmektedir.
AK Parti bu medeniyet perspektifiyle dünyadaki farklılıkların bir çatışma sebebi olmadığını, erdeme, adalete ve saygıya dayalı  bir dünyanın mümkün olduğunu ispatlamıştır.
Bundan sonra da bu küresel medeniyet bakış  açısı, dış  politikamızın temel ilkelerinden biri olmaya devam edecektir.
AK Parti her tür ayrımcılığı, ırkçılığı  ve yabancı  düşmanlığın', toplumsal barışı  ve insicamı  bozan tehlikeli bir tutum olarak değerlendirmektedir.
Bu çerçevede İslamofobya'nın bir insanlık suçu olduğunu açıkça ifade ediyoruz.
Azınlık olarak yaşayan Müslüman topluluklara karşı  ayrımcılığı  ifade eden İslamofobyanın son yıllarda yükselişe geçmesine karşı  uluslar arası  platformlarda etkin bir mücadele verdik.
Bu tutumumuzu bundan sonra da sürdürmeye devam edeceğiz.
Zira küresel barış, ancak adalet ve eşitliğin gerçek ve yaşanabilir değerler haline gelmesiyle mümkündür.
Bu vizyonla hareket eden AK Parti hükümetleri, her zaman zulme karşı  çıkmış  ve mazlumun yanında yer almıştır.
Zira biz zulüm ve haksızlık üzerine kurulu bir sistemin ayakta durmasının mümkün olmadığını  biliyoruz.
Halkının taleplerine cevap vermeyen rejimlerin ayakta kalmasının imkansız olduğunu görüyoruz.
Kimsenin iç işlerine karışmadan bu evrensel ilkelerin bütün komşu ve kardeş  ülkelerde hayata geçirilmesi için gerekli uyarıları  yaptık ve yapıyoruz.
Türkiye'nin bölgesindeki dönüştürücü etkisi, son dönemde Arap dünyasında yaşanan hadiselerle daha da belirgin hale gelmiştir.
AK Parti iktidarının ortaya koyduğu ilkesel dış  politika, bundan sonra da ülkemizin bir dünya lideri olması  yolunda meyvelerini vermeye devam edecektir.
Biz Türkiye olarak derinlik kazanan yumuşak gücümüzle, gittikçe güçlenen ekonomik kapasitemizle, artan ve yaygınlaşan dış  yardımlarımızla ve proaktif diplomasimizle, dünya ölçeğinde bir ülke olma hedefimize emin adımlarla ilerlemekteyiz.
12 Haziran 2011 seçimlerinden sonra da halkımızın güven ve teveccühünü esas alarak bu yolda yürümeye devam edeceğiz.
Birleşmiş  Milletler, G-20, NATO, İslam Konferansı  Örgütü, Karadeniz Ekonomik İşbirliği, Türk Konseyi, D-8 ve Akdeniz için Birlik gibi uluslararası  platformlarda Türkiye'nin mevcudiyeti ve etkinliği her gün artmaktadır.
BM Güvenlik Konseyi (BMKG) daimi olmayan üyeliğimize verilen destek, Türkiye'nin küresel profilinin ne kadar yükseldiğini gösteren önemli verilerden biridir.
Üyeliğimiz sırasında sergilediğimiz proaktif, yapıcı  ve çözüm-odaklı  performans, Türkiye'nin bu görevi çoktan hak etmiş  olduğunu bir kez daha teyit etmiştir.
Bu çerçevede 2015-2016 dönemi için BMGK geçici üyeliğine tekrar aday olacağız.
2014 yılında İslam Konferansı  Örgütü zirvesine ev sahipliği yapma niyetimiz, IKÖ üyesi ülkelerin tamamı  tarafından desteklenmektedir.
2014 IKÖ Zirvesi'ne Türkiye ev sahipliği yapacak
ve böylece İslam dünyasının sorunları  en üst düzeyde ve kapsamlı  bir şekilde ülkemizin ev sahipliğinde ele alınacaktır.
Yine bu çerçevede, AK Parti iktidarı  olarak En Az Gelişmiş  Ülkeler (EAGÜ) zirvesinin sekreteryasını  10 yıllığına üstlenmiş  bulunuyoruz.
9-13 Mayıs 2011 tarihleri arasında Istanbul'da yapılacak olan zirvede en az gelişmiş  ülkelerin sorunlarını  detaylı  bir şekilde ele alacağız
ve on yıllık bir ekonomik büyüme ve insani gelişme planı  çıkartacağız.
Bu insancıl tutumuyla Türkiye, dünyanın en fakir ülkelerinin sorunlarına bigane kalmadığını  küresel kamuoyuna bir kez daha göstermiştir.
Önümüzdeki dönemde de bu alanda örnek çalışmalara imza atmak ve fakir toplumların sorunlarına çözüm bulmak için çabalarımızı sürdüreceğiz.
AK Parti'nin dış  politika vizyonu, Türkiye'yi, Cumhuriyetimizin yüzüncü yılında hak ettiği noktaya çıkartacak
ve dünyanın lider ülkelerinden biri haline getirecektir.
İzlediğimiz çok yönlü ve çok boyutlu dış  politika, ülkemizin tarihi birikimi, kültürel derinliği ve jeo-stratejik konumuyla tam bir uyum içerisindedir.
Yeni dönemdeki hedefimiz, bu ilkeler ve değerler ışığında Türkiye'yi uluslararası  arenada daha saygın ve etkin bir noktaya taşımaktır.
AK Parti hükümetlerinin son 8,5 yılda sergilediği dış  politika performansı, yeni başarılarımızın en büyük teminatıdır.
Avrupa Birliği ile İlişkiler
AK Parti, Türkiye'nin Avrupa Birliği'ne tam üyeliğini stratejik bir hedef olarak görmektedir.
Bu hedef doğrultusunda attığımız adımlar, Türkiye'nin AB üyelik sürecinde yeni bir dönem başlatmıştır.
Bazı  Avrupa ülkelerinin haksız ve temelsiz muhalefetine rağmen, AK Parti AB'ye tam üyelik yolunda gereken adımları  atmaya devam edecektir.
2002 yılında ifade ettiğimiz gibi bugün de aynı  noktanın altını  çiziyoruz: Türkiye'nin AB üyeliği, ülkemizde demokratik standartların yerleşik hale gelmesi,
ticari ilişkilerimizin gelişmesi
ve Avrupa'yla mevcut ilişkilerimizin daha da güçlenmesi açısından stratejik bir önem arz etmektedir.
AB'ye tam üyelik, Türkiye'yi bölgesel ve küresel sorunlarda daha etkin ve belirleyici bir aktör haline getirecektir.
Avrupa ülkeleriyle geliştirdiğimiz iyi ilişkiler, tam üyelikle beraber yeni bir derinlik kazanacak
ve Türkiye ile Avrupa toplumları  arasında yeni bir dinamizm yaratacaktır.
AB'ye tam üyelik, Avrupa'nın geleceği açısından da stratejik önem taşımaktadır.
Türkiye'ye hayır demiş  bir Avrupa, 21'inci yüzyılın gerisine düşmüş  bir Avrupa olacaktır.
Türkiye'nin nüfusunu, coğrafyasını  yahut kültürünü gerekçe göstererek ülkemizin AB üyeliğine karşı  çıkmak, bir ufuk daralmasına ve vizyon eksikliğine işaret etmektedir.
Kıbrıs gibi siyasi sorunlar nedeniyle Türkiye'nin AB müzakere sürecini engellemek veya geciktirmek de aynı  zamanda tutarsız ve çifte standarda dayalı  bir politikaya delalet etmektedir.
AK Parti olarak bizim üzerinde ısrar ettiğimiz temel konu, Avrupa'nın kendi ilkeleriyle çelişmemesi ve Türkiye'ye ayrıcalıklı  bir muamelede bulunmamasıdır.
Kıbrıs sorunu yahut imtiyazlı  ortaklık gibi konuları  ileri sürerek fasılların açılıp kapanmasını  kasıtlı  olarak engellemek, Avrupa Birliği'nin kendi koyduğu ilkelerle çelişkiye düşmesi anlamına gelmektedir.
Bazı  Avrupa ülkelerinde görülen Türkiye karşıtı  tutuma rağmen, biz AK Parti olarak AB'ye tam üyelik konusunda kararlılığımızı  sürdüreceğiz.
Müzakere sürecinde yaptığımız ve bundan sonra da yapacağımız reformları, ülkemizin ve vatandaşlarımızın çıkarına olduğu için hayata geçirmeye devam edeceğiz.
AB müzakere sürecinin yanısıra Avrupa ülkeleriyle ikili ilişkilerimiz her gün daha da güçlenmektedir.
Karşılıklı  çıkar ve saygıya dayalı  ilişkilerimizi siyasi, ekonomik ve kültürel alanlarda sağlam bir zemine oturtmuş  bulunmaktayız.
Bu ilişkilerin güçlenmesi, aynı  zamanda Avrupa'da yaşayan vatandaşlarımız için de önem arz etmektedir.
AK Parti olarak Avrupa'daki vatandaşlarımız' hiç bir zaman yalnız bırakmadık, bundan sonra da bırakmayacağız.
Bu çerçevede kurduğumuz Yurt Dışı  Türkler ve Akraba Topluluklar Başkanlığı, Avrupa'dan başlamak üzere yurt dışında yaşayan vatandaşlarımızın ve akraba topluluklarının ihtiyaçlarını  karşılamayı ve sorunlarına çözüm bulmayı  amaçlamaktadır.
Bu noktada biz yurt dışında yaşayan vatandaşlarımız için asimilasyona karşı  çıkarken entegrasyona "evet" diyoruz.
Yurttaşlarımızın yaşadıkları  toplumlara entegre olmasını  ve siyasi, ekonomik ve kültürel alanlarda aktif rol oynamasını  destekliyoruz.
Fakat onların dillerini ve kültürlerini unutmalarını, asimile olmalarını  isteyenleri reddediyoruz.
AK Parti hükümetlerinin yurt dışında yaşayan Türklerle kurduğu sıcak ve samimi bağ, bu ilkemizin en somut tezahürüdür.
Amerika Birleşik Devletleri
Türkiye ile Amerika Birleşik Devletleri arasında varolan ve uzun yıllara yayılan "stratejik ortaklık" ilişkisi, ABD Başkanı  Barack Obama'nın ifadesiyle "model ortaklık" olarak yeni bir boyut kazanmış  bulunmaktadır.
Karşılıklı  çıkar, saygı  ve güvene dayanan Türk-Amerikan ilişkileri, ikili dostluk ilişkilerinin ötesine geçerek bölgesel ve küresel sorunların çözümü için bir fırsat olarak değerlendirilmektedir.
Bu bakış  açısını  benimseyen AK Parti, Türkiye ile ABD arasındaki yapıcı  ve kapsamlı  ilişkileri geliştirmeye
ve sonuç odaklı  bir çerçevede güçlendirmeye devam edecektir.
AK Parti'nin yeni iktidar döneminde ABD ile siyasi istişare ve işbirliği devam ettirilecektir.
Irak ve Afganistan'ın yanısıra Arap dünyasında son aylarda yaşanan gelişmeler, Ortadoğu Barış  Süreci, Kafkaslar'da istikrar ve Balkanlar'da normalleşme süreci, iki dost ülkenin yakından takip ettiği konulardır.
Bu bölgelerde barış  ve istikrarın tesisine ve muhafazasına yönelik çabalarımız devam edecek
ve Amerikalı  muhataplarımızla olan siyasi diyalog ve işbirliği, aynı  yoğunlukta sürdürülecektir.
Bölgesel sorunların çözümü için ortak bir perspektifin geliştirilmesi ve ortak politikaların uygulanması  önümüzdeki meydan okumaların bir fırsata dönüştürülmesi için büyük önem arz etmektedir.
Yeni dönemin en önemli hedeflerinden biri de, Türkiye ile Amerika Birleşik Devletleri arasındaki ekonomik ilişkilerin güçlendirilmesi
ve ticaret hacminin arttırılması  olacaktır.
"Model Ortaklık" başlığı  altında kurulan Ekonomik Koordinasyon mekanizması, Türk şirketlerinin Amerikan pazarından daha büyük pay alması  için etkin bir şekilde kullanılacaktır.
İki ülke arasında var olan ticaret hacmini yeterli görmüyoruz.
Bunu artırmak amacıyla Amerikalı  muhataplarımızla olan işbirliğimiz, yeni dönemde daha büyük bir ivme kazanacaktır.
Ekonominin yanısıra Amerika Birleşik Devletleri ile enerji, güvenlik, terörizmle mücadele, iklim değişikliği, eğitim ve bilim ve teknoloji konularında ortak bir perspektif ile çalışmalarımıza devam edeceğiz.
Türk ve Amerikan toplumları  arasında bulunan dostluk ve güven ilişkisinin somut projelere dönüşmesi
ve her iki ülkeye fayda sağlaması, diğer ülkelerle olduğu gibi ABD ile de ilişkilerimizin temel çerçevesini oluşturmaktadır.
Kıbrıs
Türkiye'nin Kıbrıs politikasının iki ana stratejik hedefi, Kıbrıs Türk halkının çıkarlarının korunması
ve Doğu Akdeniz'de bir istikrar ortamının yaratılmasıdır.
Kıbrıs Türk halkının güvenlik ve refahının sağlanması  için Kuzey Kıbrıs Türk Cumhuriyeti'nin her alanda uluslar arası  saygınlığını  ve etkinliğini arttırmak için bu güne kadar gösterdiğimiz çabayı  bundan sonra da sürdüreceğiz.
AK Parti iktidarı  döneminde KKTC'nın uluslar arası  tanınması  ve saygınlığı  önceki yıllarla mukayese edilmeyecek kadar artmıştır.
Yeni dönemde bu çalışmalarımız aynı  kararlılıkla devam edecektir.
Kıbrıs'ın bir barış  ve huzur adası  haline gelmesi için yürüttüğümüz ilkeli ve kararlı  dış  politika, bundan sonra da Kıbrıs politikamızın ana çerçevesini oluştu racaktır.
Ortadoğu
Ortadoğu bölgesiyle olan derin ve tarihi ilişkilerimiz, Türkiye'nin yeni dış  politika vizyonuna güç katan bir unsurdur.
Türkiye'nin bu bölgede sahip olduğu tarihi birikim, coğrafi konum ve kültürel derinlik bizim için önemli bir stratejik değerdir.
Türkiye ne Balkanlar'da, ne de Ortadoğu'da harici yahut yapay bir aktör değildir.
Bu coğrafyanın asil' bir parçasıdır.
Ortadoğu'da devrim mahiyetinde değişimlerin yaşandığı  bir dönemde AK Parti olarak biz bölgede barış  ve istikrarın korunmasını,
çatışmaların önlenmesini
ve halkın meşru taleplerinin karşılanmasını  destekliyor ve bu çerçevede adımlar atıyoruz.
Ortadogu'daki gelişmelerin küresel siyasette sahip olduğu merkezi yer düşünüldüğünde, bölgede attığımız her olumlu adımın küresel siyaseti de olumlu yönde etkilediğini görüyoruz.
Dış  politika vizyonumuzun bir parçası  olarak; Ortadoğu'yu çatışmaların, savaşların, geri kalmışlığın, fakirliğin, kötü yönetimlerin değil; barışın, istikrarın, refahın, kültür ve medeniyetin bir merkezi olarak görüyoruz.
Ortadoğu'ya ilişkin Oryantalist yaklaşımları  reddediyoruz.
Ortadoğu halklarının kendi tarihlerinin aktörü olma iradesini destekliyoruz.
Ortadoğu'daki sorunların çözümünde çatışmanın değil müzakerenin,
savaşın değil diplomasinin hâkim olması  gerektiğine inanıyoruz.
Ortadoğu ülkeleri ve halklarıyla son yıllarda geliştirdiğimiz ilişkiler, Irak`tan Lübnan'a, Suriye'den Filistin'e, Mısır'dan Körfez'e kadar bölgesel barış  ve istikrara önemli katkılar sunmuştur.
inşa ettiğimiz güven ve izlediğimiz proaktif dış  politika sayesinde bölgedeki sorunların çözümünde çok önemli roller üstlendik.
Bunu yaparken kendimizi empoze etmedik.
Tersine, Türkiye'nin bölgeye bakışı, dünya olaylarını  değerlendirmesi ve sergilediği güçlü siyasi liderlik, bölgedeki bütün taraflar tarafından takdirle karşılanmaktadır.
AK Parti'nin dış  politika vizyonu sayesinde bugün Türkiye'nin herhangi bir bölgesel meselede ne söyleyeceği, nasıl bir tavır takınacağı  yakından takip edilmektedir.
Bu sorumluluk bilinciyle hareket eden AK Parti, geçmişten gelen pek çok tabuyu yıkmış, Türkiye ile Ortadoğu halkları  arasında yeni bir dostluk ve kardeşlik döneminin başlamasına öncülük etmiştir.
Bu yaklaşımımızı  bundan sonra da sürdüreceğiz ve Türkiye ile Ortadoğu coğrafyası  ve insanı  arasındaki yapay sınırları  ve sahte duvarları  ortadan kaldıracağız.
Türkiye'nin çıkarlarını  gözetirken, Ortadoğu'daki komşu ve dost ülkelerin de bu işbirliğinden faydalanması  için çaba göstereceğiz.
Zira biz ikili ve çoklu ilişkilerde "kazan-kazan" durumunun mümkün olduğunu pek çok örneklerle gösterdik.
Ortadoğu'da esen değişim rüzgarları, bölgenin daha demokratik ve şeffaf bir yapıya kavuşmasını  sağlayacak imkanları  bünyesinde taşımaktadır.
Demokrasi, adalet, şeffaflık, iyi yönetim, refah ve refahın adil paylaşımı, diğer milletlerin olduğu kadar Ortadoğu halklarının da en meşru talebi ve en doğal hakkıdır.
Bu büyük değişim sürecinin kan dökülmeden yaşanması, bizim için hem insani hem de siyasi bir önceliktir.
Biz Ortadoğu'da yaşanan hadiseleri bir normalleşme süreci olarak görüyoruz.
Halkın ertelenmiş  taleplerinin gecikerek de olsa yerine getirilmesi olarak değerlendiriyoruz.
Aynı  çerçevede Ortadoğu ülkeleri ve halklarıyla olan ilişkilerimizde de bir normalleşme süreci yaşanmaktadır.
21'inci yüzyılın ikinci yarısında biz bu normalleşme sürecini daha da geliştirmeye kararlıyız.
Bu sayede Ortadoğu halkları  arasında yeni bir kardeşlik, dostluk ve alış-veriş  dönemi başlayacaktır.
Hedefimiz, Türkiye Cumhuriyeti vatandaşlarının bütün Ortadoğu'da rahatça gezebilmesi, ticaret yapabilmesi, muhataplarıyla ortak projeler geliştirebilmesidir.
Aynı  şekilde Ortadoğu halklarının Türkiye'yi önemli bir ticaret, diplomasi, eğitim ve kültür merkezi olarak görmelerini sağlayacak adımları  atmaya devam edeceğiz.
Bu çerçevede vizelerin karşılıklı  olarak kaldırılması
ve Yüksek Düzeyli Stratejik İşbirliği Konseyi uygulamasına devam edeceğiz
ve Türkiye ile bölge ülkeleri arasında tam ekonomik entegrasyonu sağlayacağız.
Balkanlar
Küresel bakış  açımızın en önemli tatbik alanlarından biri, güçlü tarihi ve kültürel bağlarımızın olduğu Balkanlar'dır.
Balkanlar'da barış  ve istikrarın tesis edilmesi
ve etnik, dini ve siyasi gerginliklerin önlenmesi, bölgesel ve küresel siyasetin stratejik öncelikleri arasında yer almaktadır.
Balkanlarda ve Ortadoğu'da barış  ve istikrarı  tesis etmeden küresel barış  ve huzurdan bahsetmek mümkün değildir.
Bu yüzden Balkanlarda siyasi istikrar ve toplumsal huzura katkı  yapmak, AK Parti hükümetlerinin birinci önceliği olmuştur.
Bu politikaları  bundan sonra da uygulamaya ve Balkan halkları  ve devletleriyle olan ilişkilerimizi güçlendirmeye devam edeceğiz.
Bosna savaşının acılarını  sarmak için bütün taraflarla yürüttüğümüz etkin diplomasi sonuç vermiş  ve Balkanlar'da yeni bir diyalog ve yakınlaşma süreci başlamıştır.
Bosna-Hersek'le olan güçlü ilişkilerimizi ekonomi, kültür ve eğitim alanlarında da devam ettireceğiz.
Hırvatistan ve Sırbistan ile başlattığımız yeni dönem, bu ülkelerle olan ilişkilerimizin her alanda daha da gelişmesine imkan sağlamıştır.
Üst düzey ziyaretler artmış,
ticaret hacmimiz büyümüş
ve karşılıklı  işbirliği alanları  genişlemiştir.
Bu yakınlaşma ve normalleşme politikası, aynı  zamanda Balkanlar'da barış  ve istikrarın tesis edilmesine çok önemli katkılar sunmaktadır.
Güney Avrupa'nın en genç devleti olan Kosova'nın bağımsızlığının tanınması  için yaptığımız girişimler olumlu netice vermiştir.
Kosova'nın devlet olma sürecinde bu ülkeye her tür desteği vermeye bundan sonra da devam edeceğiz.
Aynı  şekilde Makedonya ve Arnavutluk ile olan ilişkilerimiz, AK Parti iktidarında büyük ivme kazanmış
ve yeni işbirliği alanlarının geliştirilmesine imkan sağlamıştır.
21'inci yüzyılın ikinci on yılında bu ülkelerle olan temaslarımız daha da güçlenecektir.
Bu ülkelerde ve Balkanlar'da yaşayan soydaş  ve akraba topluluklarla olan ilişkilerimizi bundan sonra da geliştirmeye ve güçlendirmeye devam edeceğiz.
Gerek kamunun imkânlarını  harekete geçirerek, gerekse özel sektör ve sivil toplum örgütlerini teşvik ederek Balkanlar'da barış, huzur ve istikrarın sürekli hale gelmesine katkı  sunacağız.
Rusya ve Kafkaslar
AK Parti iktidarı  Türkiye'nin Rusya ile olan siyasi ve ticari ilişkilerine özel bir önem vermiştir.
Komşularla sıfır problem ve tam ekonomik işbirliği politikamızın bir tezahürü olarak Rusya ile ticari ilişkilerimiz büyük bir sıçrama göstermiştir.
Rusya, Türkiye'nin doğal gaz ihtiyacını  karşılarken, Türk firmaları  Rusya'da büyük projeleri hayata geçirmeye başlamışlardır.
Rusya ile vizelerin karşılıklı  olarak kaldırılması, siyasi ve ekonomik ilişkilere yeni bir ivme kazandırmıştır.
Türk-Rus ilişkilerinde yaşanan gelişmeler, Kafkaslar'dan Orta Asya'ya kadar çeşitli bölgesel konularda yeni bir işbirliği zemininin doğmasına imkân tanımıştır.
Rusya ile vizelerin tedrici olarak kaldırılması, ikili ilişkilerin ivme kazanmasına sağlayan önemli bir adımdır.
Rusya ile ilişkilerimizi bu çerçevede güçlendirmeye devam edeceğiz.
Kafkaslar, Türkiye'nin doğrudan sınırı  olan üçüncü önemli bölgedir ve ülkemiz açısından özel bir öneme sahiptir.
Kafkaslar'da barış  ve istikrarın temin edilmesi ve korunması, bizim için stratejik bir önceliktir.
Bu çerçevede Kafkas ülkeleriyle ilişkilerin geliştirilmesi ve normalleşme sürecinin devamı, AK Parti iktidarının temel hedeflerinden biridir.
Kafkaslar'daki hassas dengeleri dikkate alarak oluşturduğumuz Kafkasya İşbirliği Platformu, bir tarafta Türkiye ile Kafkas ülkeleri, diğer tarafta Kafkas ülkeleri arasında karşılıklı  güven ve işbirliğine dayalı  bir ilişki biçiminin kurulmasını  hedeflemektedir.
Bu meyanda attığı= adımlar, bölgede gerginlik ve çatışmaların asgari düzeye indirilmesine katkı  sunmuştur.
Azerbaycan'la olan özel ilişkilerimiz, yeni dönemde de önemini korumaya devam edecektir.
Azerbaycan'ın siyasi istikrarı  ve ekonomik kalkınması, hem ikili ilişkilerimiz hem de bölgesel barış  ve istikrar için üzerinde ehemmiyetle durduğumuz bir konudur.
Karabağ  sorununun bir an önce adil bir şekilde çözülmesi, Kafkas politikamızın öncelikleri arasındadır.
Bugüne kadar olduğu gibi bundan sonra da AK Parti olarak Azerbaycan topraklarındaki işgalin son bulması  ve Karabağ  sorununun müzakere yoluyla çözülmesi için üzerimize düşen görevi yerine getirmeye devam edeceğiz.
Ermenistan'la başlattığımız normalleşme süreci, Ermenistan tarafının yapıcı  olmayan yaklaşımları  neticesinde arzu edilen noktaya gelmemizi engellemiştir.
Karabağ  sorununun çözümü ve soykırım iddiaları  konusunda bizim tavrımız nettir.
AK Parti, hakkaniyete ve adalete dayanmayan hiç bir çözümün Türkiye'ye dayatılmasına izin vermeyecektir.
Çözüm için karşılıklı  ve eş  zamanlı  olarak adım atılması  durumunda Türkiye üzerine düşeni yapmaktan sarf-' nazar etmeyecektir.
Bir diğer önemli Kafkas ülkesi olan Gürcistan'la olan ilişkilerimizi, bölgesel bakış  açımız içerisinde ele alıyoruz.
2008 yılında yaşanan gerginlikleri önlemek için attığı= adımları  ve dengeli politikayı  sürdürmeye devam edeceğiz.
Güney Kafkaslar'ın bir barış, istikrar ve refah bölgesi haline gelmesi için yürüttüğümüz aktif dış  politikayı  bundan sonra da tutarlı  ve etkin bir şekilde uygulamaya devam edeceğiz.
Amacımız bütün Kafkas ülkeleri arasında güven ve işbirliğine dayalı  bir stratejik ortam yaratmak ve sorunları  minimize etmektir.
Orta Asya ve Türk Cumhuriyetleri
Orta Asya bölgesi, Türk Cumhuriyetleri ve geniş  Türk coğrafyasıyla olan ilişkilerimiz, AK Parti iktidarında çok büyük bir ivme kazanmış,
önceki dönemlerle kıyaslanmayacak kadar mesafe alınmıştır.
ikili ilişkiler, çok taraflı  toplantılar ve zirveler, TİKA yardımları  ve Türk iş  adamlarının ve sivil toplum kuruluşlarının bölgedeki yatırımları  ve faaliyetleri, Türkiye ile Orta Asya Türk Cumhuriyetleri arasında yeni bir dönemin temellerini atmıştır.
iktidarımız döneminde Kuzey Irak Türkmenlerine, Kırım Tatarlarına, Ahıska Türklerine, Gagavuz Türklerine, Afganistan-Özbek Türkmenlerine, Gürcistan, Azerbaycan ve Karakalpak Türklerine, Moğolistan Kazaklarına, Kosova ve Makedonya Türklerine, Batı  Trakya ve Bulgaristan Türklerine kalkınma desteği verilmiş,
kültürel ve tarihi değerleri koruma altına alınmıştır.
AK Parti, ata yurdumuz Orta Asya'da bulunan soydaş  halklarla olan ilişkilerimizi bundan sonra da geliştirmeye devam edecek
ve yeni işbirliği alanlarının oluşturulması  için çalışacaktır.
Türk Cumhuriyetlerinin siyasi istikrarı  muhafaza ederek ekonomik kalkınmalarını gerçekleştirmesi, bizim stratejik önceliklerimizden biridir.
Bu çerçevede Türk Cumhuriyetleriyle vizeleri karşılıklı  olarak kaldırmaya,
siyasi diyaloğu arttırmaya,
ticareti teşvik etmeye
ve sivil toplum örgütlerinin faaliyetlerini desteklemeye devam edeceğiz.
Türkiye'nin desteği ile kurulan ve finansmanıyla faaliyetlerine devam eden Kırgızistan'daki Manas Üniversitesi ve Kazakistan'daki Ahmed Yesevi Üniversitesi, bu coğrafyada gerçekleştirdiğimiz iki önemli eğitim ve kültür projesidir.
Bugüne kadar olduğu gibi bundan sonra da bu üniversiteleri ve diğer eğitim faaliyetlerini aynı  kardeşlik ve dayanışma ruhuyla desteklemeye devam edeceğiz.
Burada okuyan öğrenciler, alanlarında başarılı  olmakla kalmayacak,
aynı  zamanda Türkiye ile bu coğrafya arasında bir köprü olacaktır.
Türkiye ile Türk Cumhuriyetleri arasındaki ilişkilerin güçlendirilmesi, büyük Türk coğrafyasına yönelik çalışmalarımızın en önemli ayağını  oluşturmaktadır.
Türkiye bu coğrafyada yaşanan sorunlara ilgisiz kalmadığı  gibi, soydaş  ve akraba toplulukların barış, huzur ve istikrarını  güvence altına almak için elindeki imkânları  seferber etmeye devam edecektir.
Yüksek Düzeyli Stratejik İşbirliği Konseyi uygulamasını, Kırgızistan'ın ardından diğer Türk Cumhuriyetleriyle de hayata geçireceğiz.
Böylece Türkiye ve Orta Asya Türk Cumhuriyetleri arasında yeni bir güven, işbirliği ve dayanışma dönemi başlayacaktır.
Türk Dünyası  Konseyi'nin kurulması, bu çerçevede attığımız en önemli adımlardan biridir.
Bu Konsey sayesinde Türk dünyasının temel meseleleri en üst düzeyde ele alınacak ve ortak projelerin hayata geçirilmesini imkân sağlayacaktır.
Türk Dünyası  Konseyi, Türkiye'nin geniş  Türk coğrafyasıyla olan derin gönül bağının en somut tezahürlerinden biri olacaktır.
Afrika
Türkiye; Avrupa, Afrika ve Asya kıtalarının kesişme noktasında bulunan bir ülkedir.
Afrika'yla olan tarihi bağlarımız, günümüzün küreselleşen ve giderek küçülen dünyasında bize stratejik bir avantaj sağlamaktadır.
Türk dış  politikasında vizyon genişlemesinin doğal bir sonucu olarak Afrika'yla olan temaslarımızı  güçlendirmek için son 8,5 yılda önemli adımlar attık.
Yeni dönemde AK Parti olarak bu adımları  devam ettireceğiz.
Afrika ülkelerinde açtığımız ve açacağımız yeni büyükelçilikler ve konsolosluklar, Türkiye'nin Afrika kıtasındaki mevcudiyetini ve etkisini arttıracaktır.
Afrika ülkeleriyle ikili ilişkilerimizde görülen ivme, siyasi, diplomatik, ticari ve kültürel alanlarda her gün biraz daha derinlik kazanacaktır.
Türk iş  adamlarının Afrika pazarında etkin hale gelmesi, Afrika açılımımızın en önemli ayaklarından birini oluşturmaktadır.
Ikili ilişkiler düzeyinde attığı= adımlar, Türk firmalarının ve sivil toplum örgütlerinin Afrika ülkelerinde önünü açmış
ve yeni fırsat ve işbirliği alanlarının doğmasına zemin hazırlamıştır.
Yeni dönemde bu politikayı  aynı  kararlılıkla sürdüreceğiz.
Afrika ülkeleriyle yapılan karşılıklı  ziyaretler, Türkiye'nin ev sahipliğinde yapılan zirveler ve diğer uluslararası  toplantılar sayesinde Türkiye ile Afrika kıtaları  arasında yeni bir ilişki dönemi başlamıştır.
Dünyaya ve dış politikaya bir bütün olarak bakan AK Parti, Afrika politikasını  önümüzdeki yıllarda da geliştirmeye ve derinleştirmeye devam edecek,
yeni fırsat ve işbirliği alanlarının geliştirilmesine imkân sağlayacaktır.
Doğu ve Güneydoğu Asya
Türk dış  politikasındaki vizyon genişlemesinin yaşandığı  önemli bölgelerden biri de Uzak ve Güneydoğu Asya'dır.
AK Parti iktidarında Türkiye'nin geniş  Asya coğrafyasıyla olan siyasi ve ekonomik ilişkileri büyük ivme kazanmış
ve Türkiye bölgenin önde gelen ticaret odaklarından biri haline gelmiştir.
Asya ekonomilerinin küresel pazardaki payının arttığı  günümüz dünyasında ülkemiz, bölge ülkeleriyle yeni işbirliği ve fırsat alanlarını  hayata geçirmiştir.
Türkiye'nin Asya ülkeleriyle geliştirdiği dostane ilişkiler, 2023 Türkiye vizyonumuz açısından ayrı  bir öneme sahiptir.
Küreselleşen dünyada lider bir ülke olma yolunda hızla ilerleyen Türkiye, geniş  Asya coğrafyasında etkin bir aktör haline gelmek için gerekli olan siyasi, diplomatik ve ekonomik imkânlara sahiptir.
Türkiye'nin yükselen siyasi ve ekonomik profıli, geniş  Asya coğrafyasında yeni fırsat alanlarının doğmasına zemin hazırlamaktadır.
AK Parti'nin yeni iktidar döneminde bu imkân ve fırsatlar azami düzeye çıkartılacak ve Türkiye'nin Asya'daki etkinlik alanı  genişletilecektir.
ASEAN ile Dostluk ve İşbirliği Antlaşması'nı  2010 yılında imzalayan ülkemiz, böylece ASEAN ve benzeri bölgesel platformlarda Türkiye'nin etkinliğini arttıracaktır.
Siyasi diyalog, ticaret, yatırım, bilim ve teknoloji işbirliği, enerji, güvenlik ve diğer alanlarda Türkiye Asya coğrafyasında hak ettiği yere en kısa sürede ulaşacaktır.
Bu çerçevede amacımız Türkiye'nin ASEAN Diyalog Ortağı  olmasını  sağlamaktır.
Bu noktada Afganistan ve Pakistan'ın istikrarın' yakından takip etmeye ve bu iki dost ve kardeş  ülke arasında köprü olmaya devam edeceğiz.
Afganistan'da geniş  temsil değeri olan ve sürdürülebilir bir hükümet yapısı  için çabalarımızı  sürdüreceğiz.
Pakistan'ın siyasi istikrarını  korumak için katkı  sunmaya devam edeceğiz.
Asya'nın üç büyük ekonomik devi olan Çin, Hindistan ve Japonya ile ilişkilerimizi yeni dönemde de güçlendirmeye devam edeceğiz.
Bu ülkelerle siyasi düzeyde yürüttüğümüz iyi ilişkiler, Türk ekonomisine önemli katkılar sunacaktır.
Yeni dönemde Uygur Türkleri'nin meşru taleplerinin karşılanması
ve temel hak ve hürriyetlerinin güvence altına alınması  için gerekli çalışmaları  yapmaya devam edeceğiz.
Latin Amerika
Partimizin ortaya koyduğu dinamik ve küresel dış  politika perspektifi, uzak kabul edilen ve uzun yıllar ilgi alanımızın dışında görülen bölgeleri de kapsamaktadır.
Latin Amerika bu bölgelerin başında gelmektedir.
Fiziki mesafeye rağmen Türkiye ile Latin Amerika toplumları  arasında hem tarihi hem de kültürel bağlar kayda değer niteliktedir.
Bütün engelleme çabalarına rağmen bu bağlar ortadan kalkmamış  ve günümüze kadar ulaşmıştır.
Bugün Türkiye ile Latin Amerika ülkeleri arasında karşılıklı  işbirliği ve saygıya dayalı  yapıcı  bir ilişki bulunmaktadır.
Meksika, Brezilya, Şili ve Venezuella gibi ülkelerle her gün giderek güçlenen ilişkilerimiz, Türkiye ile Latin Amerika arasındaki fiziki ve zihni mesafeleri azaltmakta ve yeni fırsat ve işbirliği alanlarının doğmasına imkân sağlamaktadır.
Aktif dış  politikamız sayesinde Latin Amerika ile olan ticaretimiz son 8,5 yılda kayda değer bir şekilde artmıştır.
Yeni dönemde hedefimiz bu rakamları  daha da büyütmek ve Türk müteşebbislerine yeni yatırım ve iş  alanları  açmaktır.
Ekonomik ilişkilerin yanısıra Latin Amerika ülkeleriyle olan siyasi diyaloğumuz ve diplomatik ilişkilerimiz de güçlenmeye devam edecektir.
İran nükleer sorununun müzakere ve diplomasi yoluyla çözümü için Brezilya ile yaptığımız işbirliği, geniş  kitlelerin takdirine mazhar olmuştur.
Brezilya ile birlikte ortaya koyduğumuz 15 Mayıs 2010 Tahran Deklarasyonu, bazı  çevreleri şaşırtmış  ve "neden Brezilya?" sorusunu gündeme getirmiştir.
Oysa bizim küresel dış  politika vizyonumuz, dünyanın hangi bölgesinde olursa olsun bütün dost ülkelerle ortak hedefler çerçevesinde iş  birliği yapılmasını  normal bir durum olarak görmektedir.
Bu bakış  açısının bir yansıması  olarak Latin Amerika ülkelerinin uluslararası  kurum ve kuruluşlarda Türkiye'ye verdiği destek, dikkate değerdir.
İzlediğimiz aktif, yapıcı  ve sınır tanımayan dış  politika sayesinde Türkiye, Latin Amerika ülkeleriyle örnek bir ilişki biçimi geliştirmiştir.
Bu ilişkileri bundan sonra da güçlendirmeye devam edeceğiz.
Dış  Yardımlar
Türk dış  politikasının son yıllarda en hızlı  gelişme gösteren alanlarından biri de dış  yardımlardır.
Toplumumuzun evrensel ve insancıl değerlerini dış  politikada hayata geçiren AK Parti iktidarı, kardeş  ve komşu ülkelere, ayrıca ihtiyaç sahibi dost toplumlara yardım elini uzatmayı, ahlâki bir sorumluluk ve tarihi bir görev olarak görmektedir.
"Komşusu aç iken tok yatan bizden değildir" ilkesi, tarihimize ve kültürümüze yön veren değerlerin başında gelmektedir.
Bu ilkenin 21'inci yüzyıl dış  politikasındaki en somut tatbik alanı  dış  yardımlardır.
AK Parti iktidarının dış  yardımlar alanındaki performansı, Türkiye'nin bölgesinde ve dünyada saygın bir konuma gelmesini sağlamıştır.
Her yıl artan dış  yardımlar sayesinde Türkiye, "donör" (bağışçı) ülke statüsünü kazanmıştır.
Türkiye bu statüyü elde etmekle kalmamış, dış  yardım yapan ülkeler arasında hızla yükselen bir profil sergilemiştir.
AK Parti'nin yeni döneminde bu başarı  çizgisini devam ettirmeye kararlıyız.
Türkiye'nin dış  yardımları, doğrudan teknik yardımlardan alt yapı  hizmetlerine, tarihi eserlerin restorasyonundan eğitim faaliyetlerine kadar çok geniş  bir alanı  kapsamaktadır.
Son 8,5 yılda TİKA ve Kızılay başta olmak üzere çeşitli kurum ve kuruluşlarımız aracılığıyla yaptığımız teknik ve insani yardımlar, "İcraatler" kitabında geniş  bir şekilde ele alınmıştır.
Bu uzun yardım ve faaliyetler listesine bakıldığında AK Parti iktidarının geniş  insan ve dış  politika vizyonu net bir şekilde görülmektedir.
Bugün TİKA, 23 ülkede 26 koordinasyon ofisiyle Türkiye'nin geniş  Türk coğrafyasındaki teknik yardımlarını  koordine etmekte ve böylece Türkiye ile akraba ve komşu topluluklar arasında sağlam köprüler kurmaktadır.
iktidarımız döneminde Balkanlar'dan Orta Asya'ya uzanan geniş  Türk coğrafyasındaki ata yadigarı  eserlerimiz, hiç bir fedakarlıktan kaçınılmadan onarılmış  ve günümüz kültürüne kazandırılmıştır.
ihtiyaç sahibi dost ve kardeş  ülkelere götürülen alt yapı  hizmetleri, toplumlarımız arasındaki kardeşlik bağını  daha da güçlendirmiştir.
Türkiye insani yardım ve acil durumlara müdahale alanlarında da son yıllarda büyük mesafeler kat etmiştir.
Türkiye'nin yükselen profıliyle mütenasip bir şekilde deprem, sel, yangın gibi doğal felaketlere anında müdahale kapasitemiz her gün artmaktadır.
Türkiye'ye ait resmi ve sivil yardım kuruluşlarının faaliyetleri bütün dünyada artık parmakla gösterilir hale gelmiştir.
Bu, izlediğimiz geniş  vizyonlu küresel dış  politikanın en çarpıcı  sonuçlarından biridir.
AK Parti'nin yeni iktidar döneminde dış  yardımlar artmaya devam edecek
ve daha geniş  bir coğrafi alana yayılması  için gerekli çalışmalar yapılacaktır.
Geniş  Türk coğrafyasında yürüttüğümüz insani ve teknik yardımlar, sürdürülebilir projeler aracılığıyla akraba ve dost topluluklara hizmet vermeye devam edecektir.
Geniş  Türk coğrafyasında, Ortadoğu'da ve Kuzey Afrika'da yürütülen restorasyon çalışmaları  devam ettirilecek,
altyapı  hizmetlerine devam edilecek
ve dünyanın dört bir tarafında bulunan ata yadigarı  eserlerimiz koruma altına alınacak
ve ziyaretçilerin hizmetine sunulacaktır.
Bu çerçevede dünyanın farklı  ülkelerinde bulunan Türk-Osmanlı  eserlerinin tam bir envanteri çıkartılacak
ve bunların titiz bir şekilde restorasyonuna devam edilecektir.
2023 vizyonu çerçevesinde hedefimiz, Cumhuriyetimizin yüzüncü yılında Türkiye dışında bulunan ata yadigarı  eserlerimizin tamamının restore edilmesi ve koruma altına alınmasıdır.
Savunma
Milli savunma siyasetimizi, devletimizin ve vatandaşlarımızın her türlü dış  tehlikelere ve tehditlere karşı  korunmasının yanı  sıra, bölgesel ve küresel barış  ve istikrara katkı  sağlayacak biçimde yürütmekteyiz.
Bölgemizde ve dünyada bütün insanlığın barış  ve huzur içerisinde yaşamalarını  temin etmeyi amaçlayan uluslararası  politika ve girişimlere aktif bir biçimde katılmaktayız.
Ülke dışında meydana gelen olayların da, kendi vatandaşlarımızı  ve ulusal güvenliğimizi doğrudan veya dolaylı  biçimde etkilediği günümüzde, bölgesel ve küresel sorunların çözümüne katkıda bulunmamıza imkân verecek bir savunma politikası  uygulamaktayız.
Milli savunma siyasetimiz; savunma ve güvenlik alanında bütüncül ve çok boyutlu sistematik bir yaklaşımı, insanın refah ve huzurunu odak noktasına yerleştiren bir perspektifi esas almaktadır.
Savunma doktrinimiz; güvenliğin, sadece askeri yöntemlerle değil, aynı  zamanda siyasi, ekonomik ve sosyolojik unsurlarla beraber sağlanabileceği öngörüsünden hareket etmektedir.
Geleneksel savunma ve güvenlik anlayışının gereklerinin yanı  sıra su, gıda, çevre, nüfus, sanal ortam, enerji arz güvenliği ile iklim değişikliği ve sınır aşan suçlar gibi yeni risk unsurlarını  da kapsayan bir bakış  açısı  ile etkin ve kapsamlı  bir savunma politikası  izlemeye devam edeceğiz.
Türkiye, kendi güvenliğini sağlamanın yanı  sıra bölgesinde güvenlik, barış  ve istikrara katkı  için çaba göstermektedir.
Bölgemizde korku ve tedirginliğe yol açmayan, umut ve güven veren bir savunma politikası  yürütmekteyiz.
Ülkemiz ile Suriye arasında yıllardır sorun olan mayınlı  arazileri temizliyoruz.
Kritik hudut noktalarında görev yapacak profesyonel sözleşmeli er istihdamı  ile ilgili yasayı  çıkardık.
Türkiye'nin Bosna-Hersek, Afganistan, Kosova, Lübnan, Sudan ve Aden Körfezi'nde barışı  koruma ve destekleme harekâtlarına iştirak ederek uluslararası  barışın tesisine etkin katkı  sağlaması, Türkiye'nin uyguladığı  dış  siyaset ve savunma politikasının en somut göstergesidir.
Barışı  koruma ve destekleme harekâtlarında, insani yardım öncelikli bir yaklaşım benimsenmekte,
bulunulan ülke insanları  hedef alınmamakta,
onların hayatlarını  kolaylaştıracak yardım ve projelere öncelik verilmektedir.
Ülkemiz, Karadeniz Deniz İşbirliği Görev Grubu ile Güneydoğu Avrupa Barış  Tugayı'nın oluşmasına öncülük etmiş
ve aktif katılım sağlamıştır.
Karadeniz Uyumu Harekatına katkıda bulunulmakta,
Akdeniz'de deniz güvenliğine ilişkin Akdeniz Kalkanı  Harekatı  icra edilmektedir.
Hızlı  harekat kabiliyetini haiz, yüksek teknolojik donanıma ve iyi eğitimli personele sahip olmayı  etkin ve etkili savunma kapasitesinin temel bileşenleri olarak kabul etmekte,
savunma kapasitesinin geliştirilmesi ve artırılmasını  aynı  zamanda caydırıcılığın devamı  ile barış  ve güvenliğin muhafazası  için gerekli bir unsur olarak görmekteyiz.
Askerlik görevinin uzmanlık, bilgi ve tecrübe gerektirdiği bilinciyle profesyonelleşmeye önem vermekteyiz.
Sahip olunan askeri imkan ve kabiliyetler, gerektiğinde insani yardım ve tahliye operasyonları  ile doğal afetlere müdahalede kullanılmaktadır.
Nitekim ülkemizin özellikle son dönemde gerçekleştirdiği insani yardım ve tahliye operasyonları  uluslararası  kamuoyu tarafından hayranlık ve takdirle izlenmektedir.
Savunma sanayii alanında dışa bağımlılığı  azaltacak şekilde tasarımdan üretime kadar bütün aşamalarda yerli savunma sanayii güçlendirilmektedir.
Savunma sanayiinin geliştirilmesinde yurt içi Ar-Ge projelerine ve teknoloji yönetimine büyük önem verilmektedir.
Barış  ve güvenliği tehdit eden uluslararası  terörle mücadelede terörün amacı, hedefi ve kökenine bakılmaksızın küresel işbirliğine destek vermekteyiz.
Ülke savunmasının sağlanmasında uluslararası  işbirliğinin en önemli aktörü olan NATO ittifakı  içerisinde etkin ve belirleyici bir politika izlemekteyiz.
Teknolojik gelişmelere bağlı  olarak, sanal ortam günlük yaşamın akışında yoğun bir şekilde kullanılmakta ve burada yaşanacak sorunlar ciddi sonuçlar doğurmaktadır.
Kamu ve özel sektöre ait kritik tesislerin siber saldırılardan muhafazası,
vatandaşlarımızın haberleşme ve iletişim özgürlüğünün korunması
ve sanal ortamda işlenen suçların önlenmesi için gerekli tedbirleri almaya devam edeceğiz.
Kitle imha silahlan ile balistik füzelerin yayılmasının önlenmesi konusunda çalışmalar yürütülmekte
ve bu konuda uluslararası  işbirliği yapılmaktadır.
Silahların kontrolü ve silahsızlanma alanında yürütülen uluslararası  çalışmalara etkin bir şekilde katılım sağlanmaktadır.
Küresel planda kitle imha silahlarından arındırılmış  bir dünya için somut ve inandırıcı  adımların atılmasını  arzu ediyoruz.
Bu bağlamda herhangi bir ayrım gözetmeksizin Orta Doğu'nun kitle imha silahlarından arındırılması  yönündeki uluslararası  çabalara destek vermekteyiz.
AK Parti olarak, Türkiye'nin tarihi birikimine yakışan bir vizyonla, bölgesinde ve dünyada barış  ve istikrarın sağlanması  için etkinliğini giderek artıran ve derinleştiren bir savunma politikası  izlemeye devam edeceğiz.
