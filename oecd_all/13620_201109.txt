Stærke værdier– sund økonomi
”Kun med en sund økonomi kan vi bevare og udvikle vores værdier og et stærkt fællesskab.”
Der er to veje
Du står inden længe overfor et skæbnevalg.
Valget vil afgøre hvilke partier, der skal tage ansvar for de alvorlige udfordringer, som Danmark står over for.
Du skal vælge, om du ønsker den ene eller den anden vej: Socialdemokraterne og Socialistisk Folkeparti vil øge de offentlige udgifter, og det vil forgælde vores børn og børnebørn og sende danske arbejdspladser til udlandet.
Det Konservative Folkeparti vil tage ansvar for en sund økonomi og dermed sikre en tryg fremtid.
Dansk politik har den sidste tid været præget af, at vi skal skabe balance i dansk økonomi – nu og i fremtiden.
Og vi konservative har været stålsatte i vores politiske ambition: Indtægter og udgifter skal hænge sammen.
Vi vil skabe holdbar vækst og danske job.
Vi vil ikke forgælde vores børn og børnebørn.
Hvis S og SF kommer til magten, så bliver der ingen reform af efterlønnen
- ingen ansvarlig økonomisk politik, ingen tryghed for fremtiden!
En stemme på Konservative er derfor afgørende for din og Danmarks fremtid.
En stemme på Konservative er en stemme på en ansvarlig økonomisk politik.
Kun med en sund økonomi kan vi bevare og udvikle vores værdier og et stærkt fællesskab.
Valget er dit
Stærke værdier – sund økonomi
Det Konservative Folkeparti tager ansvar og søger indflydelse.
Vi tager ansvar for det fællesskab og de værdier, der i generationer har gjort Danmark til en nation og danskerne til et folk.
For Konservative er frihed, personligt ansvar og et stærkt fællesskab kernen i vores værdier.
Det er udgangspunktet for vores politik og den udvikling, vi ønsker for Danmark.
Vi ønsker et samfund, hvor vi tager os af hinanden, hvor der er tryghed og sikkerhed, og hvor der er omsorg for de udsatte.
Det kræver stærke værdier
og en sund økonomi.
Vi kan ikke tage den danske velstand og de danske værdier for givet.
Der er pres på Danmarks velstand såvel som danske værdier.
Derfor skal der være orden i økonomien.
Og derfor skal vi værne om vores værdier.
Vi vil bevare og styrke danske værdier og dansk velstand.
Vi vil sikre vækst og arbejdspladser.
Vi vil sikre, at vi også i fremtiden har råd til pleje, omsorg og behandling af syge og udsatte.
Vi vil sikre Danmark i et fredeligt verdenssamfund,
hvor vores virksomheder kan udvikle sig,
og der er respekt om menneskers rettigheder.
Men det kræver en sund økonomi.
Det er motivationen bag vores vilje til fortsat at lede Danmark i en ansvarlig retning efter folketingsvalget.
”Vi skal målrette ydelserne til dem, der har behov for hjælp”
Råd til social sikkerhed
Det Konservative Folkeparti er et socialt ansvarligt parti.
Konservative har altid stået for at sikre hjælp og omsorg til de udsatte i samfundet.
Det har vi gjort ud fra den klare grundholdning, at vi sammen skal tage os af dem, der ikke kan klare sig selv.
Det er en grundlæggende værdi for Konservative, som vi ikke gradbøjer.
Reformer er et centralt redskab til at sikre, at vi også i fremtiden har råd til at tage hånd om de udsatte.
Ingen skal efterlades eller glemmes af fællesskabet, det er en konservativ kerneværdi.
Men det kræver reformer, så vi målretter ydelserne til dem, der har behov for hjælp.
Konservative foreslår, at vi nedsætter en arbejdsgruppe, der skal gennemgå og analysere alle velfærdsydelser.
Målet er at sikre, at det er dem, der har behov for hjælp, der får hjælpen.
Vi foreslår, at samme arbejdsgruppe skal se på, hvordan brugerbetaling, kombineret med lavere skat, kan skabe et mere ansvarligt forbrug af offentlige ydelser.
Forsørgersamfundet vil få lov at vokse, hvis S og SF kommer til magten.
Det vil tvinge friske og selvhjulpne danskere til passiv forsørgelse.
Det bliver vores børn og børnebørn, der skal betale den regning.
Derfor er en stemme på Konservative vigtig ved det kommende valg.
Vi kan gennemføre reformer og sikre en tryg fremtid for dig, dine børn og børnebørn.
Gennemføre efterlønsreformen
Målrette ydelser til de, der har behov
Stoppe gældsætningen
Mere brugerbetaling og mindre skat hvor det giver mening
”Vi vil sikre din tryghed ved at forebygge effektivt og straffe konsekvent.”
Målrettet forebyggelse, konsekvente straffe
Konservative tager ansvar for sikkerhed og tryghed.
Kriminalitet er et tegn på manglende respekt for det fællesskab, som vi alle er en del af.
Konservativ retspolitik har fokus på målrettet forebyggelse og behandling, konsekvent straf og en effektiv politiindsats.
Konservative vil styrke indsatsen mod grænseoverskridende kriminalitet, organiserede tyvebander og hjemmerøverier.
Tryghed og sikkerhed i eget hjem er grundlæggende for os alle.
Konservative ønsker en målrettet indsats mod narkokriminalitet.
De unge skal opleve hårde straffe fulgt op af effektiv behandling i og uden for fængslerne.
Men det vigtigste er at forebygge, at de unge overhovedet kommer ud i kriminalitet
Vi vil skærpe straffen for seksuelle overgreb og sikre bedre hjælp og beskyttelse af ofrene.
Straffen skal stå mål med forbrydelsen, derfor vil vi hæve straffen for seksuelle overgreb.
Vi vil have effektiv behandling af den dømte, så andre ikke skal udsættes for samme overgreb.
Kriminaliteten er faldet markant, og trygheden er steget.
Men der er stadig elementer i  samfundet, der forsøger at skabe utryghed.
Det kræver en fast retspolitik.
En stemme på  Konservative er derfor en stemme på et samfund, hvor du og din familie kan færdes trygt.
Styrket indsats mod organiserede tyvebander og hjemmerøverier
Hæve straffen for seksuelle overgreb
Intensivere indsatsen mod narkokriminalitet
Effektiv behandling af dømte
Kære vælger
Du står overfor et vigtigt valg.
Dit kryds kan være afgørende for Danmarks fremtid, din egen  økonomi og vores børns muligheder!
Usikkerhed om Danmarks økonomi kan betyde færre arbejdspladser, stigende renter, faldende boligpriser, mindre investeringer og negativ vækst.
Hvis du vil have orden i økonomien og ønsker politikere, som tager velovervejede beslutninger – også under pres - så bør du stemme på Det Konservative Folkeparti.
Konservative står for stærke værdier.
Lad mig nævne nogle eksempler på det.
Vi vil styrke det faglige indhold af vore uddannelser.
Viden og kompetence er det, vi skal leve af i fremtiden.
Vi ønsker at belønne dem, som gør en indsats
og målrette de offentlige ydelser mere til dem, som har mest brug for dem.
Det er vigtigt for os Konservative at bevare vore værdier for de kommende generationer.
Det gælder ikke mindst naturen og vort miljø.
Vi ønsker et retssamfund med en konsekvent retspolitik og ikke mindst at forebygge kriminalitet.
Konservative vil tage ansvar for en robust økonomi ved at gennemføre de nødvendige reformer
og sikre holdbar vækst og flere arbejdspladser,
så vi undgår at gældsætte Danmark.
Andet kan vi ikke være bekendt over for de næste generationer.
Jeg vil derfor opfordre dig til at stemme konservativt.
Venlige hilsner
“Helt grundlæggende mener jeg, at vi skal tage ansvar for vores eget liv
og i fællesskab tage hånd om samfundets udsatte. ”
”Vores børn skal kunne klare sig ved det internationale eksamensbord.”
Faglighed og dannelse
Konservative arbejder for en bedre og mere faglig folkeskole.
Det er her, grunden bliver lagt til, at vores børn får de kundskaber, der gør, at de kan klare sig på arbejdsmarkedet og bidrage til, at Danmark er en konkurrencedygtig nation i fremtiden.
Folkeskolen – såvel som de private skoler, skal sikre sammenhængskraft
og lade eleverne dannes og præges af det danske værdifællesskab.
Konservative vil skabe mere respekt omkring læreren som leder og underviser.
Der skal være ro og respekt for undervisningen, og læreren skal være en synlig leder.
Konservative mener, at læreruddannelsen skal være en universitetsuddannelse, og vi vil skærpe adgangskravene.
Vi vil fratage lærerne opgaver, der bør ligge i skolens administration eller hos forældrene.
Vi mener, at lønnen skal fastsættes individuelt, så vi kan belønne de lærere, der gør en stor indsats for dine børn.
Konservative vil have mere fokus på forældreansvar.
Vi vil under ingen omstændigheder acceptere, at ansvaret for vores børn bliver lagt i hænderne på staten med heldagsskoler, som S og SF vil det.
Med en rød regering vil der igen blive stillet tvivl om folkeskolens faglighed.
Derfor er en stemme på Konservative en stemme på en faglig stærk folkeskole med dygtige lærere, ro i klassen og stærke værdier.
Fokus på faglighed og dannelse
Ro og respekt
Gøre læreruddannelsen til universitetsuddannelse
Belønne dygtige lærere
”Vi skal belønne de flittige og ansvarlige danskere.”
Det skal kunne betale sig at arbejde
Lavere skat er en konservativ mærkesag.
Skatten er for høj i Danmark, vi har faktisk verdens højeste skattetryk.
Den høje skat er en barriere for personlig frihed, vækst og udvikling.
Konservative vil arbejde for skattelettelser, så vi belønner dem, der gør en ekstra indsats.
Danmarks største ressource er alle de flittige, ansvarlige og dygtige mennesker, der skaber værdi til dem selv og til Danmark.
Dem skal vi belønne – ikke straffe med urimeligt høje skatter.
Skattebetalingen er en tung post i din husholdning, og skattestigninger vil skabe utryghed for mange danskere.
Det er indlysende, at mange er blevet utrygge ved udsigten til en rød regering og stigende skatter.
Konservative skaber tryghed for din husholdning.
Skatterne må ikke stige, og vi arbejder på at skabe råderum til nye skattelettelser.
Skattepolitik handler om mere end tryghed for din husholdning.
Skatten i Danmark har  afgørende betydning for, om vi i fremtiden kan sikre holdbar vækst og danske arbejdspladser.
Vi skal derfor sikre, at vores virksomheder er konkurrencedygtige, så de kan skabe vækst, velstand og arbejdspladser.
S og SF vil hæve skatterne dramatisk på arbejde og arbejdspladser.
En stemme på Konservative er derfor en stemme på en fremsynet skattepolitik, der sikrer tryghed for din husholdning og tryghed for danske arbejdspladser.
Skabe råderum til skattelettelser
Tryghed for din husholdning
Sikre danske arbejdspladser
Stærke værdier – sund økonomi
Det Konservative Folkeparti er Danmarks ansvarlige parti.
Vi tager ansvar for det fællesskab og de værdier, der i generationer har gjort Danmark til en nation og danskerne til et folk.
For Konservative er frihed, personligt ansvar og et stærkt fællesskab kernen i vores værdisæt.
Det er afsættet for vores politik og den udvikling, vi ønsker for Danmark.
Vi vil bevare og styrke de danske værdier og den danske velstand.
Men det kræver ansvarlige politiske løsninger, hvor vi skaber holdbar vækst og en sund økonomi.
Det er motivationen bag vores vilje til at lede Danmark i en ansvarlig retning efter folketingsvalget.
Du skal derfor stemme på Konservative, hvis du ønsker en ansvarlig økonomisk politik, der skaber tryghed om din og Danmarks fremtid.
Vi vil ikke forgælde vores børn og børnebørn, derfor peger vi på konkrete løsninger, der skaber tryghed for Danmarks økonomi og din husholdning.
Valget er dit
