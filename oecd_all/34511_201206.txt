18.Ανακήρυξη ΑΟΖ.
Επίσπευση της ανακήρυξης ΑΟΖ, ώστε να μπορέσουμε να αξιοποιήσουμε τον υποθαλάσσιο ενεργειακό πλούτο μας.
17. Ασφάλεια πολίτη- αντιμετώπιση λαθρομετανάστευσης.
Πολιτική για την αποκατάσταση του αισθήματος ασφάλειας του πολίτη και για την ανακοπή της λαθρομετανάστευσης: καλύτερη φύλαξη των συνόρων, απομάκρυνση των λαθρομεταναστών από τα αστικά κέντρα, χτύπημα του παραεμπορίου.
Μαζικός επαναπατρισμός των λαθρομεταναστών με κοινή ευρωπαϊκή πολιτική που ήδη συζητήθηκε με Προέδρους και Πρωθυπουργούς της Ιταλίας, της Ισπανίας, της Πορτογαλίας, της Μάλτας και της Κύπρου.
16. Προώθηση αποκρατικοποιήσεων.
Προώθηση των αποκρατικοποιήσεων και πέρα από τις προβλέψεις της δανειακής σύμβασης. Για παράδειγμα, το λειτουργικό κομμάτι των σιδηροδρόμων, για το οποίο έχουν εκφράσει ενδιαφέρον Γάλλοι, Ρώσοι και Κινέζοι.
Οι σιδηρόδρομοι σήμερα επιβαρύνουν το Δημόσιο με 800 εκατομμύρια έλλειμμα κάθε χρόνο.
Αν ιδιωτικοποιηθούν, μπορεί να εξαλειφθεί αυτό το έλλειμμα και να έλθουν επενδύσεις και νέες θέσεις εργασίας.
Το ίδιο ισχύει για συμβάσεις παραχώρησης λιμανιών και περιφερειακών αεροδρομίων.
Έτσι, το έλλειμμα θα μειωθεί και θα αποφευχθούν νέες περικοπές μισθών και συντάξεων.
14. Συμψηφισμός οφειλών από και προς το Δημόσιο.
Εφαρμογή του αναγκαίου και δίκαιου συμψηφισμού οφειλών από και προς το Δημόσιο, που θα απελευθερώσει και ρευστότητα για την αγορά.
15. Αξιοποίηση ακίνητης περιουσίας δημοσίου.
Άμεσες νομοθετικές πρωτοβουλίες για την αποδέσμευση της ακίνητης περιουσίας του Δημοσίου.
Ξεκαθάρισμα των τίτλων, προσδιορισμός χρήσεων γης και συντελεστές δόμησης, ώστε να μπορέσουν να υπάρξουν επενδυτικά σχέδια και να αρχίσει η αξιοποίηση.
Το κράτος μπορεί να δημιουργεί υπεραξίες γης νομοθετώντας.
13. Ενίσχυση ρευστότητας αγοράς.
Για τη ρευστότητα: Αμέσως μετά την επανακεφαλαιοποίηση των τραπεζών, εξασφάλιση ρευστότητας στην πραγματική οικονομία και ειδικότερα στις μικρομεσαίες επιχειρήσεις που δημιουργούν το 70% των θέσεων εργασίας.
Η ρευστότητα αυτή θα προέλθει από το «ειδικό εργαλείο ρευστότητας», που θα δημιουργηθεί μέσω της Ευρωπαϊκής Επενδυτικής Τράπεζας (της EIB), με εγγυοδοσία από τα αδιάθετα κονδύλια του ΕΣΠΑ και με κεφάλαια που θα περισσέψουν από τα 50 δισεκατομμύρια επανακεφαλαιοποίησης των τραπεζών.
12. Αναστολή «Τειρεσία» τελευταίων 2 ετών.
Αναστολή των συνεπειών εγγραφής στον Τειρεσία, για όσους γράφτηκαν την τελευταία διετία.
11. Ελάφρυνση δανειοληπτών.
Μέτρα για τους δανειολήπτες: Ρύθμιση του τρόπου αποπληρωμής χρεών των νοικοκυριών σε τράπεζες, έτσι ώστε η μηνιαία δόση να μην ξεπερνά το 30% του διαθέσιμου εισοδήματός τους.
Εφ’ όσον έχουν χάσει την εργασία τους ή την επιχείρησή τους, θα μπορούν να πληρώνουν μόνον τόκους για δύο ή τρία χρόνια.
10. Προστασία δημοσίων υπαλλήλων.
Εφαρμογή του κανόνα 1 πρόσληψη για κάθε 10 αποχωρήσεις.
Το πλεονάζον προσωπικό από οργανισμούς του Δημοσίου που συγχωνεύονται και καταργούνται δε θα απολύεται.
Οι εργαζόμενοι θα υπάγονται σε ειδικό καθεστώς για τρία χρόνια τουλάχιστον, λαμβάνοντας το βασικό μισθό και τις εργοδοτικές εισφορές στα ταμεία.
09.Χρονική επέκταση περικοπής δημοσίων δαπανών.
Η περικοπή 11,7 δισεκατομμυρίων δημοσίων δαπανών για 2013-14 - θα επεκταθεί για δύο ακόμα χρόνια. Ως το 2016 τουλάχιστον.
Έτσι στον επόμενο προϋπολογισμό του 2013, θα θεσπιστούν περικοπές 3,5 δισεκατομμυρίων και όχι 7,5 όπως θα συνέβαινε, αν το πρόγραμμα είχε διετή διάρκεια.
Η χρονική επέκταση του προγράμματος θα επιτρέψει να γίνουν περικοπές από σπατάλη και διαφθορά, όχι από μισθούς και συντάξεις.
08.Μείωση όλων των φορολογικών συντελεστών.
Μείωση των φορολογικών συντελεστών: Μείωση του Φόρου για Νομικά πρόσωπα – εταιρίες και επιχειρήσεις – στο 15% για την επόμενη χρονιά.
Μείωση του ΦΠΑ για την εστίαση στο 9% (από το 23% που βρίσκεται σήμερα).
Μείωση του υψηλού συντελεστή ΦΠΑ από το 23% στο 19%, του μεσαίου από 19% στο 9% και του χαμηλού από το 6,5% στο 5% (για το συνολικό τουριστικό πακέτο).
Σταδιακή μείωση του ανώτατου συντελεστή για τα Φυσικά πρόσωπα στο 32% (από 45% που φτάνει σήμερα).
07. Τέλος στο χαράτσι.
Αντικατάσταση του περιβόητου χαρατσιού από νέο διευρυμένο ΕΤΑΚ, πιο δίκαιο, πιο αναπτυξιακό και υποφερτό για όλους.
06. Σταδιακή αύξηση αφορολόγητου στις 10.000€.
Σταδιακή άνοδος του αφορολόγητου ορίου από τις 5.000 σήμερα στις 8.000 για την επόμενη χρονιά και στις 10.000 χιλιάδες για τη μεθεπόμενη.
05. Όχι άλλες μειώσεις μισθών.
Όχι άλλη μείωση μισθών στον ιδιωτικό τομέα.
Διαφωνούμε με την ιδέα ότι, για να υπάρξει ανάπτυξη χρειάζονται ακόμα χαμηλότεροι μισθοί.
Η Βουλγαρία δεν είναι «πρότυπο ανταγωνιστικότητας» και Ανάπτυξης.
Στηρίζουμε τις Συλλογικές Συμβάσεις Εργασίας μεταξύ εργοδοτών και εργαζομένων.
Για τη «μετενέργεια» ζητάμε επαναφορά της στα προηγούμενα χρονικά όρια, δηλαδή στους 6 μήνες (από τους 3 μήνες που είναι τώρα).
Στο μεταξύ, θα ζητήσουμε, επίσης, να παγώσουν οι μισθοί στα τωρινά επίπεδα, μέχρι να υπάρξει νέα συμφωνία ανάμεσα σε εργαζόμενους και εργοδότες.
04. Μείωση φόρων που εκκρεμούν.
Ρύθμιση των αλλεπάλληλων φορολογικών επιβαρύνσεων των επομένων μηνών.  ΕΤΑΚ του 2009, έκτακτη εισφορά που μπήκε από τον κ. Παπακωνσταντίνου το 2009, ΦΜΑΠ του 2010 και 2011 και φόρος εισοδήματος με μειωμένες απαλλαγές για το 2011.
Οι φορολογικές επιβαρύνσεις θα μειωθούν, ώστε να μην ξεπερνούν το 25% του μέσου οικογενειακού εισοδήματος
HYPERLINK "http://www.ekloges.nd.gr/node/649"03. Επίδομα ανεργίας και σε μη μισθωτούς.
Έκτακτο επίδομα ανεργίας και για μη μισθωτούς, αυτοαπασχολούμενους ή καταστηματάρχες που έκλεισαν τα μαγαζιά τους και δεν δικαιούνται σήμερα κανένα βοήθημα.
Θα χρηματοδοτηθεί από ευρωπαϊκά κονδύλια που έχουν μείνει αδιάθετα σε πανευρωπαϊκό επίπεδο.
02. Επίδομα ανεργίας από 1 σε 2 έτη.
Επέκταση του επιδόματος ανεργίας κατά ένα χρόνο ακόμα, στα δύο χρόνια.
Θα χρηματοδοτηθεί από αδιάθετα κοινοτικά κονδύλια
01. Αύξηση χαμηλών συντάξεων, πολυτεκνικών επιδομάτων, ειδικών μισθολογίων
Αποκατάσταση των πολύ χαμηλών συντάξεων, των πολυτεκνικών επιδομάτων και της εξισωτικής για τους κτηνοτρόφους στα επίπεδα του 2009.
Αποκατάσταση ειδικών μισθολογίων αστυνομικών, που βρίσκονται σε ενεργό υπηρεσία και - σε πρώτη φάση- των χειριστών της Πολεμικής Αεροπορίας.
Θα γίνει αμέσως μετά η προσπάθεια για τους υπόλοιπους.
