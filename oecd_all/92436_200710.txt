Polacy to wspaniały naród, który nieraz udowodnił, że potrafi stawić czoła przeciwnościom losu i dokonać mądrych wyborów.
Nie zawsze jednak dane nam było stanowić o samych sobie.
Szczególnie ważne jest więc pielęgnowanie daru wolności.
Wychodząc z tego założenia PiS chce oprzeć program rządzenia Polską na trzech podstawowych filarach.
Pierwszym ma być państwo przyjazne obywatelowi i skuteczne,
państwo, w którym każdy poczuje się jak u siebie w domu.
Nie od dzisiaj podkreślamy, że naszym priorytetem jest zapewnienie obywatelom bezpieczeństwa,
a dzięki naszym rządom czują się oni bezpieczniej.
Maleje liczba przestępstw, policja jest skuteczniejsza i bardziej widoczna na ulicach.
Modernizujemy też i zwiększamy nakłady na służby odpowiedzialne za bezpieczeństwo.
Służby specjalne zaczęły wreszcie służyć interesom państwa, a nie swoim własnym.
Polska zaczęła też mówić na forum międzynarodowym o własnych interesach donośnym i wyraźnym głosem, przestając być realizatorem wizji innych.
Reformujemy i będziemy dalej reformować administrację, aby stała się przyjazna i dostępna obywatelom.
Z drugiej strony obywatel ma mieć prawo odwołania się do instytucji państwa w razie, gdy czuje się pokrzywdzony.
Dlatego dalej będziemy reformować sądownictwo
i walczyć z korupcją, nie zważając, kto się jej dopuszcza.
Drugi filar naszego programu opiera się na wierze w ludzi.
Chcemy, aby każdy mógł realizować swoje marzenia i ambicje, jeśli mieszczą się one w ramach obowiązującego prawa.
Jako pierwszy rząd od 1989 r. zdecydowanie obniżyliśmy podatki i składki do ZUS.
Wierzymy, że to ludzie najlepiej zdecydują o zarobionych przez siebie pieniądzach.
To za naszych rządów powstało 1,2 mln nowych miejsc pracy, a bezrobocie obniżyło się z 18 do 12%.
Zamierzamy nadal iść tą drogą.
Chcemy ułatwiać zakładanie i prowadzenie małych firm.
Trzeci filar ma realizować zasadę pomocniczości państwa.
Zdajemy sobie sprawę, że w Polsce jest wiele osób, które sobie nie radzą.
Dlatego chcemy, aby w ramach solidarności społecznej otrzymały pomoc, która pozwoli im stanąć na nogi.
Zwiększyliśmy zdecydowanie nakłady na świadczenia społeczne.
Naszą zasługą jest m.in. przywrócenie corocznej waloryzacji emerytur i rent,
podniesienie płacy minimalnej,
zwiększenie nakładów na dożywianie dzieci i świadczeń kierowanych do gorzej sytuowanych rodzin.
Będziemy dalej dostrzegać problemy słabszych.
Wierzymy, że realizacja naszego programu spowoduje, że Polska za cztery lata będzie krajem nowoczesnym, niepodległym, bogatszym i dającym obywatelom możliwości rozwoju.
Jarosław Kaczyński
PREZES RADY MINISTRÓW
Państwo sprawne, przyjazne, dbające o obywateli
Rozdział I Administracja i bezpieczeństwo wewnętrzne
Dzięki rządom PiS obywatele czują się bezpieczniej.
Maleje liczba przestępstw, policja jest coraz sprawniejsza i bardziej widoczna na ulicach.
To są fakty.
Skutecznie walczymy też z korupcją, nie zważając na to, kto się jej dopuszcza
Modernizujemy i zdecydowanie zwiększamy nakłady na wojsko
i policję.
Służby specjalne zaczęły wreszcie służyć interesom państwa, a nie swoim własnym.
Reformujemy administrację, aby dobrze realizowała zadania służące obywatelom.
Jest to proces, który trwa i który zamierzamy kontynuować.
Skuteczna i przejrzysta administracja – szkielet nowoczesnego państwa
Administracja publiczna musi działać sprawnie.
Obiecywaliśmy to przed wyborami w 2005 r.
Po dwóch latach rządów powołaliśmy nowe instytucje, zreformowaliśmy stare.
Chcemy pójść dalej, by dać Polakom poczucie bezpieczeństwa,
zbudować nowoczesną administrację na miarę XXI wieku.
Będzie przyjazna i skuteczna.
Sprzeciwiamy się jednak modelowi administracji podporządkowanej wyłącznie prawom ekonomii i techniki.
Obywatel nie może być pozbawiony pomocy dlatego, że wymaga tego efektywność ekonomiczna czy nieznajomość obsługi komputera.
Administracja nie może być dla obywatela tajemniczym obszarem, gdzie zapadają niezrozumiałe decyzje.
Będziemy dążyć do zagwarantowania realizacji prawa,
do szybkiej i pełnej informacji o działalności organów administracji.
Transparentność działań administracji jest podstawą sprawowania skutecznej kontroli
i walki z korupcją.
Silna administracja powinna działać zgodnie z prawem, dbać o interes obywateli i autorytet państwa.
Przygotowana przez nas koncepcja budżetu zadaniowego, który jest gotowy do wdrożenia, wprowadza zarządzanie środkami publicznymi poprzez cele, pozwalając wymagać od organów administracji określonych rezultatów.
Nasz program pozwoli na bardziej efektywne zarządzanie środkami publicznymi.
Nie jest tak, że najlepsza reforma administracji to taka, w ramach której należy zwolnić jak największą liczbę urzędników.
Praktyka wykazuje, że dysponując odpowiednimi bodźcami urzędnicy wykazują gospodarność i profesjonalizm.
Zdajemy sobie sprawę, że tym bodźcem nie mogą być wynagrodzenia takie jak w sektorze prywatnym.
Główną motywacją dla podejmowania pracy w administracji powinno być przekonanie, że jest ciekawym wyzwaniem i pozwala rozwinąć umiejętności.
Wprowadzimy więc system zarządzania zasobami ludzkimi w urzędach.
Powołamy na poziomie województw regionalne centra doskonalenia administracji publicznej.
Zajmować się będą naborem urzędników, doradztwem personalnym, organizacją szkoleń, świadcząc usługi na rzecz innych organów administracji w województwie.
Obywatel nie może być traktowany w urzędzie jak kłopotliwy petent.
Jeśli jest niezadowolony z pracy urzędnika, musi mieć prawo to wyrazić.
Dlatego: wprowadzimy system oceny pracy urzędników przez obywateli,
zrealizujemy zasadę „jednego okienka” w administracji publicznej; obywatel będzie mógł załatwić wszelkie sprawy w jednym miejscu!
Nowoczesna administracja będzie: Transparentna
i odporna na korupcję
Przyjazna obywatelom
Nastawiona na osiąganie rezultatów i oszczędna
Dbająca o rozwój personelu
Szeroko korzystająca z nowoczesnych technik (elektroniczna administracja)
Współpracująca z sektorem prywatnym na zasadach partnerstwa publiczno–prywatnego
Przestrzegająca zasad etyki
Obywatel powinien mieć możliwość załatwiania jak największej ilości swoich spraw przez internet.
Oprócz kierowania się literą prawa, urzędnik powinien przestrzegać zasad etyki.
To buduje zaufanie obywatela do administracji.
Chcemy, aby każdy urząd przyjął kodeks etyki.
Administracja musi być nowoczesna.
Obywatel powinien mieć możliwość załatwiania jak największej ilości swoich spraw przez internet.
Nasza wizja współczesnej, elektronicznej administracji opiera się na założeniu, że z jej dobrodziejstw powinni korzystać wszyscy.
Zarówno młodzi, jak też osoby starsze.
Będziemy więc rozwijać infrastrukturę informatyczną administracji
i dążyć do wprowadzenia nowoczesnych, zintegrowanych dla wielu urzędów telefonicznych linii informacyjnych (call centers).
Wygrywamy walkę z korupcją
Zgodnie z obietnicą powołaliśmy Centralne Biuro Antykorupcyjne.
CBA zwalcza korupcję niezależnie od opcji politycznych, poglądów, zasobności portfela.
Nie służy do ochrony interesów polityków, lecz do ochrony osób, których godność jest naruszana przez skorumpowanych urzędników.
Sukcesem była np. akcja w ministerstwie rolnictwa, kiedy osobami zamieszanymi w korupcyjny proceder okazali się ludzie piastujący wysokie stanowiska państwowe.
Trudno o lepszy przykład konsekwencji i bezstronności CBA w zwalczaniu korupcji.
CBA zajmuje się też drobiazgową kontrolą oświadczeń majątkowych polityków i urzędników państwowych i samorządowych.
Walka z korupcją jest zadaniem nie tylko dla CBA, ale i dla innych organów: policji, prokuratury, sądów.
Ich aktywność mogliśmy zauważyć choćby w przypadku zwalczania korupcji w piłce nożnej, walki z mafią węglową i paliwową.
Mimo sprzeciwów i fałszywych oskarżeń jesteśmy zdeterminowani, by tę walkę kontynuować.
Zrealizujemy zasadę „jednego okienka” w administracji rządowej; obywatel będzie mógł załatwić wszelkie sprawy w jednym miejscu!
Chronimy Twój dom
Skuteczne ściganie przestępców wymaga sprawnej policji.
Obiecywaliśmy w 2005 roku gruntowny przegląd kadr w policji.
Dotrzymaliśmy słowa.
Doprowadziliśmy do uchwalenia „Programu modernizacji służb mundurowych”, na podstawie którego Policja, Straż Graniczna, Straż Pożarna i Biuro Ochrony Rządu na swoją modernizację i unowocześnienie otrzymają rekordową kwotę 6,3 mld zł.
Pieniądze będą przeznaczone na zakup uzbrojenia, umundurowania, samochodów i sprzętu specjalistycznego.
Dodatkowo w ciągu 3 lat funkcjonariuszy czekają podwyżki wynagrodzeń.
Będziemy rozwijać wszelkie formy współpracy pomiędzy Policją, a społecznościami lokalnymi.
Rząd PiS przyjął program „Razem Bezpiecznie”, którego założeniem jest ścisła współpraca samorządu, kościołów, mediów i innych instytucji lokalnych.
Współpraca zaowocuje odczuwalnym wzrostem bezpieczeństwa na poziomie lokalnym.
Policja będzie systematycznie i skutecznie pracować na rzecz codziennego bezpieczeństwa normalnych ludzi.
Po prostu bezpieczniej!
Po 2 latach sprawowania rządów przez PiS przestępstw kryminalnych jest o 18% mniej.
Oznacza to, że każdego dnia jest blisko pół tysiąca przestępstw mniej niż jeszcze dwa lata temu.
Rosną wskaźniki wykrywalności,
dwukrotnie więcej wykrywa się przestępstw korupcyjnych.
Coraz skuteczniej zajmowane są majątki gangsterów.
Ludzie nie tylko czują się bezpieczniej, ale po prostu są bezpieczniejsi.
Rzeczywista odpowiedzialność polityków i urzędników
Majątki polityków, wyższych urzędników państwowych i samorządowych muszą być jawne.
Już w tej chwili obywatele skwapliwie korzystają z możliwości kontroli majątków posłów, samorządowców czy ministrów.
Dostęp do informacji to warunek wstępny dla skutecznego sprawowania kontroli, w tym również kontroli społecznej.
Osoba decydująca się na karierę polityczną powinna podlegać daleko idącym wymogom jawności.
Doprowadzimy do uchwalenia ustawy o lustracji majątkowej polityków.
Nie może być tak, że w życiu publicznym reprezentują nas przestępcy.
Zaproponowaliśmy rozwiązania, które zmierzają do eliminacji z życia publicznego takich osób.
Będziemy konsekwentnie podążać tą drogą.
Osoby skazane nie będą mogły kandydować do Parlamentu.
W Polsce istnieje system immunitetów, będący parasolem ochronnym dla polityków dopuszczających się przestępstw.
Zmienimy to.
Nie może być tak, że dopuszczając się przestępstwa, będą mogli skorzystać z ochrony immunitetu.
CBA zwalcza korupcję niezależnie od opcji politycznych, poglądów, zasobności portfela. Nie służy do ochrony interesów polityków, lecz do ochrony osób, których godność jest naruszana przez skorumpowanych urzędników.
Etos służby cywilnej
W 2005 roku obiecaliśmy zbudować w Polsce nowoczesną służbę cywilną.
Od sierpnia 2006 roku obowiązuje nowa ustawa o służbie cywilnej i państwowym zasobie kadrowym.
Na podstawie tych aktów przywrócony został etos służby publicznej, gwarancja, że osoby wchodzące w jej skład dają rękojmię tego, że zadania państwa wykonywane są w sposób rzetelny i uczciwy.
Przyjęcie tych ustaw spowodowało odpolitycznienie administracji rządowej.
Ustanowiono standard pracy w administracji.
Mamy propozycje dalszego doskonalenia systemu służby cywilnej i rozwoju pozapłacowych czynników motywacyjnych, sprawiających, że praca w administracji będzie się kojarzyła z rozwojem, a nie z rutyną.
Zmienić złą konstytucję
Ordynacja wyborcza do Sejmu ma podstawowe znaczenie dla życia politycznego kraju.
Przeciwdziałanie negatywnym zjawiskom, jak niestabilność rządów, partykularyzm przedstawicieli elit politycznych czy korupcja, wymaga zmiany system wyborczego.
Wprowadzimy mieszaną ordynację (tzw. spersonalizowany system proporcjonalny) w wyborach do Sejmu.
W odróżnieniu od innych partii politycznych, nie boimy się werdyktu wyborców wskazujących jednoznacznie, która partia ma rządzić po wygranych wyborach.
Uważamy, że Konstytucja RP z 1997 roku jest aktem złym, niejasnym i opartym na błędnej aksjologii.
Nowe państwo potrzebuje Nowej Konstytucji.
Mamy projekt Konstytucji Rzeczpospolitej Polskiej i będziemy dążyć do jej uchwalenia.
Nieuchronność kar, ochrona pokrzywdzonego
Tak jak obiecywaliśmy dwa lata temu, wprowadziliśmy sądy 24-godzinne.
System szybkich sądów uprościł do minimum tryb rozpatrywania spraw dotyczących przestępstw o drobnej i średniej wadze, w tym o charakterze chuligańskim.
Sprawca ujęty na gorącym uczynku i doprowadzony do sądu może zostać osądzony przed upływem następnej doby.
Już na etapie prac sejmowych była obszerna nowelizacja kodeksu karnego, jednak skrócenie kadencji Sejmu nie pozwoliło na jej uchwalenie.
Podstawowe założenia projektu to: zaostrzenie kar za przestępstwa przeciwko życiu i zdrowiu oraz te z użyciem przemocy, przestępstwa terrorystyczne, przeciwko rodzinie,
stworzenie Funduszu Pomocy Ofiarom Przestępstw, z którego finansowana będzie pomoc dla osób pokrzywdzonych przestępstwem,
a także rozszerzenie możliwości żądania naprawienia wyrządzonej szkody lub zadośćuczynienia za doznaną krzywdę,
poszerzenie granic obrony koniecznej,
obniżenie wieku odpowiedzialności karnej, aby skuteczniej walczyć z najpoważniejszą przestępczością nieletnich,
wprowadzenie kary dożywotniego pozbawienia wolności bez możliwości warunkowego przedterminowego zwolnienia,
wydłużenie kary terminowego pozbawienia wolności z 15 do 25 lat,
podwyższenie górnej granicy kary grzywny,
podwyższenie górnej granicy kary ograniczenia wolności z roku do 2 lat,
zaostrzenie odpowiedzialności karnej za recydywę,
ograniczenie możliwości warunkowego zawieszenia kary.
Poczucie sprawiedliwości wymaga, aby sprawcy najpoważniejszych przestępstw, w szczególności tych najbardziej brutalnych – zabójstw, okaleczeń, gwałtów i pobić oraz przestępstw związanych z działalnością zorganizowanych grup przestępczych, byli karani surowej.
Nie możemy bowiem dłużej tolerować sytuacji, w której prawo, łagodne dla przestępców, nie zapewnia społeczeństwu wystarczającej ochrony.
Poprawa bezpieczeństwa była celem, któryzostał osiągnięty. Jak pokazują badania opinii publicznej, od 20 lat Polacy nie czuli się tak bezpiecznie jak teraz.
Polska jest bezpiecznym krajem, czujemy się wreszcie bezpiecznie w swoim miejscu zamieszkania i nie boimy się, że nasi najbliżsi czy my sami padniemy ofiarą przestępstwa.
Konfiskata majątków przestępców
Poprzez wprowadzenie tzw. konfiskaty rozszerzonej zamierzamy podciąć ekonomiczne korzenie działalności najgroźniejszych przestępców.
Przyjęty przez Rząd projekt zakłada możliwość orzeczenia przepadku całego mienia, nabytego przez sprawcę do chwili wydania choćby nieprawomocnego wyroku, chyba że wykaże on legalność pochodzenia mienia.
Nie będzie miało także znaczenia, czy majątek został przepisany na osoby najbliższe czy podstawione.
Zero tolerancji dla łamania prawa
Gotowa już jest obszerna nowelizacja kodeksu wykroczeń, która umożliwi realizację na gruncie polskim znanej i skutecznej amerykańskiej doktryny „zero tolerancji”.
Nowe uregulowania w tej kwestii pozwolą bardziej efektywnie zwalczać wykroczenia przeciw porządkowi i spokojowi publicznemu, a zatem wykroczenia szczególnie uciążliwe dla społeczeństwa.
Obniżeniu ulega wiek odpowiedzialności karnej, aby za wykroczenia o chuligańskim charakterze mogli odpowiadać już 15-latkowie.
Według projektu każda osoba popełniająca przestępstwo będzie ścigana tak samo, niezależnie od tego czy jest zwykłym Kowalskim, czy też sędzią, prokuratorem, czy posłem.
Ręce precz od naszych dzieci!
W obliczu narastającego zagrożenia przestępczością seksualną, wymierzoną przeciwko dzieciom, nie można pozostać obojętnym.
Przygotowaliśmy projekt „rejestru pedofilów” – w publicznie dostępnym rejestrze znajdą się dane i fotografie osób karanych za przestępstwa o charakterze seksualnym.
Osoby umieszczone w tym rejestrze będą miały obowiązek aktualizowania swoich danych, w tym danych adresowych.
Usprawnienie wykonania kar
Zamierzamy dalej poważnie zreformować więziennictwo.
Stale pozyskujemy nowe miejsca w zakładach karnych, między innymi poprzez przejęcie i adaptację obiektów wojskowych.
Do końca sierpnia udało się pozyskać ponad 5 000 nowych miejsc.
Uchwalona została ustawa o nowej formie kary w postaci elektronicznego dozoru nad skazanymi.
Przygotowaliśmy pakiet trzech projektów ustaw, które usprawnią funkcjonowanie Służby Więziennej, nowoczesnej i dobrze wyszkolonej formacji mundurowej.
Przygotowaliśmy także projekt odbywania przez skazanego kary pozbawienia wolności w warunkach krótkotrwałej izolacji na przemian z pobytem na wolności (tzw. Więzienie weekendowe).
Prawo dla wszystkich powinno być równe. Nikt nie powinien cieszyć się bezkarnością. Przygotowaliśmy project zmian w Konstytucji oraz kilkunastu ustawach, które mają na celu głęboką modyfikację instytucji immunitetu, zmierzającą w istocie do zniesienia tzw. immunitetu formalnego.
Niezależni i skuteczni prokuratorzy
Konsekwentnie prowadzimy reformę prokuratury, zawartą w pakiecie projektów przygotowywanych przez Ministerstwo Sprawiedliwości.
Tak jak obiecaliśmy w 2005 roku, dokonaliśmy już przekazania nadzoru instancyjnego nad decyzjami prokuratorów sądom,
dokonaliśmy korekty modelu postępowania przygotowawczego, aby umożliwić prokuratorom większe zaangażowanie w bezpośrednie prowadzenie śledztw.
Prokuratorzy otrzymali także do pomocy specjalnych asystentów – wykwalifikowanych prawników, którzy mają im pomagać w pracy.
Kładziemy nacisk na skuteczną walkę z przestępczością zorganizowaną
– stworzony został elitarny pion Prokuratury Krajowej, specjalizujący się w walce ze zorganizowaną przestępczością.
Pion ten podlega bezpośrednio zastępcy Prokuratora Generalnego i składa się z oddziału warszawskiego oraz 11 filii zamiejscowych.
Szybsze wyroki
Reformujemy na niespotykaną dotąd skalę sądownictwo.
Najszybciej odczuły to sądy gospodarcze
– dzięki przyjętym zmianom usprawniliśmy przebieg postępowania cywilnego w sprawach gos podarczych,
systematycznie maleją zaległości w rozstrzyganiu sporów gospodarczych.
Towarzyszy temu kompleksowa informatyzacja wydziałów gospodarczych,
szkolenia sędziów specjalizujących się w zagadnieniach ekonomicznych
oraz zatrudnienia asystentów sędziów.
Doprowadziliśmy do nadania notariuszom prawa wydawania aktów poświadczenia dziedziczenia ustawowego i testamentowego w sprawach niespornych,
prawa do wykonywania czynności związanych z otwarciem i ogłoszeniem testamentu.
Dzięki temu spadkobiercy odczują przyspieszenie, obniżenie kosztów i zwiększenie dostępności postępowania w sprawach spadkowych.
Obniżyliśmy maksymalne stawki taksy notarialnej, co spowoduje zmniejszenie kosztów związanych z nabywaniem nieruchomości i prowadzeniem działalności gospodarczej.
Chcemy konsekwentnie zrealizować przygotowane już zmiany, dotyczące całej procedury cywilnej, w tym m.in. rozszerzenie roli mediacji w postępowaniu cywilnym.
Polacy uwierzyli, że państwo jest dla obywateli, a nie dla bandytów, że policja może skutecznie działać, prokuratorzy działają w interesie społecznym, a sądy oczyszczone z korupcji orzekają szybko i surowo.
Lepsza organizacja wymiaru sprawiedliwości
Dokonaliśmy profesjonalizacji składów orzekających i ograniczenia kosztów ich funkcjonowania poprzez ograniczenie udziału ławników.
Powołując Krajową Szkołę Sędziów i Prokuratorów, stworzyliśmy nowoczesny model kształcenia przyszłych sędziów i prokuratorów, zapewniający jednolity, wysoki poziom merytoryczny przygotowania ich do zawodu.
Tworzymy tzw. „Mapę Polski”, czyli bazę informacyjną o rzeczywistym obciążeniu pracą w poszczególnych sądach.
Mapa ta będzie punktem wyjścia dla zapewnienia właściwej struktury zatrudnienia w sądownictwie powszechnym.
Zamierzamy usprawnić i obniżyć koszty postępowania, wprowadzając nowoczesne sposoby składania pism procesowych w formie elektronicznej oraz doręczania pism sądowych.
Wprowadzamy instytucję lekarza sądowego, która umożliwi ustalenie jednolitych na terenie całego kraju zasad usprawiedliwiania niestawiennictwa uczestników postępowań cywilnych i karnych z powodu choroby oraz zapewni wiarygodność przedstawianych zaświadczeń.
Dzięki naszym działaniom rośnie zaufanie do wymiaru sprawiedliwości.
Skomputeryzowane sądy
Fundamentalne zmiany w sądach uda się osiągnąć również dzięki realizacji projektów związanych z informatyzacją.
Już skomputeryzowano 125 wydziałów gospodarczych oraz wszystkie sale rozpraw w sądach powszechnych.
Tworzony jest centralny portal internetowy resortu sprawiedliwości.
Będzie on docelowo wirtualną kancelarią, umożliwiającą interaktywną komunikację obywateli z sądami i rejestrami.
Informacje z Krajowego Rejestru Sądowego już są dostępne przez Internet.
W sprzęt informatyczny sukcesywnie są wyposażane wszystkie sale rozpraw, rozprawy będą nagrywane, a przesłuchanie na odległość świadka czy biegłego nie będzie żadnym problemem.
Dzięki temu uda się skrócić czas trwania postępowań, a wprowadzenie zapisu dźwiękowego rozpraw pozwoli podnieść na wyższy poziom ich jakość i kulturę.
Przygotowaliśmy nowoczesny project ustawy, umożliwiający osobom najuboższym dostęp do nieodpłatnej pomocy prawnej również na etapie przedsądowym.
Kładziemy nacisk na skuteczną walkę z przestępczością zorganizowaną – stworzony został elitarny pion Prokuratury Krajowej, specjalizujący się w walce ze zorganizowaną przestępczością.
Szerszy dostęp do zawodów prawniczych
Zamierzamy nadal konsekwentnie realizować postulat szerokiego otwarcia dostępu do zawodów prawniczych.
Mała liczba osób, które mogą doradzać w sprawach prawnych, powoduje wzrost cen za usługi i pozbawia faktycznie znaczną część społeczeństwa dostępu do pomocy prawnej.
Korporacje prawnicze nie spełniły nadziei, jakie w nich pokładano, czyli roli obrońców interesu publicznego, a stały się organizacjami, które bronią jedynie swoich interesów ekonomicznych.
Brak konkurencji na rynku usług prawniczych służy jedynie obecnie praktykującym adwokatom i radcom prawnym, a ofiarą tego systemu jest całe społeczeństwo.
Dążymy do umożliwienia świadczenia usług prawniczych osobom spoza korporacji.
Przyjęty przez Radę Ministrów projekt ustawy o licencjach prawniczych reguluje zasady świadczenia tych usług przez osoby nieposiadające statusu adwokata ani radcy prawnego.
Ustawa wprowadzi nowoczesne, zgodne z panującymi w krajach Unii Europejskiej tendencjami, oparte na zasadzie konkurencji zasady wykonywania zawodu prawnika.
Po dwóch latach sprawowania rządów przez PiS przestępstw kryminalnych jest o 18% mniej.
Ochrona przed roszczeniami niemieckimi
Dzięki determinacji rządu Prawa i Sprawiedliwości przygotowano projekty ustaw, których celem jest uregulowanie sytuacji nieruchomości na terenie Rzeczpospolitej Polskiej.
Pierwszy projekt zakłada łatwiejsze i szybsze przekształcanie użytkowania wieczystego w prawo własności.
Celem ustawy jest zachęcenie właścicieli do przechodzenia ze „słabszego” prawa użytkowania wieczystego na „mocniejsze” prawo własności.
Drugi projekt zmierza do ostatecznego uregulowania stanu ksiąg wieczystych.
Ustawa nakazuje ujawnianie w księgach wieczystych prawa własności Skarbu Państwa i jednostek samorządu terytorialnego.
Równocześnie Ministerstwo Sprawiedliwości monitoruje i analizuje sprawy dotyczące tzw. roszczeń niemieckich.
Prezesi sądów apelacyjnych, na polecenie Ministra Sprawiedliwości, składają cyklicznie informacje o tego rodzaju sprawach, zarówno będących w toku, jak i wpływających do sądów im podległych.
Równocześnie zamierzamy kontynuować wspieranie obywateli polskich, poprzez przyłączanie się prokuratorów do postępowań w sprawach dotyczących roszczeń byłych niemieckich właścicieli.
Poprzez wprowadzenie tzw. konfiskaty rozszerzonej zamierzamy podciąć ekonomiczne korzenie działalności najgroźniejszych przestępców. Przyjęty przez rząd projekt zakłada możliwość orzeczenia przepadku całego mienia.
Modernizacja i restrukturyzacja polskich sił zbrojnych
Przed wyborami w 2005 roku obiecaliśmy, że zlikwidujemy Wojskowe Służby Informacyjne (WSI).
Była to służba szkodząca Polsce i jej obywatelom, działająca poza granicami prawa, pozbawiona kontroli.
Ujawniony raport z likwidacji służb ukazał obraz głęboko patologicznych związków pomiędzy WSI a gospodarką i szereg naruszeń prawa.
W to miejsce powołaliśmy Służbę Wywiadu Wojskowego i Służbę Kontrwywiadu Wojskowego – profesjonalne służby oparte na nowych, wykwalifikowanych kadrach, służące Polsce.
Trwa proces restrukturyzacji polskich sił zbrojnych.
Dbamy, by Polscy żołnierze uczestniczący w misjach wojskowych byli zaopatrzeni w sprzęt najlepiej chroniący ich zdrowie i życie.
Mamy koncepcję dalszej profesjonalizacji sił zbrojnych, zakładając, że: armia będzie liczyła 150 tys. żołnierzy,
służba wojskowa będzie odbywana z podziałem na żołnierzy zawodowych, żołnierzy kontraktowej ochotniczej służby wojskowej oraz narodowych sił rezerwowych.
Co zamierzamy:
uporządkujemy system wynagradzania w administracji,
wprowadzimy systemy motywacyjne dla urzędników i policjantów,
znowelizujemy kodeks karny i kodeks wykroczeń zgodnie z zasadą zero tolerancji dla przestępców,
damy Polsce Nową Konstytucję na miarę wyzwań XXI wieku,
zaostrzymy kary za przestępstwa przeciwko życiu i zdrowiu oraz te z użyciem przemocy, przestępstwa terrorystyczne, przeciwko rodzinie,
doprowadzimy do uchwalenia ustawy o majątkowej lustracji polityków,
będziemy kontynuować modernizację i restrukturyzację sił zbrojnych.
Co osiągnęliśmy:
zgodnie z obietnicą powołaliśmy Centralne Biuro Antykorupcyjne;
CBA zwalcza korupcję niezależnie od opcji politycznych, poglądów, zasobności portfela;
obecnie wykrywa się niemal dwukrotnie więcej przestępstw korupcyjnych niż jeszcze rok temu,
po dwóch latach rządów PiS zanotowano spadek przestępstw kryminalnych o 18%,
wprowadziliśmy sądy 24-godzinne;
system szybkich sądów uprościł do minimum tryb rozpatrywania spraw dotyczących przestępstw o drobnej i średniej wadze, w tym o charakterze chuligańskim,
zlikwidowaliśmy WSI,
a co za tym idzie patologiczne związki pomiędzy WSI a gospodarką.
Gospodarka rwie do przodu
Rozdział II Polityka gospodarcza
Dwa lata rządów PiS to najlepszy okres dla polskiej gospodarki od czasu odzyskania przez Polskę niepodległości.
Nasz rząd – tworzony przez PiS – jako pierwszy i jedyny rząd po 1989 roku bardzo znacząco obniżył koszty pracy
oraz równocześnie zmniejszał faktyczny deficyt budżetowy – z ponad 28 mld zł w 2005 roku do niespełna 23 mld zł w 2007 roku.
Po raz pierwszy od dziesięcioleci w połowie roku budżetowego zanotowaliśmy nadwyżkę dochodów nad wydatkami.
Najpoważniejsze światowe agencje ratingowe (Standard&Poor’s i Fitch Ratings) w ciągu ostatniego roku podniosły ratingi Polski, dzięki czemu nastąpił gwałtowny wzrost zaufania inwestorów zagranicznych do naszego kraju.
Tylko w pierwszej połowie 2007 roku inwestycje zagraniczne w Polsce wyniosły ponad 6 mld dolarów!
Nasz sukces doceniła też Komisja Europejska, otwarcie przyznając, że tak „olśniewający wzrost gospodarczy” w Polsce nie jest głównie skutkiem napływających funduszy unijnych, lecz rezultatem działań wewnętrznych.
Aż 86% Rodaków deklaruje, że są szczęśliwi, a ponad 60% twierdzi, że żyje się im dostatnio.
Najlepsze lata!
Gospodarka rozwija się w znakomitym rytmie.
Produkt Krajowy Brutto przyrasta rocznie o ponad 6%, czyli ponad dwukrotnie szybciej niż w innych dużych krajach Europy Zachodniej.
Produkcja przemysłowa rośnie rocznie o ponad 10%, inwestycje o prawie 20%, natomiast produkcja budowlana o ponad 60%!
W ciągu ostatnich dwóch lat powstało w Polsce 1,2 mln miejsc pracy, w tym samym czasie bezrobocie spadło o jedną trzecią – z prawie 18% do 12%.
Co więcej, w ciągu ostatnich dwóch lat wynagrodzenia Polaków wzrosły o prawie 20% i statystycznie przekroczyły magiczną kwotę tysiąca dolarów.
Na dokładkę inflacja jest niska,
a złotówka stabilna!
Ale – co najważniejsze – Polacy są bardziej zadowoleni z życia niż kiedykolwiek po 1989 roku.
Aż 86% Rodaków deklaruje, że są szczęśliwi,
a ponad 60% twierdzi, że żyje się im dostatnio.
Liczby nie kłamią.
Czy ktokolwiek odpowiedzialny może powiedzieć, że rządy PiS nie są dobre dla polskiej gospodarki i Polaków?
PIS prowadzi taką politykę gospodarczą, która pielęgnuje i wzmacnia polski sukces gospodarczy.
W przyszłym roku przeciętna polska rodzina wpłaci do kasy państwowej kwotę mniejszą o 2400 złotych rocznie, tj. około 200 złotych miesięcznie pozostanie w budżetach domowych.
Podatki maleją
Obniżamy podatki – część likwidujemy, inne zmniejszamy.
Zlikwidowaliśmy całkowicie podatek od spadków i darowizn w obrębie najbliższej rodziny (małżonków, wstępnych, zstępnych, rodzeństwa).
Mamy teraz prawo bez przeszkód np. Przekazać dzieciom lub wnukom mieszkania albo w dowolnej formie się obdarować, bez obaw o kłopoty z fiskusem i bez strachu o wielkość należnego podatku.
Zlikwidowaliśmy sztucznie podwyższoną akcyzę na sprowadzane z zagranicy samochody,
całkowicie zlikwidowaliśmy podatek akcyzowy od kosmetyków.
Wiemy, że te trzy zmiany, formalnie zmniejszające dochody państwa o 2 mld zł, przynoszą korzyści znacznie wyższe, także finansowe.
Dużo więcej, bo aż 19 mld zł wynosi formalny koszt obniżki składki rentowej o ponad połowę.
Ale już widzimy dobre skutki tej decyzji – powstają nowe miejsca pracy, rosną zarobki netto, kłopoty ZUS się kończą, ponieważ coraz więcej ludzi te zmniejszone składki płaci i łączne wpłaty są wyższe niż przedtem.
Ten sukces bardzo irytuje naszych oponentów politycznych, którzy albo nie umieli tego zrobić, albo od lat obiecywali, że to zrobią, gdy wygrają wybory.
My to zrobiliśmy.
Nie lamentowaliśmy nad wysokością ciężarów nałożonych na ludzką pracę, tylko te ciężary zmniejszyliśmy – łącznie o prawie jedną piątą.
Wreszcie, zgodnie ze złożoną jesienią 2005 r. obietnicą, przeforsowaliśmy pełny cykl zmniejszania obciążeń w podatku dochodowym od osób fizycznych (PIT).
W 2006 r. odmroziliśmy progi tego podatku oraz inne parametry (tzw. kwota wolna i koszty uzyskania), w 2007 r. włączyliśmy wysokie ulgi prorodzinne, by z dniem 1 stycznia 2009 r. zmniejszyć stawkę podstawową do 18% dla wszystkich zarabiających do 7 tyś. zł miesięcznie (co obejmie 98,4% wszystkich podatników) i pozostawić tylko jedną stawkę wyższą 32% dla osób zarabiających więcej niż 7 tyś. miesięcznie (co dotknie 1,6% wszystkich podatników).
W efekcie dotychczasowych decyzji PiS statystyczny Polak wpłaca do budżetu mniej swoich pieniędzy niż w poprzednich latach.
W roku 2008 będzie to 28 mld złotych, natomiast w roku 2009 będzie to aż 38 mld złotych mniej, niż przed naszymi reformami.
Oznacza to, że w przyszłym roku przeciętna polska rodzina wpłaci do wspólnej kasy kwotę mniejszą o 2400 złotych rocznie, tj. około 200 złotych miesięcznie pozostanie w budżetach domowych.
Fiskus przyjazny podatnikowi
Wiemy, jak istotne dla normalnego funkcjonowania państwa jest posiadanie sprawnej administracji skarbowej, egzekwującej podatki i daniny publiczne, wykorzystane później dla zaspokojenia potrzeb obywateli i funkcjonowania Państwa.
Obecne struktury administracji skarbowej i Służby Celnej nie są dostosowane do realiów gospodarki rynkowej i współpracy z administracjami podatkowymi, kontrolnymi i celnymi państw członkowskich Wspólnoty Europejskiej i nie mogą w wystarczającym stopniu sprzyjać dalszemu dynamicznemu rozwojowi kraju.
Skonsolidowana administracja skarbowa w zakresie celnym, podatkowym i kontrolnym, którą zamierzamy powołać, będzie stanowić odpowiedź na zapotrzebowanie współczesnego społeczeństwa w zakresie dobrej jakości wykonywanych usług podatkowych i celnych.
Każdy Polak będzie mógł dowiedzieć się, na co i z jakim skutkiem przeznaczane są pieniądze z jego podatków!
Fundusze unijne
Szansy, jaką daje Polsce możliwość korzystania z funduszy unijnych, nie można zaprzepaścić.
Polska w trakcie dwuletnich rządów Prawa i Sprawiedliwości bardzo dobrze radziła sobie z ich absorpcją.
W latach 2007-2013 będziemy największym beneficjentem funduszy unijnych.
Rząd PiS bardzo aktywnie stara się o sprawne pozyskanie i maksymalne wykorzystanie funduszy unijnych.
Dzięki aktywnej postawie negocjacyjnej polskiego Rządu w Brukseli, zostały przyjęte zasady finansowania z budżetu UE na lata 2007–2013, zgodnie z którymi Polska może otrzymać 280 miliardów złotych na czysto, czyli po odliczeniu składki członkowskiej.
Środki te będą przeznaczane zarówno na rozwój regionów, jak i poszczególnych gałęzi gospodarki.
W ramach Wspólnej Polityki Rolnej ponad 100 mld złotych trafi do sektora rolnego.
Te olbrzymie pieniądze trwale zmienią oblicze polskiej wsi.
Większość wyzwań jest jeszcze przed nami.
Nie wolno dopuścić, by ogromne pieniądze, jakie mogą spłynąć do naszego kraju, zostały zmarnowane z powodu nadal zbyt skomplikowanych procedur.
Dlatego stworzymy specjalny serwis informacyjny, który pomoże zorientować się co do możliwości ubiegania się o fundusze unijne.
Stworzymy również listę akredytowanych, sprawdzonych firm doradczych, które profesjonalnie pomogą wypełnić potrzebne wnioski i aplikacje.
Fundusze strukturalne
Strategia rozwojowa rządu prowadzi do maksymalnego wykorzystania funduszy unijnych i sprzyjającej koniunktury w gospodarce światowej dla utrzymania w Polsce trwałego wysokiego poziomu wzrostu gospodarczego.
W latach 2007–2013 w ramach funduszy strukturalnych i Funduszu Spójności dla Polski przeznaczono ponad 67,3 mld euro, tj. ok. 256 mld zł.
Polska będzie współfinansować projekty unijne łącznie w kwocie 18,3 mld euro, tj. prawie 70 mld zł, z czego ze środków publicznych w kwocie 11,9 mld euro, tj. 45 mld zł.
W pierwszych trzech latach realizacji programów, tj. 2007–2009, Polska może korzystać z zaliczek środków unijnych w wysokości do 21 mld zł.
Projekty będą realizowane w ramach 5 zarządzanych centralnie programów operacyjnych, 16 programów regionalnych oraz programów Europejskiej Współpracy Terytorialnej.
Kwoty wynegocjowane przez polski Rząd są przeznaczone w dużej części na budowę i rozwój transportu,
ochronę środowiska
oraz poprawę innowacyjności naszej gospodarki.
Tylko na transport – budowa dróg krajowych, autostrad, lotnisk i sieci kolejowych – ze środków UE przeznaczymy 18 mld euro.
W latach 2007-2013 w ramach funduszy strukturalnych i Funduszu Spójności dla Polski przeznaczono ponad 67,3 mld euro.
Wspólna Polityka Rolna
W ramach Wspólnej Polityki Rolnej ponad 100 mld złotych trafi do sektora rolnego poprzez bezpośrednie wsparcie finansowe gospodarstw w formie dopłat, a także na rozwój i wszechstronną modernizację polskiej wsi.
Program Rozwoju Obszarów Wiejskich obejmuje m.in. wspieranie działalności rolniczej na obszarach o niekorzystnych warunkach gospodarowania,
wspieranie gospodarstw niskotowarowych,
renty strukturalne,
zalesianie,
dostosowanie gospodarstw do standardów Unii Europejskiej,
a także w nowej perspektywie 2007–2013 będzie rozszerzony o działania finansowane dotychczas z Sektorowego Programu Operacyjnego oraz modernizację gospodarstw rolnych.
Równoważymy finanse publiczne
Polska jest zobowiązana do stabilizowania finansów publicznych zgodnie ze standardami obowiązującymi każde państwo członkowskie UE.
Cele dostosowywania się do wymogów UE są klarownie określone w Traktacie z Maastricht, nasza zgoda jest zapisana w Traktacie Akcesyjnym, natomiast zasady i tempo osiągania kryteriów zgodności zostały przez nas podane w Programie Konwergencji.
Polska sama w 2004 r. zadeklarowała rytm konwergencji makroekonomicznej i finansowej, jest zatem z tej deklaracji systematycznie rozliczana przez Komisję Europejską.
Rząd PiS bardzo skrupulatnie analizuje poszczególne parametry konwergencji, z których najważniejszy jest obecnie wskaźnik opisujący relację deficytu sektora finansów publicznych do Produktu Krajowego Brutto.
Od początku 2006 r. wskaźnik ten ulega systematycznej poprawie, zmniejszając się do poziomu traktowanego jako dopuszczalny, czyli do wartości 3% PKB.
Zmniejszanie deficytu sektora z 3,9% PKB w 2006 r. do poziomu 3-3,1%PKB w 2007 r. jest wielkim sukcesem możliwym głównie dlatego, że faktyczne deficyty w naszych finansach publicznych okazują się mniejsze od deficytów planowanych.
Stąd wynika, że Rząd ostrożnie planuje dochody oraz bardzo oszczędnie nimi gospodaruje.
Taka polityka gospodarcza umożliwia równoważenie finansów państwa i jest konieczna dla utrzymania równowagi makroekonomicznej.
Proponowane przez nas zmiany przyniosą oszczędności w gospodarowaniu środkami publicznymi, sięgające w średnim okresie rzędu 0,9 – 1% PKB.
ZUS bez długów
Następuje widoczna poprawa kondycji finansowej Zakładu Ubezpieczeń Społecznych – instytucji obsługującej miliony emerytów i rencistów.
W ostatnich dwóch latach spłaciliśmy większość wielomiliardowych długów tej instytucji i powoli wychodzi ona na prostą.
Dlatego możliwe jest przekształcenie ZUS z jednostki organizacyjnej z własną osobowością prawną w klasyczną państwową jednostkę budżetową.
Dzięki temu finansowanie działalności Zakładu będzie następowało bezpośrednio z budżetu, co zapewni pełną kontrolę nad wydatkami tej instytucji i ich racjonalizację.
Wówczas wszystkie dochody pozyskiwane przez ZUS (np. Za obsługę składek, innych niż na ubezpieczenia społeczne) będą przekazywane do budżetu państwa (składki na ubezpieczenie społeczne nadal będą przychodem FUS).
Emeryci i renciści zyskają większe bezpieczeństwo stabilnych i pewnych wypłat.
Pilnujemy pieniędzy publicznych
W 2006 r. przeprowadziliśmy I etap konsolidacji finansów publicznych, polegający na włączeniu do budżetu państwa wszystkich pieniędzy otrzymywanych z budżetu Unii Europejskiej i wszystkich wydatków finansowanych tymi pieniędzmi.
Powstał mechanizm przejrzysty i jawny, postulowany od lat przez międzynarodowych ekspertów, mechanizm zwiększający skuteczność i lepszą jakość kontroli publicznych środków finansowych.
Efekty tego działania widać już obecnie: w roku 2006 oszczędność w wydatkach budżetowych wyniosła prawie 3 mld złotych, a w roku 2007 będzie nie mniejsza niż 5 mld zł.
Ale równocześnie musimy starannie projektować niezbędne dofinansowania ze środków krajowych – zarówno w ramach Wspólnej Polityki Rolnej, jak i funduszy strukturalnych.
Są one niemałe – w 2007 r. obciążą budżet kwotą prawie 10 mld zł.
Jeśli do tego dodać naszą składkę do budżetu UE (w 2007 r. również 10 mld zł), to otrzymujemy obraz wysiłku państwa polskiego dla pełnego wykorzystania naszego członkostwa w UE.
Tych informacji nie „zamiatamy pod dywan”, przeciwnie – ujawniamy je, chociaż taki rachunek zwiększa nasz deficyt budżetowy.
Ale Polskę stać na ten wysiłek i stać na aktywne oraz maksymalne wykorzystanie udziału w największym współczesnym projekcie modernizacyjnym – Unii Europejskiej.
Zniesiemy bariery w inwestowaniu w spółki kapitałowe – zmniejszymy minimalny kapitał zakładowy spółki z ograniczoną odpowiedzialnością do 10 tys. złotych.
Zreformujemy finanse publiczne
W państwie demokratycznym jawność i przejrzystość działania stanowi najsilniejszy oręż w walce z korupcją i marnotrawstwem.
Przygotowaliśmy zmiany zasad działania prawie wszystkich instytucji finansowanych ze środków publicznych.
Potrzebna jest likwidacja tych sposobów gospodarowania, które zakorzeniły się w Polsce jeszcze w latach pięćdziesiątych i nienaruszone trwają drugą dekadę istnienia Rzeczpospolitej.
Najwyższy czas na pozbycie się reliktów głębokiego socjalizmu oraz usunięcie wielu innych, na ogół dobrze znanych, przyczyn patologii w gospodarowaniu środkami publicznymi.
Konieczne jest przekształcenie naszych finansów publicznych w sektor nowocześnie zorganizowany, sprawny i oszczędny, sektor starannie zarządzany i bacznie kontrolowany przez obywateli.
W ostatnim roku na giełdzie pojawiły się aż 84 nowe spółki, a następne czekają na dopuszczenie do obrotu.
Przed nami ogromne zadanie, jakim jest wdrożenie II etapu reform finansów publicznych.
Efektem naszych prac jest przygotowanie nowoczesnej koncepcji organizacji i funkcjonowania sektora finansów publicznych, przedstawionej w projektach dwóch ustaw: ustawy o finansach publicznych oraz ustawy Przepisy wprowadzające ustawę o finansach publicznych.
Ustawy te Rząd przyjął w czerwcu 2007 r. i skierował do prac parlamentarnych. Ich wspólnym celem jest przywrócenie państwu władzy w zakresie finansów publicznych.
Dla realizacji tego celu trzeba dokończyć konsolidację finansów publicznych (tj. wiele instytucji zmienić lub po prostu zlikwidować)
i narzucić rygorystyczne ograniczenia w wydawaniu publicznych pieniędzy.
Wprowadzenie radykalnych zmian w organizacji finansów publicznych jest ważne dla zwalczania bałaganu, korupcji i marnotrawstwa pieniędzy podatników.
Ważne jest też nadanie zadaniowego charakteru głównym etapom procedury budżetowej (projektowanie budżetu państwa, układ załączników, uzasadnienie, informacje o budżecie zaprojektowanym, uchwalonym i wykonanym)
oraz wprowadzenie audytu zewnętrznego wszystkich jednostek sektora rządowego i samorządowego – audyt coroczny, obligatoryjny i połączony
z procedurami zamknięcia rachunków budżetowych.
Proponowane przez nas zmiany przyniosą oszczędności w gospodarowaniu środkami publicznymi, sięgające w średnim okresie rzędu 0,9 – 1% PKB.
W państwie demokratycznym jawność i przejrzystość działania stanowi najsilniejszy oręż w walce z korupcją i marnotrawstwem.
Budujemy drogi
W zakresie rozwoju infrastruktury koncentrujemy się na rozwoju sieci drogowej, aby w latach 2008-2012 zostały wykonane następujące zadania:
Stworzenie sieci autostrad o łącznej długości ok. 1 676 km, w tym odcinki budowane w systemie Partnerstwa Publiczno-Prywatnego (pod koniec 2006 r. w Polsce funkcjonowały zaledwie 674 km autostrad),
stworzenie sieci dróg ekspresowych o łącznej długości ok. 2 267 km (pod koniec 2006 r. w Polsce funkcjonowały 294 km dróg ekspresowych),
wzmacnianie nośności dróg krajowych do 115 kN/oś (do takiego nacisku obecnie dostosowanych jest tylko 2191 km dróg),
wybudowanie 51 obwodnic drogowych w miejscowościach dotkniętych wysoką uciążliwością ruchu tranzytowego,
przebudowanie odcinków dróg krajowych pod kątem poprawy bezpieczeństwa ruchu,
w tym uruchomienie programu „uspokojenia ruchu” na przejściach dróg przez małe miejscowości oraz na jednopoziomowych skrzyżowaniach z liniami kolejowymi,
poprawienie warunków przejazdu dla ruchu tranzytowego i obsługi ruchu w obszarach metropolitalnych i dużych miastach,
poprawienie stanu utrzymania dróg krajowych, aby w 2013 roku 75% sieci dróg krajowych znajdowało się w stanie dobrym, a 10% w stanie dostatecznym.
Rząd przyjął „Program Budowy Dróg Krajowych na lata 2008–2012”, zakładający skierowanie w najbliższych pięciu latach olbrzymiej kwoty 121 mld zł (w tym 113,27 mld zł środków z budżetu państwa) tylko i wyłącznie na budowę, rozbudowę i należyte utrzymanie sieci dróg krajowych.
W znacznej części Program będzie finansowany ze środków UE (ok. 40 mld zł).
Zadaniowe projektowanie budżetu
Na podstawie doświadczeń krajów, które na przestrzeni ostatnich 20-tu lat podjęły działania mające na celu oparcie ich systemów budżetowych (wyłącznie lub w większym niż dotychczas stopniu) na użytecznej i mierzalnej informacji o wynikach i skuteczności zarządzania środkami publicznymi, można z całą stanowczością stwierdzić, że ta charakterystyczna dla zadaniowego planowania i wykonywania budżetu zasada zasługuje na miano skutecznej.
W roku 2006 oszczędność w wydatkach budżetowych wyniosła prawie 3 mld złotych, a w roku 2007 będzie nie mniejsza niż 5 mld zł.
Celem przewodnim wprowadzenia zadaniowego charakteru budżetu i ponoszenia tym samym znacznego wysiłku organizacyjnego i instytucjonalnego jest wypracowanie wartości dodanej, która – najogólniej to ujmując – przejawia się w postaci znacznego zwiększenia efektywności i jakości podejmowania ważnych dla państwa decyzji
oraz odzyskania przez państwo kontroli nad prawidłowym i celowym wykorzystaniem środków publicznych dzięki możliwości dostępu do wysokiej jakości i przydatności danych wynikowych.
Trzeba mieć na uwadze, że jest to proces ciągły, polegający na zmianie sposobu myślenia z tradycyjnego, roszczeniowego (ile mam środków na dany rok?) i skupieniu się na efektywności (ile można osiągnąć przy wykorzystaniu posiadanych zasobów?).
Na szczególne podkreślenie zasługują: jakościowa zmiana w sposobie postrzegania środków publicznych przez rząd, polegająca na skupieniu się przede wszystkim na rezultatach prowadzonej polityki,
oraz personifikacja odpowiedzialności za planowanie, wdrażanie, kontrolowanie, realizację i wynik podejmowanych działań.
W przełożeniu na działania praktyczne powyższa zasada skutkuje podniesieniem stopnia specjalizacji odpowiedzialnego podmiotu, co w końcowej fazie daje wiedzę, „co działa, a co nie”, i znacznie poprawi transparentność procedur.
Owa przejrzystość ma znaczenie zarówno z punktu widzenia przewodniej roli Parlamentu w procesie stanowienia prawa,
jak i budowania dialogu społecznego z obywatelami, znacznego podniesienia efektywności i jakości zarządzania środkami publicznymi.
Nie pozwolimy na to, aby monopoliści nadużywali swojej pozycji ze szkodą dla konsumentów.
Fiskus przyjazny podatnikowi
Wiemy, jak istotne dla normalnego funkcjonowania państwa jest posiadanie sprawnej administracji skarbowej, egzekwującej podatki i daniny publiczne, wykorzystane później dla zaspokojenia potrzeb obywateli i funkcjonowania państwa.
Obecne struktury administracji skarbowej i Służby Celnej nie są dostosowane do realiów gospodarki rynkowej i współpracy z administracjami podatkowymi, kontrolnymi i celnymi państw członkowskich Wspólnoty Europejskiej i nie mogą w wystarczającym stopniu sprzyjać dalszemu dynamicznemu rozwojowi kraju.
Skonsolidowana w zakresie celnym, podatkowym i kontrolnym administracja skarbowa, którą zamierzamy powołać, będzie stanowić odpowiedź na zapotrzebowanie współczesnego społeczeństwa w zakresie dobrej jakości wykonywanych usług podatkowych i celnych.
Jesteśmy przekonani, że specjalistyczna administracja skarbowa będzie ważnym krokiem w kierunku unowocześniania naszego Państwa i zwiększania jego sprawności,
a jednocześnie będzie przyjaznym i przewidywalnym partnerem dla wszystkich uczciwych podatników.
Przed name ogromne zadanie, jakim jest wdrożenie II etapu reformy finansów publicznych.
Instytucje finansowe
Polska posiada wystarczający potencjał ludzki, intelektualny oraz organizacyjny i infrastrukturalny, aby stać się ważnym centrum usług finansowych w Europie Środkowo-Wschodniej.
Znakomite efekty działania Giełdy Papierów Wartościowych w Warszawie, która staje się jednym z najważniejszych kanałów pozyskiwania przez przedsiębiorców kapitału do rozwoju działalności, skłaniają do podjęcia starań o podkreślenie pozycji Polski na rynkach finansowych.
Obecnie na GPW notowanych jest 326 spółek krajowych i zagranicznych.
Kapitalizacja spółek krajowych na GPW to ponad 550 mld zł, a spółek zagranicznych ponad 300 mld zł.
W okresie 2006 – sierpień 2007 na GPW pojawiły się aż 84 nowe spółki, a następne czekają na dopuszczenie do obrotu.
Dla małych, innowacyjnych spółek, potrzebujących kapitałów do rozwoju, GPW utworzyła NewConnect, nowy rynek akcji oparty na alternatywnym systemie obrotu.
W sierpniu 2007 roku zadebiutowało na NewConnect 5 spółek, a kolejne będą wkrótce wchodziły na ten rynek.
W okresie ostatnich dwóch lat prowadziliśmy intensywne prace w obszarze rynku finansowego, mające na celu usuwanie barier oraz stwarzanie korzystnych warunków dla rozwoju „przemysłu finansowego” w Polsce.
Powołanie w 2006 r. Rady Rozwoju Rynku Finansowego stworzyło dobre forum współpracy rządu z instytucjami finansowymi.
Pracujemy wspólnie nad usuwaniem barier rozwoju rynków finansowych I zapewnieniem krajowym instytucjom finansowym konkurencyjnej pozycji na rynku europejskim oraz światowym.
Mniej biurokracji!
Obecnie urzędów, które mogą przyjść i skontrolować Twoją firmę, jest ponad 40.
Po reformie zostanie najwyżej kilka.
Tak połączymy funkcje kontrolne różnych inspekcji, aby przedsiębiorca nie był nękany wciąż nowymi i kolejnymi zastępami kontrolerów.
Wprowadzimy obowiązek sporządzania planów kontroli i zmusimy do jego przestrzegania.
Kontrola będzie zintegrowana, profesjonalna i oszczędna.
Skarb Państwa dba o majątek narodowy
Zamierzamy wprowadzić w życie proponowane przez Rząd zapowiedzi sformułowania i wdrożenia jednolitych standardów nadzoru właścicielskiego nad spółkami z udziałem Skarbu Państwa, niezależnie od tego, w jakim powstały trybie i jaka była podstawa prawna ich utworzenia,
oraz chcemy wprowadzenia kompleksowych regulacji dotyczących funkcjonowania wszystkich spółek z udziałem Skarbu Państwa, w tym także spółek zależnych od spółek z udziałem Skarbu Państwa.
Zamierzamy wzmocnić dwa kluczowe aspekty zarządzania majątkiem Skarbu Państwa.
Pierwszym z nich jest określenie jasnej perspektywy właścicielskiej oraz wieloletniego harmonogramu prywatyzacji.
Jesteśmy przekonani, że zwiększona zostanie wiarygodność procesów prywatyzacyjnych oraz ich efektywność,
a także wzmocniony zostanie nadzór nad spółkami o istotnym znaczeniu dla Skarbu Państwa.
Drugim aspektem jest wprowadzenie nowych instrumentów nadzoru właścicielskiego nad spółkami z udziałem Skarbu Państwa zapewniających właściwą dbałość o narodowy majątek.
Restrukturyzujemy polskie górnictwo.
W uzgodnieniu ze stroną społeczną przyjęliśmy strategię dla górnictwa węgla kamiennego.
Wraz z uchwaloną właśnie ustawą górniczą pozwoli ona temu przemysłowi pozyskiwać nowe źródła kapitału na inwestycje,
poprawić bezpieczeństwo w kopalniach
oraz wdrażać najnowocześniejsze technologie.
EURO 2012
W sprawie Euro 2012 składamy jasną i prostą deklarację: zdążymy.
To przede wszystkim dzięki rządowi PiS oraz Prezydentowi RP Polska otrzymała możliwość organizacji Euro.
W wyjątkowo szybkim tempie przygotowaliśmy pakiet ustaw pozwalających na uproszczenie procedur służących budowie nowoczesnych stadionów, sieci
drogowej i kolejowej, lotnisk.
Powstanie kompleksowy obiekt sportowy – Narodowe Centrum Sportu.
Dla przyszłego Sejmu przygotowaliśmy nowelizację ustawy o grach losowych i zakładach wzajemnych, aby zadbać o finanse dla koniecznych inwestycji.
EURO 2012 to nie tylko prestiżowe wydarzenie sportowe, ale przede wszystkim tysiące nowych miejsc pracy oraz znacząca rozbudowa infrastruktury.
Zrobimy wszystko, by Polacy podczas EURO 2012 byli dumni ze swego kraju.
Nasz priorytet – bezpieczeństwo energetyczne i tania energia
Dokonania rządu PiS w zakresie energetyki są imponujące.
To dzięki PiS w twardy i jednoznaczny sposób został postawiony postulat solidarności energetycznej.
Nasza wizja rozwoju energetyki jest oparta na trzech filarach: Bezpieczeństwo dostaw energii
Konkurencyjność
Innowacje
Przyjęliśmy i realizowaliśmy spójny program dla przemysłu naftowego w Polsce, zakładający m.in. dywersyfikacj dostaw ropy naftowej.
W ramach każdego z nich rząd PiS w ciągu dwóch tylko lat zdołał osiągnąć sukcesy bez precedensu w historii!
Po raz pierwszy po 1989 roku Rząd RP podjął zdecydowane kroki na rzecz dywersyfikacji dostaw gazu ziemnego.
Polska nie może być uzależniona od jednego dostawcy gazu ziemnego.
Oto fakty: twardo i jednoznacznie sprzeciwiliśmy się na forum międzynarodowym budowie gazociągu północnego,
zainicjowaliśmy budowę gazoportu, którym będzie sprowadzany do Polski gaz LNG,
wspieraliśmy program wydobycia gazu ziemnego i ropy naftowej z krajowych źródeł,
zliberalizowaliśmy rynek energii elektrycznej i gazu ziemnego, dzięki czemu obywatele będą mogą wybierać dostawców energii oferujących im korzystniejsze warunki,
przyjęliśmy i konsekwentnie realizowaliśmy rządowy „Program dla elektroenergetyki”, polegający na konsolidacji, modernizacji i prywatyzacji krajowej elektroenergetyki, służący zapewnieniu bezpieczeństwa energetycznego, niezawodności dostaw energii elektrycznej oraz utrzymaniu konkurencyjności sektora,
rozwiązaliśmy problem kontraktów długoterminowych i narażających Polskę na bardzo wysokie kary UE za niedozwoloną pomoc publiczną, blokujących liberalizację sektora energii elektrycznej,
prowadziliśmy politykę zróżnicowania dostaw ropy naftowej – przyjęliśmy i realizowaliśmy spójny program dla przemysłu naftowego w Polsce, zakładający m.in. dywersyfikację dostaw ropy naftowej, zwiększenie mocy przerobowych polskich rafinerii, utrzymanie udziału Skarbu Państwa w kluczowych spółkach w sektorze, powstanie operatora logistycznego paliw płynnych.
Polska energetyka wymaga inwestycji w zakresie modernizacji infrastruktury i rozwoju nowoczesnych technologii.
Dlatego stworzyliśmy cztery polskie, silne grupy elektroenergetyczne, zdolne do realizowania najnowocześniejszych nawet inwestycji.
Kapitał na nie pozyskają na otwartym rynku pięniężno-kredytowym.
Rządowe plany dotyczące sektora energetycznego zyskały pozytywne opinie Komisji Europejskiej.
Urząd ds.informatyzacji
W okresie transformacji nastąpiła głęboka dezintegracja infrastruktury informacyjnej państwa, co jest dziedzictwem PRL.
Urzędnicy szczebla centralnego rozumują tylko w kategoriach pionowego przepływu informacji, co jest całkowicie sprzeczne z rozwojem społeczeństwa informacyjnego.
Według programu PiS remedium na dezintegrację informacyjną państwa jest powołanie ponadresortowego urzędu ds. Informatyzacji administracji publicznej.
Urząd ten miałby głos decyzyjny, co oznacza, że żadne ministerstwo nie mogłoby rozpocząć projektu informatycznego bez jego akceptacji.
Urząd byłby podporządkowany bezpośrednio premierowi.
Powołanie urzędu jest pierwszym krokiem budowy „państwa sieciowego”, którego zasady obowiązują w UE.
Nowoczesna telekomunikacja – krwiobieg gospodarki
Prawo i Sprawiedliwość wie, jak obniżać ceny usług telefonicznych i internetowych, aby były przystępniejsze dla obywateli.
Przez ostatnie dwa lata doprowadziliśmy do zmniejszenia o połowę ceny dostępu do szerokopasmowego internetu,
a także do znacznych, kilkudziesięcioprocentowych obniżek cen usług telefonicznych.
Wprowadziliśmy konkurencję w telefonii komórkowej i możliwość swobodnego przenoszenia numerów pomiędzy sieciami komórkowymi, co spowodowało, że operatorzy prześcigają się w obniżkach cen i promocjach dla klientów.
Dzięki nam w kieszeniach Polaków zostały miliony złotych oszczędności.
Utworzony przez Prawo i Sprawiedliwość Urząd Komunikacji Elektronicznej stoi na straży uprawnień konsumentów i walczy z monopolistami o jak najkorzystniejsze oferty usług dla polskich klientów.
Wprowadziliśmy konkurencję w telefonii komórkowej i możliwość swobodnego przenoszenia numerów.
Nie zamierzamy poprzestać na tych osiągnięciach.
Chcemy wykorzystać naszą wiedzę o skutecznym działaniu na rynku telekomunikacyjnym oraz naszą sprawność w pozyskiwaniu środków z funduszy Unii Europejskiej,
aby do końca następnej kadencji Parlamentu: doprowadzić do tego, aby znacząca większość polskich gospodarstw domowych miała dostęp do szerokopasmowego internetu;
przyjęty program zakłada objęcie dostępem do sieci 50% terytorium kraju do 2013 roku, co zamierzamy przyspieszyć;
doprowadzić do pokrycia jak największej części Polski zasięgiem bezprzewodowych sieci komputerowych, które umożliwią korzystanie z darmowego dostępu do internetu i dadzą możliwość korzystania z telefonów komórkowych w technologii Wi-Fi, co spowoduje rewolucję cenową i komunikacyjną podobną do tej, która nastąpiła dzięki pojawieniu się Skype’a
– będziemy mogli za darmo korzystać z telefonów komórkowych, będąc w zasięgu tych sieci.
Turystyka – na niej można dobrze zarabiać
Według szacunkowych danych obcokrajowcy zostawiali w ostatnich latach po ok. 9 mld dolarów rocznie.
Z tej sumy połowa przypada na turystów.
Przy odpowiednich działaniach jesteśmy skazani na sukces, skoro bez nadzwyczajnego wsparcia promocyjnego znacząco rośnie liczba gości z zagranicy, odwiedzających nasz kraj.
W pierwszej połowie 2007 r. przyjechało do Polski 31,8 mln obcokrajowców – o ponad 8% więcej niż w tym samym okresie roku poprzedniego.
Turystyka powoduje rozwój infrastruktury – powstawanie sieci dróg, hoteli, restauracji, ośrodków wypoczynkowych – i tworzy nowe miejsca pracy.
Sprowadzenie do Polski około 200-300 nowych turystów, z których każdy wydaje dziennie średnio po 50 USD (150-200 zł), oznacza jedno dodatkowe miejsce pracy w branży turystycznej.
A jedno miejsce pracy w turystyce (pracownik biura podróży, pilot wycieczek, pracownik hotelu itd.) tworzy kolejne 3-4 miejsca pracy w infrastrukturze towarzyszącej (produkcja żywności, transport, budownictwo).
Będziemy tworzyć wokół Polski klimat sprzyjający rowojowi turystyki m.in. poprzez promowanie walorów turystycznych kraju, w szczególności czystych ekologicznie regionów wschodnich, podwyższanie jakości wykonywanych usług i budowanie nowoczesnej infrastruktury.
W Polsce powinno przybyć co najmniej 50 tys. miejsc pracy w turystyce, co wraz z branżami kooperującymi może dać liczbę około 200 tysięcy!
Ponieważ Polska rozwija się znacznie powyżej średniej, ta liczba może być nawet większa.
Jest o co walczyć!!!
Co osiągnęliśmy:
w połowie 2007 roku wpływy budżetowe po raz pierwszy były wyższe od wydatków,
w pierwszej połowie 2007 roku inwestycje zagraniczne w Polsce wyniosły ponad 6 mld dolarów,
PKB rośnie w tempie ponad 6% rocznie (ponad dwukrotnie szybciej niż w Europie Zachodniej),
produkcja przemysłowa wzrosła ponad 10% rocznie,
eksport – prawie 20% rocznie,
produkcja budowlana – ponad 60%,
w efekcie dotychczasowych decyzji PiS statystyczny Polak wpłaca do budżetu mniej swoich pieniędzy niż w poprzednich latach.
W roku 2008 będzie to 28 mld złotych, natomiast w roku 2009 będzie to aż 38 mld złotych mniej, niż przed naszymi reformami.
Co zamierzamy:
realizować przyjęty przez Rząd „Program Budowy Dróg Krajowych na lata 2008-2012”, zakładający skierowanie w najbliższych pięciu latach olbrzymiej kwoty 121 mld zł (w tym 113,27 mld zł środków z budżetu państwa) tylko i wyłącznie na budowę, rozbudowę i należyte utrzymanie sieci dróg krajowych;
w znacznej części Program będzie finansowany ze środków UE (ok. 40 mld zł),
ułatwić dostęp do szerokopasmowego internetu większości polskich gospodarstw domowych;
przyjęty już program zakłada objęcie dostępem do sieci 50% terytorium kraju do 2013 roku, co zamierzamy przyspieszyć,
na potrzeby budownictwa mieszkaniowego – zwłaszcza w okolicach dużych miast – zostaną uruchomione duże ilości gruntów należących do Skarbu Państwa.
Będą na nich budowane mieszkania o dobrym standardzie, przeznaczone dla osób nieposiadających jeszcze własnego mieszkania.
Najważniejszy jest człowiek
Rozdział III Polityka społeczna i zdrowie
Ostatnie dwa lata to czas aktywnej polityki rodzinnej rządu – wzrostu świadczeń rodzinnych, gwałtownego spadku bezrobocia, wzrostu płacy minimalnej oraz powrotu do Funduszu Alimentacyjnego.
Wychodzimy z założenia, że państwo ma obowiązek niesienia pomocy tym, którzy jej potrzebują.
Dlatego poprzez obniżenie składki rentowej i wprowadzenie rodzinnych ulg podatkowych zostawiamy maksymalnie dużo pieniędzy w polskich rodzinach
oraz zwiększamy nakłady na dożywianie dzieci i świadczenia dla rodzin wielodzietnych.
Mniej bezrobotnych, więcej miejsc pracy
Dwa lata temu w urzędach pracy zarejestrowanych było 2,809 mln osób.
W sierpniu tego roku ich liczba spadła do 1,85 mln.
Tak więc w ciągu ostatnich dwóch lat w Polsce ubył 1 milion osób bezrobotnych.
Wskaźnik bezrobocia obniżył się w tym czasie z 17,9%. do 12%.
Co ważne, bezrobocie zdecydowanie zmalało wśród ludzi młodych.
Dwa lata temu ze znalezieniem pracy miało problem prawie 40% osób w wieku
15-24 lata, obecnie aż dwukrotnie mniej.
Pensje netto pracujących Polaków wzrosną o ok. 6%. Dla średnio zarabiającej osoby (ok. 2,5 tys. zł) oznacza to podwyżkę wynoszącą rocznie ok. 1200 zł netto.
Wiosną 2005 roku w Polsce pracowało 13,95 mln osób.
W II kwartale tego roku ich liczba wzrosła do 15,15 mln.
W ciągu dwóch ostatnich lat w Polsce powstało 1,2 mln nowych miejsc pracy i tyle osób znalazło zatrudnienie.
Nie jest więc prawdą, że to emigracja przyczyniła się do spadku bezrobocia.
Wszystkie osoby, które przestały być w ciągu ostatnich dwóch lat bezrobotne, znalazły etat w kraju!
Co ważne, 804 tys. nowych etatów powstało w sektorze usług, najbardziej pożądanym w nowoczesnej gospodarce.
Etaty powstawały przede wszystkim w sektorze prywatnym.
W publicznym pracuje obecnie 4,21 mln osób, wobec 4,22 mln dwa lata temu.
Wtedy wskaźnik zatrudnienia osób w wieku produkcyjnym, tj. 15-64 lata, wynosił 52,4%.
Obecnie prawie 57%.
Takiej poprawy sytuacji na rynku pracy nie spodziewał się nikt.
Dążymy do tego, aby każdy Polak, który chce pracować, mógł znaleźć pracę lub założyć własną firmę.
Zdecydowanie obniżyliśmy koszty pracy, co zachęci pracodawców do tworzenia nowych etatów.
Składki rentowe opłacane do ZUS spadły od lipca tego roku o 3%, a od stycznia obniżą się o kolejne 4%.
Dzięki temu pensje netto pracujących Polaków wzrosną o 5,5%. Dla średnio zarabiającej osoby (ok. 2,5 tys. zł) oznacza to podwyżkę wynoszącą rocznie ok. 1200 zł netto.
Łącznie w kieszeniach pracowników, osób prowadzących działalność gospodarczą (ich obciążenia miesięczne z tytułu składek do ZUS spadną z ponad 800 do 700 zł) oraz firm zostanie w 2008 roku 19,3 mld zł.
Program aktywizacji osób niepełnosprawnych
W Polsce pracuje zaledwie ułamek osób niepełnosprawnych, choć podatnicy wydają na ich wsparcie duże środki.
Chcemy zreformować system zatrudniania osób niepełnosprawnych, aby pieniądze szły za tymi osobami do firm, które chcą je zatrudnić.
Praca bliżej ludzi
Wprowadziliśmy przepisy mające ułatwiać podejmowanie pracy w formie telepracy.
Będziemy też – poprzez kampanie medialne – zachęcać firmy do korzystania z takiej formy zatrudnienia.
Dzięki temu Polakom łatwiej będzie znaleźć pracę.
Zależy nam na tym, aby każdy Polak mógł realizować swoje marzenia zawodowe w taki sposób, jaki uznaje za najlepszy.
Dlatego chcemy ułatwić rodakom zakładanie własnych firm, wprowadzając możliwość korzystania z urlopu wychowawczego dla właścicieli małych firm.
Rodzic prowadzący działalność gospodarczą będzie mógł na 3 lata sprawowania opieki nad dzieckiem zawiesić prowadzenie działalności.
Za ten okres składki na rentę będzie opłacać za niego budżet, jak za pracownika na urlopie wychowawczym.
Obecnie wiele małych firm ma kłopoty z rozliczeniami z ZUS w sytuacji, w której czasowo zaprzestają prowadzenia działalności gospodarczej.
Mamy już projekt ustawy, wprowadzający do systemu prawnego jasną i precyzyjną definicję zawieszania działalności gospodarczej.
Obejmie wszystkich drobnych przedsiębiorców.
Przepisy regulujące sposób opłacania składek do ZUS oraz wypłatę świadczeń są zawiłe i trudne.
Wiele osób i firm ma z nimi kłopoty.
Chcemy więc wprowadzić wiążące interpretacje ZUS.
Zobowiążemy ZUS do wydawania – wzorem urzędów skarbowych – interpretacji, aby firmy opłacające składki oraz osoby otrzymujące i starające się o świadczenia miały jasną sytuację dotyczącą ich obowiązków i praw.
Obniżenie kosztów pracy było dotąd tylko zaklęciem, które słyszeliśmy w debatach polityków. Rząd PiS jako pierwszy od kilkunastu lat zrobił pierwszy
poważny krok, obniżając stawkę rentową.
Wyższe pensje
Przeciętne wynagrodzenie wyniosło w II kw. tego roku 2644 zł.
Dwa lata temu wynosiło 2230 zł.
W ciągu zaledwie dwóch lat pensje Polaków wzrosły więc o 18,5%.
Biorąc pod uwagę niską inflację, realnie Polacy zarabiają dzisiaj o 15% więcej (nie licząc redukcji składki rentowej) niż 2 lata temu.
Chcemy jednak, aby dochody Polaków dalej rosły.
W tym celu, oprócz redukcji składek do ZUS i podatków, zdecydowanie podnieśliśmy płacę minimalną.
Wzrośnie ona w 2008 roku do kwoty 1126 zł i wyniesie 40% średniego wynagrodzenia.
Własna firma
Chcemy uruchomić preferencyjne kredyty dla osób zakładających własną firmę, których kryterium przyznawania będzie nie tylko dochód, ale dobry pomysł na biznes.
Zamierzamy znieść obowiązek opłacania składek do ZUS dla studentów do 26 roku życia prowadzących firmy.
Obecnie, jeśli student pracuje na umowę zlecenia, nie ma obowiązku odprowadzania składek na ubezpieczenia społeczne, a ten, który założy taką firmę, jest do tego zobowiązany.
Rodzina – w centrum uwagi
Dotychczasowe rządy, mimo składanych deklaracji, nie wprowadziły programu mającego na celu wsparcie polskiej rodziny.
M.in. dlatego Polki rodzą najmniej dzieci w Unii Europejskiej, przez co pogarsza się sytuacja demograficzna.
Rząd PiS przygotował i częściowo wdrożył program polityki rodzinnej, który będzie kontynuowany po wyborach.
Dotychczas system podatkowy nie dostrzegał wysiłku rodziców wkładanego w wychowanie dzieci.
Wydłużymy urlop wychowawczy do 26 tygodni przy urodzeniu jednego dziecka i 39 tygodni przy ciąży mnogiej.
Było to ewenementem na skalę europejską, a oprócz tego było działaniem niepożądanym z uwagi na pogarszającą się sytuację demograficzną Polski.
Rozliczając PIT za 2007 rok, od opłaconego podatku rodzice będą mogli odpisać kwotę 1145,08 zł na każde wychowywane dziecko.
Rodzina z dwójką dzieci zyska więc ponad 2 tys. zł rocznie!
Wydłużyliśmy też urlopy macierzyńskie.
Naszym celem jest, aby taki urlop wynosił 26 tygodni przy urodzeniu jednego dziecka i 39 tygodni przy ciąży mnogiej.
Od października 2008 roku rozpocznie działalność Fundusz Alimentacyjny, który ma za zadanie pomagać samotnym rodzicom, mającym problemy z wyegzekwowaniem alimentów od drugiego rodzica dziecka.
Wzmocniliśmy też zdecydowanie proces egzekucji alimentów.
Wyższe świadczenia dla rodzin
Zdajemy sobie sprawę, że wiele polskich rodzin z trudem wiąże koniec z końcem.
Od września 2006 roku zasiłek rodzinny dla najmłodszych dzieci wzrósł z 43 zł do 48 zł miesięcznie,
a wysokość zasiłku adresowanego do dzieci w wieku 6-18 lat wzrosła z 53 do 64 zł miesięcznie.
Od tego czasu wysokość świadczenia dla rodzin wielodzietnych wzrosła z 50 do 80 zł miesięcznie,
a wyprawka szkolna do 100 zł i została ona po raz pierwszy wypłacona także dzieciom z zerówek.
Zostały też podniesione świadczenia dla rodzin wychowujących dzieci niepełnosprawne (dodatek z tytułu kształcenia i rehabilitacji dziecka wzrósł do 80 zł miesięcznie)
oraz kwoty, jakie otrzymują rodziny wychowujące dzieci dojeżdżające do szkół (do 90 zł miesięcznie).
Od tamtej pory wzrósł też ze 144 zł do 153 zł zasiłek pielęgnacyjny.
Chcemy doprowadzić do tego, aby przestały działać domy dziecka, a osierocone dzieci trafiały do rodzin zastępczych. Tam ich szanse na harmonijny rozwój są znacznie większe.
Wprowadziliśmy też i podwyższyliśmy świadczenia po urodzeniu dziecka.
Od 2006 roku rodzicom, którym urodzi się dziecko, wypłacana jest zapomoga w wysokości 1000 zł (tzw. becikowe II) oraz dodatek do zasiłku rodzinnej (dla gorzej sytuowanych), też w wysokości 1000 zł.
Ten ostatni wzrósł także od 2006 roku.
O kilkadziesiąt procent wzrosły też nakłady na dożywianie dzieci.
Od 2006 roku rząd przeznacza na ten cel 500 milionów zł rocznie.
Łatwiejsza opieka nad dziećmi
Nie tylko brak pieniędzy jest barierą w wychowywaniu dzieci.
Często trudno jest o miejsce w przedszkolu czy żłobku, a rodzice obawiają się, że nie będą mogli wrócić do pracy po przewie związanej z macierzyństwem.
Dlatego chcemy wprowadzić zachęty dla firm do zakładania przedszkoli.
Firmy zyskają możliwość zakładania przedszkoli i żłobków ze środków zakładowego funduszu świadczeń socjalnych.
Ponadto pracownicy zyskają prawo do refundacji opłat za pobyt dziecka w przedszkolu lub żłobku ze środków tego funduszu.
Zdecydowanie ułatwimy też dostęp dzieci do przedszkoli – wprowadzimy elastyczne godziny pracy tych placówek, aby nie było tak, że rodzice nie mogą podjąć pracy lub mają kłopoty, bo przedszkola są czynne zbyt krótko.
Firmy zatrudniające rodziców wracających do pracy z urlopów macierzyńskich i wychowawczych nie będą przez trzy lata odprowadzać za nich składek do Funduszu Pracy i Funduszu Gwarantowanych Świadczeń Pracowniczych.
Ma to zredukować liczbę zwolnień rodziców z pracy i zmniejszyć ich obawy, że po okresie wychowania dziecka firma będzie chciała ich zwolnić.
Rozliczając PIT za 2007 rok, od opłaconego podatku rodzice będą mogli odpisać kwotę 1145,08 zł na każde wychowywane dziecko.
Zmieniliśmy przepisy, ułatwiając tworzenie miniprzedszkoli, potrzebnych zwłaszcza na terenach wiejskich.
Chcemy dalej znosić ograniczenia biurokratyczne i bariery w tworzeniu tych placówek.
Zadbamy o realną pomoc merytoryczną i doradczą dla tych, którzy chcą tworzyć małe przedszkola za pieniądze z UE.
Zamierzamy wprowadzić ulgi podatkowe w CIT dla firm, które zdecydują się założyć w firmie przedszkole.
Reforma służb zatrudnienia
Chcemy doprowadzić do tego, aby urzędy pracy faktycznie pomagały szukać zatrudnienia.
Przebudujemy strukturę zatrudnienia w urzędach, aby pracowało w nich zdecydowanie więcej pośredników pracy i doradców zawodowych.
Odbiukratyzujemy ich działanie, aby do bezrobotnego kierowane były indywidualnie programy i oferta szkoleń, dzięki którym znajdzie pracę.
Godna emerytura
Pamiętamy też o ludziach, którzy swoją pracą przyczynili się do rozwoju Polski.
Przywróciliśmy zasadę, że emerytury i renty dla 9,8 mln osób rosną co roku. Ponadto osoby te będą też uczestniczyć we wzroście gospodarczym dzięki temu, że wskaźnik waloryzacji oprócz wzrostu cen uwzględni co najmniej piątą część wzrostu płac.
W marcu 2008 roku świadczenia wzrosną o blisko 6%.
Tym osobom, które przez pomyłkę zapisały się do OFE i nie mogły przez to skorzystać z emerytury, umożliwiliśmy powrót do ZUS i skorzystanie ze świadczenia.
Zamierzamy też zadbać o emeryturę osób, które wychowują obecnie dzieci.
Budżet będzie opłacał prawie 4-krotnie wyższe składki na emeryturę za osoby przebywające na urlopach wychowawczych.
Ma to zapobiec ich ubóstwu na emeryturze.
Mamy już przygotowane projekty ustaw o emeryturach pomostowych oraz o sposobie wypłaty emerytury z otwartych funduszy emerytalnych.
Obie muszą zacząć obowiązywać od 2009 roku, aby polscy emeryci byli spokojni o wypłatę swoich świadczeń.
Dlatego zamierzamy uchwalić je zaraz na początku nowej kadencji.
Chcemy też odebrać przywileje emerytalne funkcjonariuszom UB i SB.
Nie zasługują na to, aby korzystać ze specjalnych uprawnień.
Do 2010 roku nakłady na służbę zdrowia przekroczą 6% PKB.
Więcej na zdrowie
Od roku 2005 nakłady na ochronę zdrowia wzrosły o jedną czwartą – o sumę 12 miliardów złotych.
Wzrost finansowania umożliwił rekordowe podniesienie wynagrodzeń pracowników służby zdrowia średnio o 30%.
Ponadto środowisko lekarskie doczekało się uregulowań dotyczących kwestii czasu pracy: dyżur medyczny został zaliczony do czasu pracy.
Od stycznia br. działa ustawa o państwowym ratownictwie medycznym, która zalegalizowała zawód ratownika medycznego.
Jej nowoczesne rozwiązania, zapewniające spójną współpracę wszystkich krajowych służb ratowniczych, budzą zainteresowanie w innych krajach europejskich.
Dzięki kolejnej ustawie wydatki za leczenie ofiar wypadków komunikacyjnych, należne dotychczas ochronie zdrowia ze strony firm ubezpieczeniowych, będą trafiały bez przeszkód na konta szpitali udzielających pomocy.
Oprócz wsparcia związanego z realizacją ustawy o pomocy publicznej, dzięki której ponad połowa szpitali w Polsce nie jest już zadłużona, rząd przeznaczył na pomoc najbardziej zagrożonym placówkom ponad 750 milionów złotych.
Jasne przepisy antykorupcyjne uregulowały relacje między lekarzami a przedstawicielami firm farmaceutycznych.
Opracowany został nowy algorytm rozdzielający w sposób bardziej przejrzysty środki pomiędzy oddziały Narodowego Funduszu Zdrowia.
Parlament uchwalił 17 ustaw skierowanych przez Ministra Zdrowia, 10 kolejnych nie doczekało się uchwalenia w wyniku samorozwiązania Parlamentu.
Wśród nich są tak istotne jak ustawa o sieci szpitali, dostosowująca system szpitalnictwa do realnych potrzeb zdrowotnych obywateli,
a także ustawa zwiększająca nadzór ministra nad NFZ.
W kolejnych latach kluczowe będzie dalsze zwiększanie finansowania w ochronie zdrowia poprzez podnoszenie składki i przekazywanie części środków na zdrowie z Funduszu Pracy.
Przygotowane po raz pierwszy ustawy: o koszyku świadczeń gwarantowanych, ubezpieczeniach dodatkowych, o ubezpieczeniu pielęgnacyjnym, ustawa o prawach pacjenta, o zakładach opieki zdrowotnej, wprowadzająca tzw. system konsultancki, spowodują pozytywny przełom w polskiej ochronie zdrowia.
Po ich uchwaleniu program ministra Religi zostanie w pełni zrealizowany,
a system ochrony zdrowia w Polsce będzie zawierał większość rozwiązań, które sprawdziły się w bogatszych krajach Unii Europejskiej.
Co osiągnęliśmy:
w ciągu ostatnich dwóch lat płaca minimalna wzrosła z ok. 950 zł do prawie 1100 zł,
bezrobocie w Polsce spadło z 18% w roku 2005 do 12% w II kwartale roku 2007,
przez dwa lata rządów PiS stworzyliśmy w kraju ponad 1 mln 200 tys. nowych miejsc pracy,
ponad 800 tys. nowych etatów powstało w sferze usług,
pensje Polaków przez ostatnie dwa lata wzrosły średnio o 18,5%,
od 2005 r. wydatki publiczne na służbę zdrowia wzrosły o ponad 10 mld zł tj. o 26%.
Co zamierzamy:
chcemy, aby pensje netto pracujacych Polaków wzrosły w najbliższym czasie o 6%,
staramy się, aby rodzic prowadzący działalność gospodarczą mógł na 3 lata sprawowania opieki nad dzieckiem zawiesić prowadzenie działalności;
za ten okres składki na rentę będzie opłacać za niego budżet, jak za pracownika na urlopie wychowawczym,
zamierzamy wprowadzić realne zachęty do samodzielnego oszczędzania na starość, aby Polacy mogli w przyszłości żyć godnie po zakończeniu pracy;
wprowadzimy ulgę podatkową w PIT dla tych, którzy zdecydują się oszczędzać długoterminowo;
każdy będzie mógł odpisać od dochodu 1000 zł rocznie, jeśli przeznaczy te pieniądze na oszczędzanie na emeryturę,
w 2008 r. środki na zdrowie wzrosną o dodatkowe 3,5 mld zł.
Od 2009 r. zwiększana będzie składka na ubezpieczenie zdrowotne;
zakładamy, że do 2010 r. nakłady na zdrowie przekroczą 6% PKB.
Wreszcie mamy mocną pozycję
Rozdział IV Polityka zagraniczna
Zdecydowanie przewartościowaliśmy polską politykę zagraniczną.
Dzięki staraniom Rządu i Prezydenta RP polska racja stanu po latach zyskała należytą ochronę.
Wprowadzane zmiany wywoływały bezpardonową krytykę ze strony środowisk broniących niekorzystnego dla Polski status quo.
W szczególnie wrażliwych momentach, w trakcie negocjacji, z premedytacją osłabiano pozycję Polski na forum międzynarodowym.
Polska stała się celem agresywnych i niesprawiedliwych kampanii w niektórych mediach za granicą.
Nie dopuścimy do osłabiania polskich interesów w polityce zagranicznej.
I filar – Bezpieczeństwo
Jesteśmy aktywnym i odpowiedzialnym członkiem NATO.
Zwiększamy wpływy Polski w tej organizacji, łącznie z szansą na objęcie wkrótce przez Polaka stanowiska szefa najwyższych struktur wojskowych NATO.
Udział polskich żołnierzy w misjach pokojowych, stabilizacyjnych i bojowych w ciągu ostatnich dwóch lat, w tym w Iraku i Afganistanie, konsekwentnie wzmacnia międzynarodową pozycję i bezpieczeństwo Polski.
Misje wojskowe są jednym z ważniejszych elementów wspierających naszą politykę zagraniczną i nasz głos na arenie międzynarodowej.
Uczestniczymy i będziemy uczestniczyć, w imię polskiej racji stanu, w misjach prowadzonych dla szerzenia wolności i utrzymania pokoju.
Tworzymy solidne fundamenty dla rozwoju nowoczesnej polskiej służby dyplomatycznej, wolnej od peerelowskich służalczych nawyków i niebezpiecznych powiązań.
Polska jest jednym z najważniejszych państw wspierających militarne działania stabilizacyjne na świecie.
Chcemy wzmocnienia NATO, przy jednoczesnej budowie wspólnej europejskiej polityki obronnej.
Zainstalowanie w Polsce elementów systemu obrony przeciwrakietowej ma podwójne znaczenie: zwiększenie bezpieczeństwa Polski i zacieśnienie strategicznego partnerstwa z USA.
Kwestia tarczy antyrakietowej nie przesłania szeroko rozumianego interesu narodowego.
W sprawie warunków instalacji prowadzimy twarde negocjacje, które mają zagwarantować naszemu krajowi sukces polityczny i gospodarczy.
Podstawowe korzyści z partnerskich stosunków z USA zwiększenie bezpieczeństwa Polski
blokada działań zmierzających do odbudowy w Europie Środkowej dawnych, imperialnych stref wpływów
dostęp do nowoczesnych technologii wojskowych i profesjonalizacja polskich sił zbrojnych
Chcemy wzmocnienia NATO przy jednoczesnej budowie wspólnej europejskiej polityki obronnej.
Intensywny rozwój gospodarczy wymaga zabezpieczenia stabilnych dostaw energii.
Kontynuowane będą działania na rzecz dywersyfikacji dostaw energii, ze szczególnym uwzględnieniem rozwoju prezydenckiej inicjatywy Szczytu Energetycznego.
Działania polskiej dyplomacji będą skierowane na: uniemożliwienie zastosowania wobec Polski szantażu energetycznego,
kontynuację wdrażania koncepcji bezpieczeństwa energetycznego w ramach NATO i procesu traktatowego UE.
Podejmowane są działania na rzecz prawnego zabezpieczenia Polski i jej obywateli wobec wzrastającej liczby pozwów odszkodowawczych składanych w międzynarodowych trybunałach.
Odnotowywane są systematyczne działania o charakterze rewizjonistycznym, fałszujące prawną i moralną odpowiedzialność za tragiczne konsekwencje II wojny światowej.
Potencjał zagrożenia rewizjonistycznego każe zastanowić się nad sensem prowadzenia wieloletniej polityki pojednania i dobrego sąsiedztwa.
Powierzchowność działań i świadome pomijanie tematów kontrowersyjnych we współpracy bilateralnej doprowadziły do spiętrzenia problemów, z którymi ten i następne rządy będą konfrontowane.
W ciągu dwóch lat rządów PiS udowadnia, że potrafi prowadzić twardą I nieustępliwą politykę przeciw rewizjonistom.
W ramach dwuletnich rządów PiS MSZ skupiło się na profesjonalizacji kadr polskiej polityki zagranicznej:
znacząco podwyższając standardy bezpieczeństwa dyplomatycznego,
wprowadzając nowe zasady polityki personalnej, otwartej na młode, profesjonalne kadry,
tworząc solidne fundamenty dla rozwoju nowoczesnej polskiej służby dyplomatycznej, wolnej od peerelowskich służalczych nawyków i niebezpiecznych powiązań,
wprowadzając zasadę, że kadra dyplomatyczna rekrutowana jest na podstawie kompetencji, bez nieuzasadnionego faworyzowania jednego zamkniętego środowiska.
Dzięki staraniom Rządu Polska uzyskała szeroki pakiet elementów silnie zabezpieczających naszą pozycję we wspólnocie europejskiej.
II filar – Solidarność
Postrzegamy UE jako wspólnotę działającą w oparciu o czytelne i sprawiedliwe zasady oraz wartości.
Mamy swoją wizję pozycji Polski w Zjednoczonej Europie, naszego status w porządku traktatowym UE.
Chcemy jednak zwiększyć przejrzystość wewnętrznych mechanizmów decyzyjnych, transparencji funkcjonowania instytucji unijnych.
Dążymy też do uzyskania należnego nam udziału kadrowego, w tym na stanowiskach decyzyjnych, w instytucjach europejskich.
Obawiamy się zdominowania Unii przez państwa najsilniejsze, najbardziej ludne i najpotężniejsze ekonomicznie.
U podstaw naszych obaw nie leży niechęć do tych państw.
Taka dominacja i partykularyzm interesów największych państw Unii negatywnie wpływają na realizację idei solidarności europejskiej.
Będziemy się temu zdecydowanie przeciwstawiać.
Podczas Szczytu Rady Europejskiej w czerwcu br. zniwelowaliśmy niekorzystne dla Polski zapisy odrzuconego projektu Traktatu Konstytucyjnego.
Dzięki temu: Polska uzyskała szeroki pakiet elementów silnie zabezpieczających naszą pozycję we wspólnocie europejskiej w realnej perspektywie czasowej,
utrzymana została waga polskiego głosu w unijnym procesie decyzyjnym,
zapewniono wieloletnie finansowe wsparcie dla wzmacniania struktur państwowych,
modernizacji polskiej gospodarki,
unowocześniania nauki.
Rozpoczęliśmy rekrutację kadr dyplomatycznych na podstawie kompetencji, bez nieuzasadnionego faworyzowania jednego zamkniętego środowiska.
Równowaga wpływów państw w ramach wspólnoty nie została rażąco zachwiana.
Sam proces decyzyjny w UE uległ jednak niewystarczającej poprawie – nadal pozostaje złożony i niedostatecznie przejrzysty.
Unijna polityka sąsiedztwa musi zostać zrównoważona silniejszym niż dotychczas zaangażowaniem UE w obszarze Europy Wschodniej oraz Południowego Kaukazu i Zakaukazia.
Polska dyplomacja udzieli wsparcia działaniom Głowy Państwa w tym regionie.
Jesteśmy zwolennikami budowania szybkich i pewnych perspektyw członkostwa w strukturach euro-atlantyckich, w szczególności dla Ukrainy, Mołdawii, Gruzji, ale również innych partnerów w regionie – Azerbejdżanu, Armenii, a w przyszłości Białorusi.
Z roku na rok przeznaczane są coraz większe środki finansowe na rozwój najuboższych państw.
Wspieramy międzynarodowe inicjatywy dotyczące rozwiązań problemów globalnych, takich jak pandemie gruźlicy, malarii i HIV/AIDS, zwiększania dos tępu do wody pitnej w obszarach klęsk suszy, ochrony środowiska, w tym zapobiegania zmianom klimatycznym.
Będziemy aktywizowali obecność Polski w organizacjach międzynarodowych, przede wszystkich w ramach systemu ONZ.
Na forum międzynarodowym Polska zajmie konsekwentne stanowiska w sprawie ochrony życia i godności ludzkiej.
Nie zgadzamy się, aby w jakimkolwiek kraju na świecie Polacy byli traktowani jak obywatele drugiej kategorii.
III filar – Rozwój
Nasza ojczyzna stoi na progu znaczącego skoku cywilizacyjnego.
Polska dyplomacja jest w fazie przebudowy, szybkiego dostosowania do wymogów reprezentacji interesów dynamicznie rozwijającego się, dużego, silnego i nowoczesnego państwa.
Zamierzamy dokończyć tworzenie profesjonalnej służby zagranicznej, zdolnej do realizacji nowoczesnych zadań.
Chcemy dostosować do wyzwań XXI wieku część służby zagranicznej, zajmującącej się promocją gospodarczą i reprezentacją polskich interesów ekonomicznych.
Będziemy dążyli do utrzymania wysokiego poziomu inwestycji zagranicznych w Polsce oraz korzystnego klimatu dla inwestorów.
Polska dyplomacja kulturalna, w tym funkcjonowanie instytutów kultury, wymaga przeglądu, odświeżenia, dopływu świeżej krwi, zdobycia szerszego niż dotychczas kręgu odbiorców za granicą.
Pojawiające się w niektórych zagranicznych środkach masowego przekazu fałszywe informacje o Polsce, jak oskarżenia o homofobię, antysemityzm, udział w ludobójstwie, współodpowiedzialność za Holocaust czy faszyzm, popierane nieszczęśliwymi wystąpieniami za granicą kilku znanych obywateli polskich, stawiają konkretne wyzwanie przed polską dyplomacją.
Należy jeszcze aktywniej bronić wizerunku Polski w świecie przed częstym fałszowaniem historii.
Lata 2011-2012 są poważnym wyzwaniem dla polskiej służby zagranicznej, na które składają się następujące okoliczności: przygotowujemy się do Prezydencji Polski w UE (druga połowa 2011 roku),
we współpracy z Ukrainą przygotowujemy organizację mistrzostw EURO 2012,
mamy realne szanse na wygranie organizacji światowej wystawy EXPO we Wrocławiu,
ubiegamy się o członkostwo w Radzie Bezpieczeństwa ONZ.
Lata 2011-2012 stanowią niepowtarzalną szansę na promocję Polski w świecie.
Powinniśmy na czas rozbudować i wzmocnić sieć polskich placówek dyplomatycznych.
Realizowane będą regionalne kampanie informacyjno-promocyjne o polskiej gospodarce, turystyce, kulturze.
Polska dyplomacja kulturalna, w tym funkcjonowanie instytutów kultury, wymaga przeglądu, odświeżenia, dopływu świeżej krwi, zdobycia szerszego niż dotychczas kręgu odbiorców za granicą.
Opieka nad Polakami poza granicami kraju
Kolejne polskie rządy po 1989 roku składały Rodakom poza granicami kraju liczne obietnice i deklaracje bez pokrycia.
Zapomniano, że Naród Polski to także Polacy, którzy na skutek zmiennych losów historii znaleźli się poza granicami kraju, a także ci, których sytuacja materialna
zmusiła do wyjazdu z Ojczyzny w poszukiwaniu pracy.
Rząd Prawa i Sprawiedliwości jako pierwszy zdecydowanie zajął się problemami Polaków za granicą.
Po 15-tu latach obietnic z inicjatywy PiS została uchwalona ustawa o Karcie Polaka.
Przygotowaliśmy też Pakiet Ustaw Polonijnych, ułatwiających Polakom na świecie kontakt z Polską.
Odpowiadając na potrzeby najnowszej emigracji zarobkowej, uruchomiliśmy program „Bliżej Pracy, Bliżej Polski”, którego celem jest zapewnienie opieki Polakom wyjeżdżającym z Polski do pracy w innych krajach UE.
Karta Polaka: co uzyskają Rodacy ze Wschodu?
oficjalne potwierdzenie przynależności do Narodu Polskiego
prawo do pracy i prowadzenia działalności gospodarczej w Polsce oraz szereg ulg
możliwość otrzymywania bezpłatnych polskich wiz, na które wielu z nich nie byłoby stać po planowanym wejściu Polski do strefy Schengen
Sprzeciwiamy się zdominowaniu Unii przez państwa najsilniejsze, najbardziej ludne i najpotężniejsze ekonomicznie.
Dzięki zdecydowanej postawie rządu polskiego udało się uruchomić filię Uniwersytetu Białostockiego w Wilnie
i doprowadzić do podjęcia na Litwie prac nad ustawą o pisowni nazwisk.
Polacy na Białorusi w końcu zyskali pewność, że polski Rząd będzie zdecydowanie występował w ich obronie za każdym razem, kiedy ich prawa będą łamane.
Mimo realizacji wielu cennych inicjatyw pozostało wiele do zrobienia.
Dlatego: jeszcze w tej kadencji przyjmiemy „Rządowy Program Współpracy z Polonią i Polakami za Granicą” na lata 2007–2009,
przyjmiemy ustawę o obywatelstwie, która uwzględni możliwość posiadania podwójnego obywatelstwa;
dzięki niej obywatelstwo zostanie też przywrócone osobom jego pozbawionym w wyniku represji politycznych,
zaproponujemy ustawę gwarantuącą stałą, na wysokim poziomie, opiekę państwa nad Polonią i Polakami za granicą,
będziemy zdecydowanie domagać się respektowania prawa polskiej mniejszości w Niemczech w zakresie nauczania języka polskiego jako ojczystego i pielęgnowania polskiej kultury;
chcemy, aby prawa Polaków w Niemczech były szanowane na równi z prawami innych mniejszości w tym kraju, zgodnie z zapisami dwustronnego traktatu.
Naszą opieką otoczymy też Polaków pracujących za granicą: w Irlandii, Wielkiej Brytanii i innych krajach Unii Europejskiej.
Dlatego: polskie władze i służby konsularne będą bronić praw pracowniczych emigrantów zarobkowych,
stworzymy sieć sobotnich szkół języka i historii polskiej, aby dzieci osób, które zdecydowały się na wyjazd z Polski nie traciły kontaktu z językiem i kulturą polską,
będziemy zabiegać, aby w szczególnie dużych skupiskach polskich na terenach UE język polski był wprowadzany do szkół jako język obcy albo jako zajęcia fakultatywne,
rozbudujemy sieć istniejących oraz nowych placówek konsularnych, aby dostosować ją do potrzeb powstałych po wejściu Polski do Unii,
realizujemy program „Powrót”, skierowany do najnowszej emigracji, dzięki któremu Polacy wracający do Ojczyzny uzyskają szereg ułatwień związanych z uruchamianiem działalności gospodarczej, podejmowaniem pracy oraz adaptacją w kraju,
rola Polonii Amerykańskiej, jako największego skupiska diaspory, powinna wzrosnąć.
Dlatego ponownie zaproponujemy przyjęcie ustawy zmieniającej ordynację wyborczą w taki sposób, aby Polacy z zagranicy mieli swoje przedstawicielstwo w polskim Sejmie i Senacie.
W kontaktach z władzami Stanów Zjednoczonych będziemy konsekwentnie kontynuować nasze dotychczasowe wysiłki w celu ostatecznego rozwiązania problemów wizowych oraz kwestii legalizacji pobytu wielu Polaków w tym kraju.
Chcemy, aby rodziny z Polski mogły swobodnie odwiedzać swoich krewnych w USA.
Co osiągnęliśmy:
pozycja Polski w UE uległa niekwestionowanemu wzmocnieniu; jesteśmy coraz bardziej liczącym się partnerem w Unii,
UE ostatecznie potwierdziła solidarność z Polską i stanęła po naszej stronie w sporze z Rosją o nieuzasadnione, polityczne embargo handlowe,
ostatecznie przekreśliliśmy wszystkie niekorzystne dla Polski zapisy w projekcie odrzuconego Traktatu Konstytucyjnego,
bezpieczeństwo energetyczne naszym staraniem stało się elementem wewnętrznej współpracy w ramach NATO i procesu traktatowego UE;
dyplomacja wspiera Prezydenta RP w realizacji regionalnych inicjatyw, mających zapewnić Polsce bezpieczeństwo i dywersyfikację dostaw energii,
rozpoczęliśmy dekomunizację, profesjonalizację i wymianę pokoleniową kadr polskiej dyplomacji,
nie pozwalamy zniesławiać dobrego imienia Polski w świecie.
Co zamierzamy:
będziemy kontynuować twarde działania na rzecz wzmocnienia statusu Polski w prawno-traktatowym porządku UE;
nie podpiszemy nowego traktatu, jeżeli nie znajdą się w nim wszystkie postulaty zgłaszane przez Polskę podczas konferencji międzyrządowej,
utrzymamy dotychczasową politykę europejską wobec Rosji;
jeżeli nieuzasadnione embargo handlowe wobec Polski nie zostanie zniesione, UE nie rozpocznie negocjacji umowy o współpracy z Rosją,
chcemy ograniczyć dysproporcje i wyrównać dostęp do praw mniejszości Polaków w Niemczech do poziomu, jaki zapewniony był 15 lat temu mniejszości niemieckiej w Polsce,
sprzeciwimy się próbom fałszowania historii, próbom rewizjonizmu i wykorzystywania dla potrzeb wewnętrznej walki politycznej w państwach trzecich, sąsiadujących z Polską, tragedii II wojny światowej.
Nowoczes na wieś – to zadanie jes t do wykonania!
Rozdział V Polityka rolna
Na obszarach wiejskich mieszka 38% ludności Polski, a większość Polaków ma tam swoje korzenie.
Prawo i Sprawiedliwość postawiło sobie za cel dokonanie przełomowych zmian na polskiej wsi.
Wymaga to ogromnego zaangażowania politycznego, organizacyjnego i finansowego.
Ten wysiłek został już podjęty.
Po wyborach pragniemy wziąć pełną odpowiedzialność za wieś i przywrócić rolnikom godne miejsce w rozwoju kraju.
Będziemy bronić interesów polskiej wsi także w negocjacjach z Unią Europejską.
Doskonale wiemy, że sytuacja polskiej wsi, stan polskiego rolnictwa i związanego z nim przemysłu, mają ogromne znaczenie dla rozwoju gospodarczego i społecznego Polski.
Wieś to nasz wielki atut
Będziemy dążyli do zachowania jak największej liczby gospodarstw i zapewnienia im stabilnych możliwości rozwoju i funkcjonowania na Jednolitym Rynku Unii Europejskiej.
Podejmiemy działania w celu zwiększenia konkurencyjności gospodarki rolno-żywnościowej.
Polska chce i może stać się ważnym państwem europejskim, kreującym europejski model rolnictwa.
Przestajemy być wielkim „niemową” w kształtowaniu Wspólnej Polityki Rolnej (WPR).
Będziemy aktywnie i skutecznie wpływać na kształt nowej WPR, aby jak najlepiej wykorzystać atuty polskiego rolnictwa w Europie, a rolnictwa europejskiego w globalizującym się świecie.
Do tej pory: umożliwiliśmy gospodarstwom rolnym i przetwórcom pełne wykorzystanie funduszy unijnych,
zapewniliśmy środki w budżecie na współfinansowanie WPR, dzięki czemu polscy rolnicy korzystają z płatności bezpośrednich i innych środków unijnych,
zapewniliśmy możliwość stosowania krajowych środków wsparcia rolnictwa w latach 2007-2013, choć Traktat Akcesyjny przewidywał wspieranie rolnictwa ze środków budżetu krajowego tylko w okresie trzech lat po akcesji,
w celu poprawienia konkurencyjności polskiego rolnictwa wprowadziliśmy tańsze paliwo rolnicze w postaci zwrotu części podatku akcyzowego, zawartego w cenie oleju napędowego,
aby poprawić jakość polskiej produkcji roślinnej, wprowadziliśmy dopłaty z budżetu państwa dla rolników wykorzystujących do siewu kwalifikowany materiał siewny;
od 2008 roku dopłaty te będą znacząco wyższe niż do tej pory,
utrzymaliśmy dotację do postępu biologicznego produkcji roślinnej i zwierzęcej.
Daliśmy gospodarstwom rolnym i przetwórcom możliwość pełnego wykorzystania funduszy unijnych.
Rozwijamy nieżywnościowe kierunki produkcji, w szczególności produkcję energii odnawialnej wytwarzanej z surowców rolniczych.
Podejmujemy działania, zmierzające do poprawy sytuacji ekonomicznej rolnictwa.
Naszym celem będzie w przyszłości zwiększenie eksportu polskich produktów rolno-spożywczych, co jest warunkiem rozwoju produkcji żywnościowej w Polsce.
Zbudujemy system promocji polskiej żywności na rynkach światowych.  Wykorzystamy w tym celu polskie placówki dyplomatyczne i specjalnie oddelegowanych radców rolnych.
Będziemy wspierać udział polskich przedsiębiorców w targach i wystawach na całym świecie.
Polska wolna od produkcji roślinnej i zwierzęcej opartej na uwalnianiu do środowiska genetycznie modyfikowanych organizmów.
Pozwoli to na wykorzystanie naturalnej bioróżnorodności jako szansy produkcji żywności wysokiej jakości, konkurencyjnej w układzie Unii Europejskiej.
Co osiągnęliśmy: pełne wykorzystanie funduszy unijnych,
umożliwiliśmy dopłaty z budżetu państwa dla rolników wykorzystujących do siewu kwalifikowany materiał siewny,
tańsze paliwo rolnicze,
możliwość wykorzystania biopaliw i ich promocję,
dotacje do postępu biologicznego produkcji roślinnej i zwierzęcej rolnictwa ekologicznego, rolnictwa zrównoważonego i ochrony roślin.
Co zamierzamy: zwiększyć eksport polskich produktów rolno-spożywczych,
promować biopaliwa,
utrzymać solidarny model ubezpieczeń rolniczych,
utworzyć Inspekcję Kontroli Żywności,
tworzyć nowe, pozarolnicze miejsca pracy na obszarach wiejskich,
rozwijać turystyczne walory wsi polskiej, w tym agroturystykę,
chronić tożsamość i bogactwo kultury polskiej wsi.
Mamy pieniądze na rozwój
Rozdział VI Polityka regionalna
Polityka PiS zmierza do utrzymania spoistości i spójności gospodarczej i społecznej kraju.
Chcemy, żeby każdy region miał wysokie parametry wzrostu,
a każdy mieszkaniec Polski – niezależnie od miejsca zamieszkania – mógł cieszyć się wysokim poziomem infrastruktury technicznej, dobrymi warunkami życia i dużym wyborem dobrze płatnych miejsc pracy, oferowanych przez miejscowych przedsiębiorców.
Polityka regionalna PiS polega na wspieraniu ze środków publicznych wszystkich regionów w kraju, ale więcej przeznaczamy dla regionów biedniejszych.
Dlatego uruchamiamy specjalny program Rozwój Polski Wschodniej,
dlatego udzielamy wysokiego wsparcia dla terenów wiejskich w ramach Programu Rozwoju Obszarów Wiejskich.
Musimy przybliżyć tereny zaniedbane i słabsze do centrum kraju i umożliwić komunikację z Europą.
Infrastruktura na europejskim poziomie
Polska jest dużym i rozległym krajem.
W takim kraju budowa i utrzymanie infrastruktury technicznej są trudne i kosztowne.
Mamy w tej dziedzinie ogromne zaniedbania poprzednich rządów, liczone nie w dziesięcioleciach, ale nawet w setkach lat.
Mamy ogromne potrzeby i oczekiwania społeczne.
Mamy wreszcie po raz pierwszy w historii znaczne środki na radykalną poprawę stanu infrastruktury.
Nie możemy ich zmarnować.
Rząd Premiera Jarosława Kaczyńskiego zaprogramował najważniejsze przedsięwzięcia transportu drogowego, kolejowego i lotniczego
oraz najważniejsze inwestycje ochrony środowiska naturalnego, przede wszystkim gospodarki wodnej.
Po raz pierwszy mamy w Polsce całościowy i spójny program rozwoju infrastruktury technicznej, który za kilka lat zmieni warunki życia i gospodarowania jednego z największych krajów europejskich.
Poprawiliśmy wykorzystanie środków unijnych i zaprogramowaliśmy politykę władz publicznych w zakresie rozwoju na lata 2007-2013.
Stawiamy na innowacyjność
Otrzymamy wielkie środki z Unii Europejskiej, ale potrzeby naszego kraju znacznie przekraczają oferowane nam wsparcie.
Żeby przeprowadzić wszystkie zakładane i potrzebne inwestycje, powinniśmy dysponować dużymi i stabilnymi dochodami własnymi.
Polska powinna więc postawić na wzrost własnych zasobów przedsiębiorczości, usług, finansów.
PiS stawia na rozwój gospodarki polskiej, gospodarki konkurencyjnej, bazującej na innowacjach i nowych technologiach, na wykorzystaniu potencjału polskiej nauki.
W Programie Operacyjnym Innowacyjna Gospodarka planowane jest wsparcie dla przedsięwzięć gospodarczych powstających przy współpracy biznesu, nauki i samorządów terytorialnych.
Zidentyfikowano 57 inwestycji, które już zaczęły być realizowane.
W sumie przeznaczy się na nie prawie 1,3 mld euro ze środków unijnych i polskich.
PiS stworzył sprawny rząd, zdolny do efektywnego prowadzenia polityki rozwoju regionalnego.
Ministerstwo Rozwoju Regionalnego zdołało w czasie dwóch lat znacząco poprawić wykorzystanie środków unijnych, jak i zaprogramować politykę władz publicznych w zakresie rozwoju na lata 2007 2013.
W czasie rządów PiS wykorzystanie środków UE wzrosło z 1,1mld zł we wrześniu 2005 r. do 10,5 mld zł, w roku 2006 i 17,8 mld zł w 2007 (dane do końca sierpnia).
Z przedostatniego miejsca wśród nowych krajów UE wybiliśmy się na miejsce 5, co – zważywszy na wielkość naszego kraju – jest dużym postępem.
Wspieramy przedsiębiorczość
Istotnym czynnikiem wzrostu jest również polska przedsiębiorczość, zwłaszcza ponad milion mikro, małych i średnich przedsiębiorców rozmieszczonych na terenie całego kraju.
Oni tworzą miejsca pracy, płacą podatki, wspierają przedsięwzięcia społeczne i charytatywne.
W czasie dwóch lat rządu Premiera Jarosława Kaczyńskiego tysiące takich małych firm uzyskały wsparcie inwestycyjne, doradcze i szkoleniowe.
Ze środków publicznych utrzymywana była sieć instytucji wspierających mały biznes: funduszy pożyczkowych, funduszy poręczeń kredytowych, instytucji doradczych i szkolących.
PiS będzie kontynuować i rozszerzać tę politykę.
Polski mały biznes musi być konkurencyjny nie tylko w kraju, ale i na rynkach europejskich i światowych.
W programach regionalnych na wsparcie małych i średnich przedsiębiorstw oraz ich otoczenia przeznaczy się prawie 4 mld euro.
Co osiągnęliśmy:
Polska jako jeden z nielicznych nowych krajów członkowskich UE zdecydowała się na decentralizację zarządzania środkami na okres 2007–2013, przyznając samorządowym województwom 16,5 mld euro,
Rządowi PiS udało się wynegocjować duże środki na rozwój w latach 2007–2013;
możemy otrzymać 67,3 mld euro, co razem z wkładem krajowym da ponad 85 mld euro na finansowanie polityki rozwoju w latach 2007–2013;
tak wielkich środków Polska nigdy nie miała.
Co zamierzamy:
zbudujemy sieć dróg, kolei i lotnisk, które połączą Polskę z Europą i naszymi wschodnimi sąsiadami, połączą najważniejsze aglomeracje miejskie ze stolicą, połączą obszary dotychczas peryferyjne i zaniedbane z głównymi ośrodkami gospodarczymi i administracyjnymi kraju,
w Programie Operacyjnym Infrastruktura i Środowisko oraz programach regionalnych zakładamy wydatki na cele transportowe do 2015 r. w wysokości prawie 24 mld euro ze środków budżetu państwa, samorządów terytorialnych i UE,
od 2008 r. jesteśmy w stanie wchłonąć prawie 3 mld zł pomocy unijnej miesiącznie;
musimy dokończyć reformy prawa stanowiącego podstawę inwestowania,
zbudować sprawne instytucje wdrażające system wspierania beneficjentów w sprawach realizacji inwestycji, rozliczeń i montażu finansowego;
zapewnimy sprawiedliwy i uczciwy system rozdziału środków oraz celowość I prawidłowość ich wykorzystania.
Patrzymy w przyszłość, nie zapominając o naszym dziedzictwie
Rozdział VII Nauka, edukacja, kultura
Bez kompleksów mierzymy się z wyzwaniami XXI wieku.
Mamy wspaniałą młodzież, która jest naszym wielkim kapitałem.
Będziemy ze szczególną troską traktować sprawy edukacji, szkolnictwa wyższego i nauki.
Mamy całkowitą świadomość, że bez dużych nakładów w tej sferze państwo i społeczeństwo nie będzie nowoczesne, zaawansowane technologicznie, potrafiące sprostać konkurencji we współczesnej globalnej gospodarce i ekonomii.
Jednocześnie nie zapominamy o naszych korzeniach.
Wiemy, że nasze dziedzictwo kulturalne to największy skarb Polaków.
Od 2005 roku środki budżetowe znajdujące się w dyspozycji ministra kultury i dziedzictwa narodowego wzrosły o 517 mln zł, czyli o 30%!
Nauka i szkolnictwo wyższe kluczem postępu społecznego i ekonomicznego
Budujemy społeczeństwo oparte na wiedzy.
Polska ma ogromny potencjał intelektualny, który musimy lepiej wykorzystać.
Cieszą nas sukcesy polskich naukowców w kraju i na świecie.
Polityka naukowa PiS konsekwentnie realizuje strategię promocji szans dla naukowców, aby swoje ambicje i interesy życiowe na trwałe wiązali z Polską.
Budujemy nowoczesną bazę badawczą, aby zapewnić godne warunki prowadzenia badań.
Reformujemy system organizacyjny i prawny nauki i szkolnictwa wyższego.
Ustanawiamy instrumenty pozwalające na znacznie lepsze wykorzystanie osiągnięć naukowych w gospodarce.
Sprawy te były przedmiotem szczególnej troski podczas dwóch lat rządów PiS.
Fundusze europejskie, wspierające polską naukę, nie załatwią w całości problem jej finansowania. Proponujemy stały wzrost nakładów na naukę w kolejnych latach do wysokości 1.3% PKB w roku 2011.
Rząd przyjął program ,,Kierunki zwiększenia inowacyjności gospodarki na lata 2007–2013”, który ma spowodować: rozwijaie, stosownie do potrzeb społecznych i gospodarczych, badań strategicznych i rozwojowych,
szeroki udział w badaniach międzynarodowych finansowanych ze środków europejskich,
rozwój infrastruktury badawczej i ułatwienie dostępu do kapitału na przedsięwzięcia innowacyjne,
przyrost ilościowy i jakościowy kadr badaczy i specjalistów,
racjonalne zarządzanie własnością intelektualną.
Dla wdrożenia zreformowanego systemu badań naukowych uchwalono ustawę o powołaniu Narodowego Centrum Badań i Rozwoju oraz ustawę o zasadach finansowania nauki, które tworzą ramy prawne dla koniecznych zmian.
Program PiS uznaje za kluczową kwestię promocji szans edukacyjnych poprzez rozwój i reformy szkolnictwa wyższego.
W ciągu 2 lat znacznie zaawansowano proces boloński, mający na celu ujednolicenie europejskiego systemu edukacji wyższej.
Celem strategicznym jest doskonalenie jakości kształcenia oraz rozwijania kierunków studio zgodnie z potrzebami rynku pracy.
Będzie temu sprzyjać proces umiędzynarodowienia studio poprzez rozbudowywanie więzi z uczelniami zagranicznymi, a także przedsiębiorstwami zagranicznymi, poprzez system praktyk i staży.
Przewidujemy znaczące wzbogacenie form pomocy materialnej dla studentów i doktorantów.
Rekomendowany program PiS przewiduje szersze otwarcie polskich uczelni dla Polonii z różnych stron świata, szczególnie zza wschodniej granicy.
Przygotowane projekty nowelizacji ustaw z dziedziny nauki przewidują istotne zmiany, które powinny znosić bariery rozwoju naukowego oraz promować silne szkoły wyższe, dające rękojmię wysokiej jakości kształcenia i badań naukowych.
Do 2013 roku przeznaczymy na kulturę 576 milionów euro – kwotę, jaką nie dysponowaliśmy w całej swej historii.
Środki te przeznaczone zostaną m.in. na: Europejskie Centrum Solidarności w Gdańsku, Muzeum Historii Polski w Warszawie, Muzeum Sztuki Nowoczesnej w Warszawie, Europejskie Miasteczko Filmowe w Nowym Mieście nad Pilicą, Forum Muzyki – nowoczesną salę koncertową we Wrocławiu, Operę Podlaską w Białymstoku, Międzynarodowe Centrum Kultury w Kielcach, Muzeum Ziem Zachodnich we Wrocławiu, Muzeum Józefa Piłsudskiego w Sulejówku, Muzeum Kresów w Krakowie.
Bezpieczna i nowoczesna szkoła
Wprowadziliśmy program „Bezpieczna szkoła”, którego celem jest poprawa bezpieczeństwa, zapobieganie zjawiskom patologicznym w szkołach, wsparcie samorządów lokalnych.
Rząd dofinansuje systemy monitoringu w szkołach.
Każda szkoła będzie zobowiązana do przygotowania wraz z rodzicami „małego program bezpieczeństwa”, towarzyszącego programowi wychowawczemu dla każdej szkoły.
Chcemy: w sprawie bezpieczeństwa w szkołach głos oddać nie tylko szkole, ale również rodzicom, społeczności lokalnej, organizacjom pozarządowym, policji,
surowo ścigać i karać rozpowszechnianie narkotyków wśród uczniów,
wspierać wszelkie formy zajęć pozalekcyjnych i rozwój infrastruktury technicznej i informatycznej szkół.
Szkolnictwo będzie unowocześniane z zachowaniem najlepszych wzorców polskiej edukacji,
aby: zachować równowagę między wykształceniem ścisłym a humanistycznym,
dbać o wyrównywanie szans edukacyjnych,
wspierać najzdolniejszych uczniów,
atrakcyjnie promować nowoczesny patriotyzm,
kształcić dobrych fachowców dzięki nowoczesnemu szkolnictwu zawodowemu.
Nauka i szkolnictwo wyższe – priorytety
zwiększenie nakładów z budżetu na naukę i szkolnictwo wyższe,
stworzenie warunków dla wykorzystania środków europejskich na badania oraz ich umiędzynarodowienia,
jawność finansowania nauki na zasadach konkurencyjnych,
wyzwalanie mechanizmów współpracy między nauką a gospodarką,
preferencje dla finansowania badań strategicznych i rozwojowych,
rozwijanie różnych form edukacji wyższej poprzez system studiów, studiów doktoranckich, podyplomowych, studiów w ramach „uniwersytetu trzeciego wieku” itd.,
zreformowanie modelu kariery naukowej, przyspieszający awans młodych naukowców,
promocja szans edukacyjnych ubogich studentów i studentów z obszarów wiejskich,
zapewnienie respektowania wartości etycznych w praktyce badań i edukacji wyższej.
Kultura – to najcenniejsze, co mamy
W III RP kultura była często traktowana jako sfera marginalna i jako źródło niepotrzebnych budżetowych obciążeń.
Stanowczo sprzeciwiamy się takiemu sposobowi myślenia.
Kultura narodowa jest największym skarbem, który należy pielęgnować i wzbogacać.
Dlatego w czasie rządów PiS doprowadziliśmy do znaczącego wzrostu wydatków państwa w sferze kultury.
Od 2005 roku środki budżetowe znajdujące się w dyspozycji ministra kultury i dziedzictwa narodowego wzrosły o 284 mln zł czyli o 18%.
Szansą dla rozwoju infrastruktury kultury w najbliższych latach są fundusze Unii Europejskiej.
Kultura jest obszarem o bardzo wysokich wskaźnikach wykorzystania środków europejskich oraz tzw. funduszu norweskiego.
Decyzją rządu PiS kultura i ochrona dziedzictwa narodowego znalazły się wśród
priorytetów Programu Operacyjnego Infrastruktura i Środowisko.
Na budowę nowych i renowację zabytkowych obiektów do 2013 roku przeznaczonych zostanie 576 milionów euro – kwota, jaką kultura polska nie dysponowała w całej swej historii.
W ciągu 2 lat znacznie zaawansowano proces boloński, mający na celu ujednolicenie europejskiego systemu edukacji wyższej.
Co osiągnęliśmy:
wielkim sukcesem było pozyskanie przez państwo spuścizny po wybitnym poecie Zbigniewie Herbercie;
dzięki zaangażowaniu Rządu archiwum Herberta pozostało w kraju i będzie dostępne dla wszystkich zainteresowanych w Bibliotece Narodowej,
doprowadziliśmy do zmiany nazwy byłego obozu Auschwitz-Birkenau na Liście
Światowego Dziedzictwa UNESCO; obecna nazwa brzmi: „Auschwitz-Birkenau. Niemiecki nazistowski obóz koncentracyjny i zagłady (1940-1945)”;
zmiana nazwy ma za zadanie oddać prawdę historyczną o rzeczywistym charakterze obozu i precyzyjnie odnieść to miejsce do reżimu nazistowskiego w Niemczech,
ogłosiliśmy program „Patriotyzm Jutra”, w ramach którego wspierane są inicjatywy propagujące w nowoczesnych formach wiedzę historyczną i kreujące postawy patriotyczne i obywatelskie.
Co zamierzamy:
utrzymywać mecenat państwa w sferze kultury dla zapewnienia dalszego 20-procentowego wzrostu nakładów na kulturę w ciągu najbliższych czterech lat,
stale zwiększać poziom finansowania ochrony zabytków,
realizować duże projekty w sferze infrastruktury kultury,
zreformować służby konserwatorskie,
wspierać młodych twórców – powstanie państwowa młodzieżowa orkiestra symfoniczna,
ułatwić dostęp do kultury, szczególnie ludziom młodym,
troszczyć się o zachowanie dziedzictwa narodowego,
wspierać rozwój programów edukacji kulturalnej i patriotycznej.
Wygramy!
Prawo i Sprawiedliwość
Prawo i Sprawiedliwość
ul. Nowogrodzka 84/86, 02-018 Warszawa
www.pis.org.pl
