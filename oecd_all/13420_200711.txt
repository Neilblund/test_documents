Valggrundlag
Folketingsvalg 13. november 2007
Et endnu bedre samfund
Venstre har nu siddet i regering i seks år.
Meget er gået godt, men vi kan gøre det endnu bedre.
Økonomien er i topform, og gælden er ved at være afdraget.
Vi har nogle historiske muligheder, som vi skal udnytte til at skabe et endnu bedre samfund.
Et samfund med frihed til forskellighed
Mennesker har forskellige behov, meninger og tro.
Samfundet skal understøtte frihed til forskellighed.
Uanset om det gælder retten til frit at vælge skole til sit barn eller retten til frit at udøve sin religion.
Vi skal forsvare vores frihedsrettigheder i mødet med ekstremismen,
og vi har også et medansvar for at sikre frihed og demokrati ude i verden.
Et samfund med endnu bedre rammer for velfærden
I dag har nogle adgang til moderne skoler og andre til et effektivt sygehus.
Vi vil reformere den offentlige sektor, så alle får adgang til velfærd af højeste kvalitet,
og arbejdsforholdene bliver bedre.
Tilfredse brugere og tilfredse medarbejdere er to sider af samme sag.
Et samfund hvor nydanskere er med i samme omfang som andre danskere
Nydanskere skal helt med i arbejdslivet, foreningslivet og samfundet i det hele taget.
Arbejde er nøglen til god integration, og vi har brug for flere hænder.
Virksomhederne skal tage bedre imod nydanskere
– og nydanskerne skal tage ansvar for at skaffe sig de nødvendige forudsætninger.
Et samfund der passer bedre på klimaet
Vi skal have et samfund, der er selvforsynende med vedvarende energi.
Det er fastslået, at en del af årsagen til global opvarmning er menneskeskabt.
Den del har vi et stort ansvar for at reducere.
Samtidig skal vi gøre Danmark uafhængig af  energiforsyninger fra udemokratiske lande.
Det er fire afgørende fokusområder, hvis vi skal skabe et endnu bedre samfund.
Udmøntet i en lang række konkrete tiltag, der er bundet sammen i en økonomisk forsvarlig plan.
Økonomisk overbud sikrer ikke et bedre samfund, men sætter tværtimod det på spil, som vi sammen har bygget op.
Valgløfter
God og fleksibel offentlig service
Vi vil gennemføre Kvalitetsreformen, som skal forny og udvikle den offentlige velfærd gennem bedre ledelse, bedre rammer for medarbejderne, afbureaukratisering og modernisering af de offentlige institutioner.
Over de næste 10 år vil vi afsætte 50 mia. kr. til investeringer i moderne offentlige institutioner.
Hænder og hoveder til alle opgaver
Vi vil gennemføre en ambitiøs jobplan for at skaffe mere arbejdskraft i Danmark.
Først og fremmest skal flere danskere gå fra passiv forsørgelse til aktiv beskæftigelse.
For at sikre fortsat fremgang og velfærd i Danmark skal der også tiltrækkes kvalificeret arbejdskraft fra udlandet,
som naturligvis skal arbejde på samme vilkår som deres danske kolleger.
Fuld integration af alle med indvandrerbaggrund
Vi vil fortsætte en fast og fair udlændingepolitik og en integrationspolitik, hvor danskere med indvandrerbaggrund kommer i job og uddannelse i samme omfang som øvrige danskere.
Samtidig vil vi opprioritere den værdimæssige side af integrationen og bekæmpelse af religiøs ekstremisme med fokus på sammenhængskraft og respekten for det demokratiske menneskesyn.
Styrket indsats mod klimaforandringer
Vi ønsker, at Danmark på langt sigt skal være selvforsynende med vedvarende energi.
Derfor vil vi fordoble andelen af vedvarende energi, så vi når op på mindst 30 procent i 2025.
Og vi vil sikre, at Danmark er ét af de lande, der udnytter energien bedst og mest effektivt.
Derfor vil vi frem til 2010 fordoble indsatsen med forskning og udvikling af ny teknologi, så den når op på 1 mia. kr. om året.
God og fleksibel offentlig service
Vi vil gennemføre Kvalitetsreformen, som skal forny og udvikle den offentlige velfærd gennem bedre ledelse, bedre rammer for medarbejderne, afbureaukratisering og modernisering af de offentlige institutioner.
Over de næste 10 år vil vi afsætte 50 mia. kr. til investeringer i moderne offentlige institutioner.
Økonomisk ansvarlighed
Økonomien skal være holdbar både på kort og langt sigt.
Derfor vil vi arbejde inden for rammen af et fortsat skattestop og 2015-planen.
Det betyder, at der fortsat skal være overskud på de offentlige finanser, det offentlige forbrug skal vokse i takt med den samlede økonomi, og beskæftigelsen skal vokse med 20.000 frem til 2015.
Brugerne i centrum
Vi vil sætte de mere end 5 millioner brugere i centrum for fornyelsen af den offentlige velfærd.
Det betyder bl.a., at der skal akut handling til kræftpatienter, bedre behandlingsforløb for kronisk syge, indførelse af patientombudsmænd og en national handlingsplan for forebyggelse.
Attraktive arbejdspladser med ansvar og faglig udvikling
800.000 offentligt ansatte skal have de bedste muligheder for faglig udvikling.
Det betyder bl.a. efteruddannelse af hjemmehjælpere, pædagoger og sygeplejersker, uddannelse til 15.000 ufaglærte og bedre arbejdsmiljø.
Ledelsesreform
70.000 offentlige ledere skal være kompetente, professionelle og synlige.
Det betyder bl.a. styrket uddannelse af ledere på plejehjem, daginstitutioner og sygehusafdelinger.
Institutionerne skal tænke nyt og udvikle kvaliteten.
15.000 institutioner skal have frihed til at løse opgaverne på basis af lokale forhold.
Det betyder bl.a. indførelse af brugertilfredshedsundersøgelser som afsæt for faglig udvikling,
systematisk kvalitetsudvikling
og flere midler til innovation.
Stærkt lokalt selvstyre
Alle 98 kommuner og 5 regioner skal have et klart ansvar for servicen.
Det betyder bl.a. indførelse af kommunale servicemål for borgerne (kvalitetskontrakter) og større frihed til institutionerne.
Afbureaukratiseringsreform
En afbureaukratiseringsreform skal sikre mere tid til omsorg og mindre tid til papir
– alt sammen med udgangspunkt i medarbejdernes erfaringer.
Flere hænder til nærvær og service
En målrettet indsats skal tiltrække og fastholde medarbejdere til den borgernære service.
Det betyder bl.a. flere uddannelsespladser til sosu-hjælpere og pædagoger, at deltidsansatte skal have mulighed for at arbejde mere samt seniorpolitik.
Investeringer i fremtidens velfærd
En kvalitetsfond med 50 mia. kr. til målrettede velfærdsinvesteringer.
Det betyder bl.a. nybyggeri af sygehuse, samling af højtspecialiserede behandlinger og bedre rammer og mere plads i daginstitutioner og på plejehjem.
Hænder og hoveder til alle opgaver
Vi vil gennemføre en ambitiøs jobplan for at skaffe mere arbejdskraft i Danmark.
Først og fremmest skal flere danskere gå fra passiv forsørgelse til aktiv beskæftigelse.
For at sikre fortsat fremgang og velfærd i Danmark skal der også tiltrækkes kvalificeret arbejdskraft fra udlandet,
som naturligvis skal arbejde på samme vilkår som deres danske kolleger.
Jobplanens hovedelementer:
Vi vil fortsætte og udbygge indsatsen for at få de resterende ledige på dagpenge og kontanthjælp i arbejde.
Vi vil give førtidspensionister, der har fået tilkendt pension før 2003, mulighed for at arbejde i en årrække med en sikkerhed for, at de ikke mister retten til senere at gå tilbage til førtidspension.
Vi vil give folkepensionister bedre mulighed for at arbejde uden at blive trukket i pensionen.
Og vi vil gøre reglerne om opsat pension mere fleksible, så det bedre kan betale sig at udsætte pensionsalderen.
Vi vil indføre et særligt nedslag i skatten af arbejdsindkomst på maksimalt 100.000 kr. for skatteydere, der er 64 år.
For at få skattenedslaget skal man have været fuldtidsbeskæftiget fra 60 års alderen.
Vi vil give studerende bedre mulighed for at arbejde uden at blive trukket i SU.
Vi vil nedbringe sygefraværet og forbedre de offentligt ansattes mulighed for at gå fra deltid til fuldtid.
Vi vil tiltrække flere kvalificerede udlændinge til at arbejde i Danmark.
Vi vil lette papirarbejdet og afkorte ventetiden for virksomheder, der søger udenlandsk arbejdskraft.
Vi vil målrettet rekruttere udenlandske medarbejdere til den offentlige sektor på områder med mange ubesatte stillinger, bl.a. på sundhedsområdet.
Vi vil iværksætte en massiv kampagne for at øge kendskabet til Danmark som et godt sted at leve og arbejde.
Og vi vil forstærke indsatsen for at fastholde og integrere de mennesker, der kommer hertil.
Fuld integration af alle med indvandrerbaggrund
Vi vil fortsætte en fast og fair udlændingepolitik og en integrationspolitik, hvor danskere med indvandrerbaggrund kommer i job og uddannelse i samme omfang som øvrige danskere.
Samtidig vil vi opprioritere den værdimæssige side af integrationen og bekæmpelse af religiøs ekstremisme med fokus på sammenhængskraft og respekten for det demokratiske menneskesyn.
Fortsat fast og fair udlændingepolitik
Vi vil fortsætte en fast og fair udlændingepolitik, hvor vi har stramme regler for adgangen til Danmark gennem familiesammenføring.
Men samtidig åbner vi for en kontrolleret indvandring af udlændinge med de kvalifikationer, som vi har brug for i det danske samfund.
En flygtningepolitik, hvor vi giver asyl til flygtninge som reelt er forfulgte,
men samtidig sikre, at de, der får afvist deres asylansøgning, hurtigst muligt vender tilbage til deres hjemland.
Handlingsplan til forebyggelse af ekstremistiske holdninger
Danskere med indvandrerbaggrund skal ikke blot tale dansk og være i job eller uddannelse.
De skal også kende og respektere de principper, det danske folkestyre hviler på.
Derfor vil vi bl.a. sikre undervisning i samfundsforståelse, demokrati og medborgerskab, og vi vil udvikle tilbud om undervisning i medborgerskab til imamer og andre religiøse forkyndere.
Vi vil også inddrage den viden som lærere, integrationskonsulenter, pædagoger og socialarbejdere har om ekstrem religiøs adfærd.
Og vi vil bruge positive rollemodeller.
Samtidig vil vi udvikle en demokrati-kanon over de centrale begivenheder, filosofiske strømninger og politiske tekster, som har påvirket udviklingen af det danske folkestyre.
Samlet indsats for at fremme ligestillingen
Ikke alle i Danmark nyder gavn af ligestillingen.
Det kan vi ikke acceptere, for det er med til at skabe sammenhængskraft, at kvinder og mænd har lige muligheder.
Derfor vil vi tilskynde til, at kvinder med indvandrerbaggrund kan arbejde, få uddannelse, opnå økonomisk uafhængighed og deltage i idræts- og foreningslivet.
Vi vil forstærke indsatsen for at hjælpe kvindelige iværksættere med indvandrerbaggrund.
Og gennem oplysning og debatmateriale vil vi sikre, at alle kender deres rettigheder.
Sidst, men ikke mindst, vil vi hjælpe de kvinder og børn, der udsættes for vold, hvoraf halvdelen har indvandrerbaggrund.
Styrket indsats mod klimaforandringer
Vi ønsker, at Danmark på langt sigt skal være selvforsynende med vedvarende energi.
Derfor vil vi fordoble andelen af vedvarende energi, så vi når op på mindst 30 procent i 2025.
Og vi vil sikre, at Danmark er ét af de lande, der udnytter energien bedst og mest effektivt.
Derfor vil vi frem til 2010 fordoble indsatsen med forskning og udvikling af ny teknologi, så den når op på 1 mia. kr. om året.
Lavere energiforbrug
Derfor skal energispareindsatsen forøges til 1,4 procent årligt.
Det betyder bl.a., at husholdninger og virksomheder skal kunne opnå tilskud til at gennemføre energibesparelser ved at sælge energisparebeviser til energiselskaberne fra 2010.
Der skal være et højere energisparekrav til energiselskaberne, og der skal føres kampagner, der fremmer energibesparelser i bygninger.
Andelen af vedvarende energi forøges til mindst 30 procent i 2025
Det betyder bl.a. at vi vil gennemføre en reform og effektivisering af støttesystemet til fremme af vedvarende energi.
Vi vil have mere biogas,
mere vindenergi gennem strategisk planlægning af vindmølleudbygningen,
bedre energiudnyttelse af affald,
rationalisering af afgiftssystemet,
flere varmepumper i husholdningerne
og fortsat liberalisering af regler for anvendelse af brændsler i el- og varmeproduktion.
Fordobling af offentlig forskning, udvikling og energiteknologi
Dermed når den offentligt finansierede forskning op på 1 mia. kr. årligt i 2010.
Det betyder bl.a. oprettelse af et nyt statsligt finansieret program for udvikling og demonstration af energiteknologi, videreudvikling af de danske styrkepositioner inden for: 2. generations-biobrændstoffer til transport, fremtidens store og højeffektive vindmøller, effektive lavenergibygninger og brint- og brændselsceller.
Vi vil fremme biobrændstoffer
Vi vil forøge andelen af biobrændstof til transport til 5,75 procent i 2010 og til 10 procent i 2020.
Vi er parate til at nå de 10 procent tidligere end 2020, forudsat at der er udviklet tilstrækkeligt samfundsøkonomisk konkurrencedygtige og miljømæssigt bæredygtige teknologier.
Og så skal brintbiler fritages for afgifter.
Økonomisk ansvarlighed
Økonomien skal være holdbar både på kort og langt sigt.
Derfor vil vi arbejde inden for rammen af et fortsat skattestop og 2015-planen.
Det betyder, at der fortsat skal være overskud på de offentlige finanser, det offentlige forbrug skal vokse i takt med den samlede økonomi, og beskæftigelsen skal vokse med 20.000 frem til 2015.
En fortsættelse af regeringens ansvarlige økonomiske linje
Finanspolitikken skal være holdbar.
Det betyder, at de forbedringer, der gennemføres frem til 2015, skal kunne fastholdes i årene efter – uden at det bliver nødvendigt at sætte skatten op eller foretage andre stramninger.
Frem til 2010 skal vi fastholde overskud på de offentlige finanser på ¾-1¾ procent af BNP.
Fra 2011 til 2015 skal der mindst være balance.
Nye initiativer skal forøge beskæftigelsen med yderligere 20.000 personer frem til 2015, og den gennemsnitlige arbejdstid skal mindst være uændret.
Plads til god offentlig service og velfærdsforbedringer
Udgifterne til offentlig service (det offentlige forbrug) kan stige på linje med den samlede økonomi frem til 2015.
Ressourcerne til offentlig service løftes med 7½ mia. kr. i 2008, 4½ mia. kr. om året i 2009-12 og 3½ mia. kr. om året i 2013-15.
Med Kommunalreformen, reformer i staten, ny teknologi mv. er det muligt at løfte den borgernære service med yderligere 1 mia. kr. om året fra 2009 til 2013 (dvs. 5 mia. kr. permanent) ved at effektivisere administration mv.
På baggrund af Infrastrukturkommissionens kommende rapport vil vi i 2008 fremlægge en investeringsplan til afløsning af den nuværende investeringsplan, som løber fra 2003 til 2012.
Fortsat skattestop frem til 2015
Skattestoppet har givet ro om beskatningen for den enkelte.
Regeringen har samtidig sænket skatten på arbejdsindkomst, så det bedre kan betale sig at arbejde.
I 2015-planen fortsætter vi denne linje.
