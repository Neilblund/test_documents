αγρότη – κτηνοτρόφε,Τα τελευταία χρόνια απέκτησες και νέα πείρα με την καπιταλιστική οικονομική κρίση που θύμα της είσαι και εσύ, αν και δεν φταις, ούτε τη δημιούργησες.
Δουλεύεις νύχτα μέρα, όμως είσαι καταχρεωμένος γιατί:Οι πολυεθνικές σου πουλάνε πανάκριβα τα αγροτικά εφόδια, μόνο αν πληρώσεις εδώ και τώρα
H ATE με τα τοκογλυφικά επιτόκια απαιτεί να πληρώσεις εδώ και τώρα δύο και τρεις φορές το κεφάλαιο που δανείστηκες.
Οι εμποροβιομήχανοι και μεσάζοντες εκβιάζουν και αγοράζουν την παραγωγή σου κάτω από το κόστος παραγωγής, δίχως να πληρώνουν εδώ και τώρα.
Αντίθετα οι εργαζόμενοι πληρώνουν πανάκριβα τα προϊόντα του κλεμμένου μόχθου σου.
Αυτούς υποστηρίζουν η ΕΕ και τα κόμματα του κεφαλαίου ΝΔ-ΠΑΣΟΚ-ΛΑΟΣ-Καμμένος Μπακογιάννη.
Καμία εμπιστοσύνη ούτε στο ΣΥΡΙΖΑ, κοροϊδεύει.
Υποστηρίζει την ΕΕ και την ΚΑΠ που σε χρεοκοπούν και σε καταστρέφουν.
ΤΩΡΑ ΞΕΡΕΙΣ ότι οι κυβερνήσεις ΠΑΣΟΚ και ΝΔ σε οδήγησαν σε φτώχεια και εξαθλίωση.
Σου επέβαλλαν δυσβάσταχτα χαράτσια για το σπίτι, τον ΕΛΓΑ, τον ΟΓΑ, τις γεωτρήσεις, την ΔΕΗ κ.α, αυξάνοντας συνεχώς το κόστος παραγωγής και μειώνοντας τις τιμές που αγοράζουν τα προϊόντα σου.
Πληρώνεις χωρίς να εξασφαλίζουν αποζημίωση στην παραγωγή σου.
Μειώνουν και σε πολλές περιπτώσεις κόβουν συντάξεις του ΟΓΑ, ενώ μετά τις εκλογές έρχεται άγρια φορολογία, υποχρεώνοντας φτωχούς αγρότες σε τήρηση λογιστικών βιβλίων, καθώς και φορολόγηση αγροτεμαχίων.
Σου μειώνουν δραστικά τις επιδοτήσεις με τη νέα ΚΑΠ 2014-2020 της ΕΕ, επιδοτούν να μην καλλιεργείς, να μην παράγεις.
ΠΑΣΟΚ και ΝΔ έκοψαν στους κτηνοτρόφους 60 εκατομμύρια ευρώ από την εξισωτική αποζημίωση στο «Μνημόνιο 2», αλλά συνεχίζουν να κοροϊδεύουν υποσχόμενοι ότι θα στα δώσουν πίσω αν τους ψηφίσεις !
ΤΩΡΑ ΞΕΡΕΙΣ ότι το ΚΚΕ σου έλεγε την αλήθεια για την ΚΑΠ, την ΕΕ, την ΟΝΕ και το ευρώ, την κρίση και τα μνημόνια.
Τα κόμματα του «ευρωμονόδρομου» σε παραμύθιαζαν, ότι θα ζεις καλύτερα με την Κοινή Αγροτική Πολιτική, που ξεκλήρισε εκατοντάδες χιλιάδες αγροτικά νοικοκυριά, ξεπάτωσε καλλιέργειες τεύτλα, καπνά και ακολουθεί το βαμβάκι και άλλα πολλά, εισάγοντας προϊόντα που μπορούμε να παράγουμε.
Σήμερα χορταριάζουν τα χωράφια, δεν υπάρχει ρευστό για να αγοραστούν μέσα και εφόδια και να συνεχιστεί η καλλιέργεια, ωστόσο στις τράπεζες δόθηκαν 130 δις ευρώ.
ÀΣου επιβάλλουν 5€ στα κέντρα υγείας για να γράψουν ακόμη και τα πιο φτηνά φάρμακα,
Θα τους πιστέψεις; Θα τους ψηφίσεις; Θα σκάψεις τον λάκκο σου;
ΤΩΡΑ ΞΕΡΕΙΣ! Ζητάνε την ψήφο σου για να συνεχίσουν ακόμα πιο σκληρή αντιαγροτική πολιτική, καταστρέφοντας μικρούς και μεγάλο μέρος μεσαίων αγροτών, για να συγκεντρώσουν την παραγωγή σε επιχειρηματίες- μεγαλοαγρότες//|.
Καμία αστική κυβέρνηση ή συγκυβέρνηση με μανδύα «μνημονιακών» ή «αντιμνημονιακών» κομμάτων, «δεξιά» ή «αριστερή», δεν πρόκειται να δώσει λύσεις στα προβλήματα.
Γι αυτό, όσο πιο αδύναμα βγουν τέτοια κόμματα, τόσο το καλύτερο για σένα.
Μην περιμένεις «σωτήρες», πάρε στα χέρια σου την υπόθεση διεκδίκησης των δικαιωμάτων σου.
Μαζί με την εργατική τάξη ενάντια στον ίδιο εκμεταλλευτή και τα κόμματα του.
Ότι έχεις κερδίσει οφείλεται στους σκληρούς αγώνες και πολυήμερα μπλόκα, κανένας δεν σου τα χάρισε.
Γεύτηκες συκοφαντία, τρομοκρατία και χιλιάδες αγροτοδικεία για να σε κάμψουν, από τα κόμματα που σήμερα ζητούν ψήφο για να σε «σώσουν».
ΙΣΧΥΡΟ ΚΚΕ σημαίνει πως από καλύτερες θέσεις οι φτωχομεσαίοι αγρότες θα οργανωθούν και θα αντεπιτεθούν στη νέα θύελλα αντιλαϊκών μέτρων που έχουν αποφασίσει.
Η Ελλάδα μπορεί να έχει πλούσια αγροτική, κτηνοτροφική, αλιευτική παραγωγή ικανή να θρέψει το σύνολο του πληθυσμού της και να αναπτύξει σχέσεις και εξαγωγές ελληνικών προϊόντων σε ισότιμη βάση με άλλες χώρες του κόσμου.
ΙΣΧΥΡΟ ΚΚΕ για να ανοίξει ο δρόμος για την Λαϊκή Εξουσία και οικονομία με έξοδο από την ΕΕ, μονομερή διαγραφή του χρέους.
Κοινωνικοποίηση των βασικών μέσων παραγωγής και της γης, με κεντρικό σχεδιασμό και λαϊκό έλεγχο.
Έτσι θα καλυφτούν οι ανάγκες του λαού μας με φτηνά και ποιοτικά προϊόντα, με συνεταιριστικοποίηση της παραγωγής και με συνεταιρισμούς της μικρομεσαίας αγροτιάς, μειώνοντας το κόστος παραγωγής, εξασφαλίζοντας ικανοποιητικό εισόδημα στους αγρότες και κτηνοτρόφους, χωρίς το άγχος διάθεσης της παραγωγής και των απλήρωτων προϊόντων. Έτσι καταπολεμάμε την ανεργία, παλεύουμε για λαϊκή ευημερία.
Εργαζόμενοι στο Εμπόριο και τις Υπηρεσίες
Εμείς που υπογραφούμε αυτό το κάλεσμα μέλη και φίλοι του ΚΚΕ, εκλεγμένοι αντιπρόσωποι χιλιάδων εργαζομένων στα συνδικάτα του κλάδου μας με τις θέσεις του ΠΑΜΕ σας καλούμε να δώσετε όλες σας τις δυνάμεις για την αποφασιστική ισχυροποίηση του ΚΚΕ.
Έχουμε το θάρρος και το δικαίωμα να σας κοιτάμε στα μάτια και να ζητάμε την ψήφο σας στις εκλογές γιατί όλοι εμείς χρόνια τώρα, χωρίς κανένα συμβιβασμό, υποχώρηση, συνδιαλλαγή με την εργοδοσία και τις κυβερνήσεις, αντισταθήκαμε σε κάθε αντεργατικό μέτρο.
Συμβάλαμε αποφασιστικά στο κέρδισμα κατακτήσεων.
Στην αντίσταση για να μην αφαιρεθούν όλες μας οι κατακτήσεις.
ÀΓιατί το κόμμα μας δεν λέει ψέματα, δεν κοροϊδεύει, δεν τάζει λαγούς με πετραχήλια, δικαιώθηκε σε όσα έλεγε.
Δεν πατάει σε δυο βάρκες.
ÀΣας καλούμε να αποφασίσετε κρίνοντας την κάθε πολιτική δύναμη με βάση την πείρα σας.
ÀΑυτές τις μέρες παραμονές εκλογών, οι δυνάμεις του ΣΥΝ-ΣΥΡΙΖΑ και του ΠΑΣΟΚ που αποτελούν την πλειοψηφία στην Ομοσπονδία Ιδιωτικών Υπαλλήλων Ελλάδας συνδιαλέγονται με την εργοδοσία πόσα θα χάσουμε και ετοιμάζονται να υπογράψουν συμφωνία με τους μεγαλέμπορους.
ÀΕίναι αισχρό ψέμα ο ισχυρισμός ότι με την μείωση μισθών θα αποτραπούν απολύσεις, ανεργία, ελαστική προσωρινή εργασία.
ÀΕίναι απάτη ότι υπάρχει χρυσή τομή που να ικανοποιεί τους εργαζόμενους και τις μεγάλες επιχειρήσεις.
Μόνοι ωφελημένοι από μια τέτοια σύμβαση θα είναι οι μονοπωλιακοί όμιλοι στο χώρο του εμπορίου.
ÀΒάζουν πλάτη να εφαρμοστούν στην πράξη τα βάρβαρα μέτρα των μνημονίων που συναποφασίζουν κυβέρνηση, Ε.Ε., πλουτοκρατία.
ÀΕίναι ακριβώς αυτές οι δυνάμεις που καλούν το ΚΚΕ να βάλει νερό στο κρασί του και να συμβιβαστεί με τις δυνάμεις του ΣΥΝ-ΣΥΡΙΖΑ σε ένα θολό δήθεν αντιμνημονιακό μέτωπο, δηλαδή να υποταχθεί το ΚΚΕ σε μια συνεργασία όπου θα αποδέχεται ότι οι εργαζόμενοι και τα μονοπώλια «έχουν κοινά συμφέροντα».
Σε μια συνεργασία που θα παζαρεύει πόσα θα χάσουν οι εργαζόμενοι.
Εκεί οδηγεί η άποψη που λέει «ενότητα των αριστερών δυνάμεων».
ÀΜια τέτοια συνεργασία θα την ήθελαν πάρα πολύ οι εργοδότες.
Δεν είναι όμως συμμαχία για τους εργαζόμενους.
Θα είναι καταστροφική για το λαϊκό κίνημα.
Σας καλούμε σε αγωνιστική συσπείρωση με το ΚΚΕ για να αλλάξουμε τα πράγματα.  Είναι το μόνο κόμμα που τοποθετείται με σαφήνεια στο κεντρικό πολιτικό πρόβλημα με τα μονοπώλια η’ το λαό.
Δεν πατάει σε δυο βάρκες.
Είναι με το λαό.
ΤΟ ΚΚΕ ΔΕΝ ΠΡΟΚΕΙΤΑΙ ΝΑ ΣΕ ΠΟΥΛΗΣΕΙ, ΓΙΑ ΝΑ ΠΑΡΕΙ ΥΠΟΥΡΓΕΙΑÄΕΙΝΑΙ ΑΠΑΤΗ Η ΠΡΟΤΑΣΗ ΓΙΑ «ΑΝΤΙΜΝΗΜΟΝΙΑΚΗ ΚΥΒΕΡΝΗΣΗ»!À
Μην ανέχεσαι να σε τρομοκρατούν με απειλές και εκβιασμούς το ΠΑΣΟΚ, η ΝΔ και η ΕΕ ούτε να σε κοροϊδέψουν τα λεγόμενα αντιμνημονιακά κόμματα, «αριστερά» και «δεξιά».
Ο ΣΥΡΙΖΑ, το κόμμα του Καμμένου και άλλοι «αντιμνημονιακοί», σε κοροϊδεύουν όταν σου λένε ότι μέσα στην Ευρωπαϊκή Ένωση υπάρχει λύση για το λαό, αρκεί να γίνουν αυτοί κυβέρνηση.
Είναι ψέμα ότι μια τέτοια κυβέρνηση θα σε κάνει να ανασάνεις.
Τα βάρβαρα μέτρα που έφεραν φτώχεια, έχουν τη σφραγίδα του Μάαστριχτ που όλοι αυτοί έχουν ψηφίσει.
Τα ίδια μέτρα εφαρμόζουν σε όλες τις χώρες της ΕΕ, με ή χωρίς μνημόνια.
Όλοι αυτοί δεν θα πάρουν πίσω κανένα αντιλαϊκό μέτρο.
Τους μισθούς της εξαθλίωσης, τον εργασιακό μεσαίωνα, τα χαράτσια και την αβάσταχτη φορολογία, εκτός από την ΕΕ και την τρόικα τα απαιτεί πρώτα απ’ όλα η ελληνική πλουτοκρατία.
Τα λεγόμενα αντιμνημονιακά κόμματα δεν θέλουν να συγκρουστούν μαζί της. Πως θα πάρουν, λοιπόν, φιλολαϊκά μέτρα;
Είναι κοροϊδία ότι θα αλλάξουν ή θα καταγγείλουν τη δανειακή σύμβαση με διαπραγμάτευση μέσα στην ΕΕ.
Κρύβουν ότι η ανατροπή της μπορεί να γίνει μόνο με απαγκίστρωση από την Ευρωπαϊκή Ένωση, ενώ αυτοί δεν θέλουν τέτοια εξέλιξη.
Είναι ανυπόστατος ο ισχυρισμός τους ότι τάχα η Γερμανία, η Γαλλία και οι υπόλοιπες ισχυρές χώρες δεν θα διώξουν την Ελλάδα από την ευρωζώνη και την ΕΕ, γιατί τάχα θα έχουν μεγάλες ζημιές.
Ίσα ίσα είναι σενάριο που το σκέφτονται σοβαρά.
Όπως το ΠΑΣΟΚ και η ΝΔ έτσι και τα λεγόμενα αντιμνημονιακά κόμματα κρύβουν από το λαό ότι η κρίση στην ευρωζώνη βαθαίνει, ότι οι αντιθέσεις στην ΕΕ οξύνονται.
Αργά ή γρήγορα, η ευρωζώνη και η ΕΕ θα διασπαστούν, θα διώξουν χώρες όπως η Ελλάδα.
Έχει δίκιο το ΚΚΕ που λέει στο λαό ότι όσο πιο γρήγορα, με δική του πρωτοβουλία, αποδεσμεύσει τη χώρα από την ΕΕ, τόσο καλύτερα θα είναι για τον ίδιο, μόνο έτσι θα μπορέσουμε να βαδίσουμε στον άλλο, το φιλολαϊκό δρόμο ανάπτυξης.
Είναι εφεύρημα ότι θα αλλάξει η ΕΕ, αν στη Γαλλία εκλεγεί ο σοσιαλιστής Ολάντ.
Το αντιδραστικό οικοδόμημα της ΕΕ το έφτιαξαν μαζί συντηρητικοί και σοσιαλδημοκράτες με τη στήριξη και των «ευρωαριστερών».
Οι άγριοι τσακωμοί των κυβερνήσεων αφορούν την υπεράσπιση των συμφερόντων των δικών τους μονοπωλίων και μόνο.
Θυμήσου όλους τους προκατόχους τους!
Το ΚΚΕ είπε από την αρχή την αλήθεια για τη λυκοσυμμαχία της ΕΕ και επιβεβαιώθηκε.
Δεν λένε την αλήθεια για την κρίση.
Την κρίση τη γεννάει ο καπιταλισμός, η συσσώρευση κερδών απ’ το κεφάλαιο.
Μέσα στα πλαίσια του συστήματος η κρίση αντιμετωπίζεται μόνο με φτώχεια για τους εργαζόμενους, εκτοπισμό των μικρομεσαίων, κλείσιμο επιχειρήσεων που χάνουν στον ανταγωνισμό και κρατική χρεοκοπία.
Μόνο έξω από τα πλαίσια του συστήματος, με άλλη, εργατική – λαϊκή εξουσία μπορεί να μπει οριστικό τέρμα στις κρίσεις, στην ανεργία.
Είναι μύθος ότι υπάρχει καπιταλιστική ανάπτυξη που, όπως λένε, συμφέρει το λαό.
Η καπιταλιστική ανάπτυξη έχει πάντα στόχο την υψηλή κερδοφορία και ανταγωνιστικότητα του κεφαλαίου, γι αυτό φέρνει δεινά στους εργαζόμενους, στους μικρομεσαίους επαγγελματίες, στους φτωχούς μικροκληρούχους αγρότες.
Δεν μπορεί να γίνει επιστροφή στις δεκαετίες μετά το Β’ Παγκόσμιο Πόλεμο που ο ευρωπαϊκός καπιταλισμός είχε περιθώρια παραχωρήσεων και υπήρχε ένα ισχυρό αντίβαρο, το σοσιαλιστικό σύστημα στην Ευρώπη.
Καμία «αντιμνημονιακή» κυβέρνηση δεν θα κάνει ανακατανομή πλούτου υπέρ του λαού, τη στιγμή που οι μονοπωλιακές επιχειρήσεις θα παραμένουν στα χέρια των καπιταλιστών.
Είναι ψέματα ότι θα βρουν χρήματα χτυπώντας τη φοροδιαφυγή ή φορολογώντας τους πλούσιους, όταν τα αμύθητα κέρδη των επιχειρηματιών ομίλων φοροαπαλλάσσονται νόμιμα και τα έσοδά τους δικαιολογούνται στα έξοδα των επιχειρήσεών τους.
Αυτά τα «αντιμνημονιακά» κόμματα θα τα «δίπλωναν» αμέσως, γιατί δεν θέλουν ούτε κατά διάνοια να συγκρουστούν με τα μονοπώλια.
Είναι παγίδα ότι η συμμετοχή του ΚΚΕ σε μια «αντιμνημονιακή κυβέρνηση» θα πίεζε δήθεν τα άλλα αφερέγγυα κόμματα για να κάνουν φιλολαϊκό έργο.
Με καιροσκόπους και τυχοδιώκτες μόνο δεσμεύσεις μπορείς να αναλάβεις που σου δένουν τα χέρια, αφού την πραγματική εξουσία την έχουν αυτοί που κατέχουν τις επιχειρήσεις.
Αν το ΚΚΕ πάψει να συμμετέχει, θα του χρεώσουν τη «διάλυση της κυβέρνησης».
Αν μείνει, θα γίνει «συνένοχος στην εκτέλεση των λαϊκών δικαιωμάτων».
Όπου έγινε αριστερή ή κεντροαριστερή κυβέρνηση με τη συμμετοχή και κομμουνιστικών κομμάτων, όπως στην Ιταλία, στη Γαλλία και αλλού, το αποτέλεσμα ήταν παντού το ίδιο.
Συνέχισαν την αντιλαϊκή πολιτική, απογοήτευσαν τους εργαζόμενους, με αποτέλεσμα να φέρουν στην κυβέρνηση τον Σαρκοζί και τον Μπερλουσκόνι.
Μην κάνεις το λάθος να διαλέξεις ποια κυβέρνηση θα σε καταδικάσει στη δυστυχία.
Άμεση και ρεαλιστική λύση προς όφελος του λαού είναι μόνο η ισχυροποίηση του ΚΚΕ, για να κατευθυνθεί η πάλη της εργατικής τάξης, του λαού, στην κατάκτηση της εργατικής -λαϊκής εξουσίας.
Το ΚΚΕ δεν θα σε πουλήσει, δεν λέει ψέματα για να σου πάρει την ψήφο.
Διέξοδος και ανάπτυξη προς όφελος του λαού μπορεί να γίνει μόνο με αποδέσμευση από την ΕΕ, κοινωνικοποίηση των μονοπωλίων και μονομερή διαγραφή του χρέους με εργατική λαϊκή εξουσία.
Αυτό σημαίνει: Η εργατική τάξη και τα λαϊκά στρώματα να γίνουν πραγματικά αφεντικά της χώρας και του πλούτου που παράγουν, αφαιρώντας την εξουσία από τους βιομηχάνους, τους τραπεζίτες, τους εφοπλιστές, τους μεγαλέμπορους, εκλέγοντας αντιπροσώπους για τα όργανα της λαϊκής εξουσίας βιοπαλαιστές από τους χώρους δουλειάς, που δεν θα έχουν κανένα προνόμιο και θα είναι άμεσα ανακλητοί.
Κάνε τώρα ισχυρό το ΚΚΕ ακόμα κι αν δεν συμφωνείς σε όλα μαζί του.
Έτσι θα καταδικάσεις τα βάρβαρα μέτρα που πήραν, έτσι θα δοθεί από καλύτερες θέσεις η μάχη ενάντια στα χειρότερα που φέρνουν.
Έτσι δίνεις απάντηση και στα προεκλογικά πυροτεχνήματα της «δεξιάς» και της «αριστεράς».
Έτσι αντιμετωπίζεις τη νέα θύελλα που έρχεται.
Έτσι δίνεις ώθηση στη λαϊκή συμμαχία και αντεπίθεση για την απόκρουση και την ανατροπή της αντιλαϊκής πολιτικής.
ΨΗΛΑ ΤΟ ΚΕΦΑΛΙ   ΑΝΤΕΠΙΘΕΣΗ  ΕΜΠΙΣΤΟΣΥΝΗ ΣΤΟ ΚΚΕ
Ο αντικομμουνισμός και η τρομοκρατία ήταν πάντα στάχτη στα μάτια για τον αποπροσανατολισμό και το τσάκισμα του λαού.
Μπροστά στις εκλογές η ΝΔ, το ΠΑΣΟΚ, το ΛΑΟΣ, η ΕΕ και διάφοροι μηχανισμοί εντείνουν την ιδεολογική τρομοκρατία και τον αντικομμουνισμό.
Τα εκβιαστικά διλήμματα πάνε κι έρχονται.
Θέλουν να βγουν όσο γίνεται πιο ισχυροί, ώστε μετά τις εκλογές να φέρουν νέα θύελλα αντιλαϊκών μέτρων και μάλιστα με την «έγκριση» του λαού!
Μην επιτρέψεις να σε ισοπεδώσουν και να σου κλέψουν ξανά την ψήφο.
Ενίσχυσε αποφασιστικά το ΚΚΕ.
Μια ζωή σε εκβιάζουν με τρομοκρατικά διλήμματα: Οι παλιότεροι θυμούνται το 1974: «Καραμανλής ή τανκς»! Το 1981: «ΠΑΣΟΚ ή ξερονήσια»! Μετά: «Αυτοδυναμία ή χάος»! Και παράλληλα: Θυσίες για να μπούμε στο ΕΥΡΩ, θυσίες για τη σύγκλιση, θυσίες για να μείνουμε στο ΕΥΡΩ.
Ένας διαρκής εκβιασμός για να συνδράμουν οι εργατοϋπάλληλοι με τον ιδρώτα και το αίμα τους ένα σύστημα παρασιτικό και εκμεταλλευτικό.
Και τώρα νέα ψεύτικα διλήμματα: «Ή ψηφίζεις ΠΑΣΟΚ και ΝΔ και άλλους, που θα υλοποιήσουν τα μέτρα του μνημονίου ή διαφορετικά θα χρεοκοπήσουμε». Πού τα λένε αυτά;
Στο λαό που ήδη τον έχουν οδηγήσει στη χρεοκοπία; Μήπως στο 1.000.000 ανέργους, στους εργαζόμενους με μισθούς πείνας, στους εκατοντάδες χιλιάδες άλλους εξαθλιωμένους;
Υποκρίνονται ξεδιάντροπα ότι ενδιαφέρονται και φροντίζουν για τα λαϊκά συμφέροντα.
Τη χρεοκοπία φέρνει ο καπιταλιστικός δρόμος ανάπτυξης, η κρίση και οι αντιθέσεις που μαστίζουν τη λυκοσυμμαχία της ΕΕ.
Δεν ευθύνεται ο λαός αν το κράτος έχει μεγάλα τοκοχρεολύσια, αν τα πληρώνει ή όχι στην ώρα τους, αν πληρώνει τους προμηθευτές στα νοσοκομεία, τις υποχρεώσεις του στα ασφαλιστικά ταμεία, αν κλείνουν επιχειρήσεις, αν περιορίζονται οι εισαγωγές στο πετρέλαιο.
Ο λαός απλώς… πληρώνει!
Σκέψου: Το 2009 το χρέος ήταν 298 δισ. ΕΥΡΩ. Μέχρι το 2015 θα έχουμε πληρώσει 100 δισ. και το χρέος θα έχει πάει στα 400 δισ. ΕΥΡΩ!
Εσύ και τα παιδιά σου θα πεινάτε και με ευρώ και με δραχμή, αν δεν ανατραπεί η εξουσία των μονοπωλίων.
Εμφανίζουν τα δικά τους αδιέξοδα ως διλήμματα του λαού.
Μην ανέχεσαι να σε κοροϊδεύουν με το γνωστό «ή αυτοδυναμία ή ακυβερνησία».
Μη σε φοβίζουν οι ασταθείς αστικές κυβερνήσεις.
Το κεφάλαιο θα φτιάξει την κυβέρνησή του, όπως την έφτιαξε με τη συγκυβέρνηση.
Ήδη την ετοιμάζουν και πάλι.  Καταψήφισέ τους! Όσο πιο αδύναμοι αυτοί, τόσο πιο δυνατός ο λαός.  Με ισχυρό ΚΚΕ θα γίνει ένα σημαντικό βήμα υπέρτου λαού.
Διαφορετικά θα έρθει νέα τραγωδία σε βάρος του.
Αυτοί που σε εκβιάζουν, συκοφαντούν το ΚΚΕ και διαστρεβλώνουν σκόπιμα τις προτάσεις του.
Άλλο η καθαρή και ντόμπρα κριτική στις θέσεις μας κι άλλο η διαστρέβλωση και η συκοφαντία.
Αυτό που θέλουν να αποτρέψουν είναι η ισχυροποίηση του ΚΚΕ, η λαϊκή χειραφέτηση και οργάνωση.
Γιατί μόνο αυτά μπορούν να τους χαλάσουν τα σχέδια.
Χτυπάνε το ΚΚΕ, γιατί έχει πρόταση που χτυπάει στην καρδιά την αστική εξουσία και τα μονοπώλια.
Ενοχλούνται επειδή δεν είναι και το ΚΚΕ κόμμα του συστήματος.
Προκαλούν με την αντικομμουνιστική προπαγάνδα περί «μαύρου και κόκκινου φασισμού»,επισείοντας το ότι κινδυνεύει η δημοκρατία.
Την τρομοκρατική εξουσία των μονοπωλίων θέλουννα σώσουν.
Κρύβουν ότι ο φασισμός είναι μαστίγιο του κεφαλαίου στην πλάτη του εργάτη, παιδί τουσυστήματος, υπερασπιστής των μονοπωλίων.
Όταν η αστική τάξη δεν μπορεί να κρατά το λαό αιχμάλωτο με το κοινοβούλιο, επιλέγει τη φασιστική εκδοχή άσκησης της εξουσίας της.
Ο φασισμός ήταν πράγματι προϊόν μια βαθιάς καπιταλιστικής οικονομικής κρίσης που κλόνισε τα αστικά κόμματα, αλλά η αμφισβήτησή τους από την εργατική και λαϊκή πλειοψηφία παγιδεύτηκε στις ψεύτικες σοσιαλδημοκρατικές υποσχέσεις για κοινωνικοποιήσεις και παροχές χωρίς πρόθεση σύγκρουσης με τα μονοπώλια.
Αυτή η προδοσία των εργατικών μαζών από αριστερούς και σοσιαλδημοκράτες, που εξέθρεψε το φασισμό στη Γερμανία κατά τη δεκαετία του 1930, μην επιτρέψεις να επαναληφθεί πέφτοντας εσύ στα δίχτυα του εκφοβισμού και του αντικομμουνισμού.
Μετά τις προβοκάτσιες κατά του ΚΚΕ, όπως ήταν αυτή για το «Γερμανό», τώρα νέα ψέματα:Του Σαμαρά, που αποδίδει στο ΚΚΕ το κλείσιμο επιχειρήσεων και το χτύπημα του τουρισμού.
Του Πάγκαλου, που ενώ γνωρίζει καλά ποιοι μηχανισμοί και γιατί δημιουργούν τους εμπρησμούς, όπως στη Marfin, συκοφαντεί και προβοκάρει το ΚΚΕ και το εργατικό κίνημα, μαζί με τον προβοκάτορα Καρατζαφέρη και την εφοπλίστρια Μπακογιάννη, με αποδεδειγμένα ψέματα.
Επιδιώκουν να πλήξουν το ηθικό κύρος του ΚΚΕ και να το εμφανίσουν ως σάπιο, όπως είναι τα κόμματα της πλουτοκρατίας.
Επιτίθενται φωνάζοντας «για εμφύλιο».
Απλώς τρέμουν μην ξεσηκωθεί ο λαός ενάντια στα μονοπώλια και την εξουσία τους και σαρώσει μαζί και το πολιτικό τους προσωπικό.
Και τι δεν έχεις να ακούσεις ακόμα μέχρι τις εκλογές…
Το ΚΚΕ καλεί το λαό να αποκρούσει δυναμικά τους εκβιασμούς, την τρομοκρατία και τοναντικομμουνισμό.
Να συσπειρωθεί με το ΚΚΕ, με την ψήφο του να πει ένα μεγάλο ΝΑΙ μόνοστο ΚΚΕ.
εξω απο την εε με λαϊκη εξουσια και μονομερη διαγραφηÀτου χρεουσ - κοινωνικοποιηση των μεσων παραγωγησÀτωρα ισχυρο κκε !À
ΟΙ ΑΝΕΡΓΟΙ ΚΑΙ ΟΙ ΟΙΚΟΓΕΝΕΙΕΣ ΤΟΥΣΆνεργε, άνεργη,Γνωρίζεις καλύτερα από όλους ότι το δικαίωμα καθενός και καθεμιάς να εργάζεται και να ζει αξιοπρεπώς, τσαλαπατιέται με τον πιο βάναυσο τρόπο.
Μόνο στην Ελλάδα οι επίσημα άνεργοι έχουν ξεπεράσει το 1.000.000.
Στη στρατιά των ανέργων προστίθενται χιλιάδες καταστραμμένες λαϊκές οικογένειες αυτοαπασχολούμενων και μικρομεσαίων αγροτών, ενώ εκατοντάδες χιλιάδες ακόμα είναι υποψήφιοι άνεργοι.
Κάθε οικογένεια ζει στην ανασφάλεια, με την αγωνία για το μέλλον των παιδιών της.
Σε ολόκληρη την ΕΕ η επίσημη ανεργία έχει φτάσει στα 17.000.000!
Αυτή είναι η ΕΕ της ευημερίας!
Λένε ψέματα ότι πασχίζουν για τη μείωση τηςανεργίας, ότι πονάνε για τους άνεργους.
Η ανεργία θα μεγαλώνει και θα χρησιμοποιείται για να ρίχνουν συνεχώς τους μισθούς και τα μεροκάματα.
Η μόνη «λύση» που έχουν είναι η μερική απασχόληση.
Τιμώρησε τους υπεύθυνους που σε αντιμετωπίζουν σαν αναλώσιμο υλικό και σε πετάνε στο περιθώριο: Το ΠΑΣΟΚ και τη ΝΔ, την ΕΕ και το ΔΝΤ, τη ντόπια αστική τάξη, που την εκφράζουν ο Σύνδεσμος Βιομηχάνων, η Ένωση Εφοπλιστών, η Ένωση Τραπεζιτών και οι άλλες ενώσεις του κεφαλαίου.
Κάνε την αγανάκτηση πραγματικό όπλο εναντίον των εχθρών σου.
ΤΩΡΑ ΨΗΦΟ ΣΤΟ ΚΚΕ!
Η οικονομική κρίση είναι αποτέλεσμα της υπερσυσσώρευσης κερδών των καπιταλιστών που σε γδέρνουν.
Η κρίση όξυνε την ανεργία που υπήρχε και πριν.
Την ανεργία γεννάει ο καπιταλιστικός ανταγωνισμός για περισσότερα κέρδη.
Αυτός κλείνει επιχειρήσεις ή τις μεταφέρει όπου υπάρχουν πιο φτηνά μεροκάματα.
Αυτός πετάει στο δρόμο τους εργαζόμενους όταν οι επιχειρήσεις εκσυγχρονίζουν τον εξοπλισμό τους.
Οι καπιταλιστές δημιουργούν την ανεργία και όχι οι μετανάστες.
Την ανταγωνιστικότητα υπηρετούν η ΝΔ, το ΠΑΣΟΚ, το ΛΑΟΣ και τα άλλακόμματα του «ευρωμονόδρομου».
Τα δάκρυά τους για τους άνεργους είναι κροκοδείλια.
Η καπιταλιστική οικονομική κρίση διογκώνει την ανεργία, όμως τίποτα καλό δεν έχουν να περιμένουν οι άνεργοι και από την όποια καπιταλιστική ανάπτυξη, που θα είναι περιορισμένη και ασταθής.
Στην καλύτερη περίπτωση θα δημιουργηθούν μερικές χιλιάδες θέσεις εργασίας με μισθούς 300 ευρώ και με μερική – προσωρινή απασχόληση.
Τα νομικά εργαλεία που δόθηκαν στους πλουτοκράτες με το Μνημόνιο ΙΙ, καταδικάζουν τους νέους να δουλεύουν με 400 και 200 ευρώ.
Σε αυτή την κατεύθυνση είναι και τα διάφορα προγράμματα που προβάλλονται ως λύση από το ΠΑΣΟΚ, τη ΝΔ και τα κόμματα του «ευρωμονόδρομου».
Αυτή είναι η ανάπτυξη που λένε στο λαό.
Το ΚΚΕ μπορεί να σας κοιτάζει κατάματα, γιατί έχει πρωτοστατήσει στην πάλη για την ουσιαστική προστασία των ανέργων.
Έχει καταθέσει δύο φορές πρόταση νόμου στη Βουλή για τους άνεργους.
Ζητάει ουσιαστική αύξηση του επιδόματος ανεργίας, για την κάλυψη των στοιχειωδών αναγκών για όσο διάστημα διαρκεί η ανεργία.
Πρώτο το ΚΚΕ πρόταξε και πάλεψε το αίτημα για παροχή ιατροφαρμακευτικής περίθαλψης σε όλους τους άνεργους χωρίς όρους και προϋποθέσεις.
Κατέθεσε σχέδιο νόμου ζητώντας για τους άνεργους να μειωθεί κατά 50% το ύψος των οφειλών, να διαγραφούν οι τόκοι και να παγώσει το υπόλοιπο μέρος του δανείου τους.
Υπάρχουν όλες οι δυνατότητες για να εξαλειφθεί η ανεργία.
Η χώρα μας έχει όλες τις δυνατότητες για ανάπτυξη που να εξασφαλίζει δουλειά για όλους.
Είναι παράλογο να κλείνουν οι επιχειρήσεις και να μαραζώνουν ολόκληροι κλάδοι, γιατί αυτό συμφέρει το κεφάλαιο και την ΕΕ.
Προϋπόθεση είναι να βγει η Ελλάδα από την ΕΕ, να διαγραφεί μονομερώς το χρέος, να κοινωνικοποιηθεί η καπιταλιστική ιδιοκτησία.
Να κατακτηθεί η εργατική εξουσία, που με κεντρικό σχεδιασμό και εργατικό έλεγχο θα αξιοποιήσει όλες τις παραγωγικές δυνάμεις της χώρας, έχοντας στο κέντρο τον άνθρωπο και όχι τα κέρδη.
Θα εξασφαλιστεί μόνιμη και σταθερή δουλειά για όλους με πλήρη δικαιώματα και αξιοπρεπή ζωή.
Στις εκλογές κάνε ένα μεγάλο βήμα.
Ψήφισε το ΚΚΕ.
Με ενισχυμένο και εκλογικά το ΚΚΕ θα συνεχιστεί η οργάνωση και η πάλη της εργατικής τάξης από καλύτερες θέσεις, θα γίνει πιο ορμητική η αντεπίθεση και η συμμαχία της με τους αυτοαπασχολούμενους και τη μικρομεσαία αγροτιά.
Όσο πιο αδύναμοι η ΝΔ και το ΠΑΣΟΚ, όσο πιο αδύναμη η κυβέρνηση που θα προκύψει, τόσο πιο δυνατός, πιο δυνατή, θα είσαι εσύ, μέχρι να τους ανατρέψεις.
Προσπέρασε τον ΣΥΡΙΖΑ και τη ΔΗΜΑΡ που πατάνε σε δύο βάρκες.
Ψήφισαν το Μάαστριχ, είναι υπέρ της ΕΕ.
Σε κοροϊδεύουν ότι μπορεί να υπάρχει φιλολαϊκή πολιτική δίχως σύγκρουση με την ΕΕ και τα μονοπώλια.
Μαύρισε τους λεγόμενους αντιμνημονιακούς.
Μαύρισε τους επικίνδυνους εθνικιστές, τους αντικομμουνιστές και ρατσιστές ΛΑΟΣ – Χρυσή Αυγή.
Γίνε εσύ ο εφιάλτης όλων.
Κλείσε τ’ αυτιά στα τρομοκρατικά διλήμματα.
Βγες από το χάος και την καταστροφή της οικογένειάς σου.
Ψήφισε ΚΚΕ.
Ο κόμπος έχει φτάσει στο χτένι.
Έρχεται και νέα θύελλα αντιλαϊκών μέτρων.
Μην περιμένεις ότι θα σε λυπηθούν η Ευρωπαϊκή Ένωση, η ΝΔ, το ΠΑΣΟΚ, το κόμμα του Καμμένου, η φασιστική Χρυσή Αυγή, το προβοκατόρικο ΛΑΟΣ και η εφοπλίστρια Μπακογιάννη.
Μην γελαστείς από τον καιροσκοπισμό του ΣΥΡΙΖΑ και το κόμμα του Κουβέλη.
Είναι κόμματα του συστήματος.
Ψήφισαν και αυτοί το Μάαστριχ που οι «καρποί» του βρίσκονται στα μνημόνια και στη δανειακή σύμβαση.
Είναι καιρός να γίνει ένα μεγάλο βήμα μπροστά.
Με ισχυρό ΚΚΕ και οργανωμένο λαό θα ανοίξει ο δρόμος της διεξόδου.
Δώσε ισχυρό πλήγμα στο αστικό πολιτικό σύστημα, που επιχειρεί να σε παραπλανήσει με νέα μεταμφίεση, με «νέα» κόμματα, πολιτικό προσωπικό του κεφαλαίου, προκειμένου  να φτιάξουν  τη μόστρα του σάπιου πολιτικού συστήματος.
Όσο πιο αδύναμοι αυτοί, τόσο πιο ισχυρός ο λαός.
Με ισχυρό ΚΚΕ θα αναθαρρήσει ο εργάτης και η εργάτρια που υφίσταται την εργοδοτική τρομοκρατία, ο νεολαίος που ζει στην αβεβαιότητα και την ανεργία, ο συνταξιούχος που στερείται και τα φάρμακα, ο αυτοαπασχολούμενος που βάζει λουκέτο, ο φτωχός αγρότης που ξεκληρίζεται.
Το ΚΚΕ φοβούνται οι εχθροί σου, γι αυτό και επιτίθενται, γι αυτό το  αποκλείουν τα τηλεοπτικά κανάλια.
Μην επιτρέπεις να σε τρομοκρατούν.
Καταδίκασε τον αντικομμουνισμό, τη συκοφαντία και τις προβοκάτσιες.
Απόρριψε τους εκβιασμούς της ΝΔ, του ΠΑΣΟΚ, των παραφυάδων τους, της ΕΕ και της ντόπιας πλουτοκρατίας.
Μην τους φοβάσαι. Ο λαός έχει τη δύναμη, φτάνει να το συνειδητοποιήσει.
Κάθε βήμα του λαού που τους στριμώχνει, το ονομάζουν χάος και καταστροφή.
Η ζημιά στα συμφέροντα του κεφαλαίου είναι όφελος για το λαό.
Είτε με ευρώ είτε με δραχμή, όσο κυριαρχούν οι κεφαλαιοκράτες, όσο υπάρχει η εξουσία τους, ο λαός δεν σώζεται.
Και τις σάρκες του να διαθέσει, θα αυξηθεί η απόλυτη και σχετική εξαθλίωσή του.
Και μετά τις εκλογές θα φέρουν νέα θύελλα αντιλαϊκών μέτρων, όποια κυβέρνηση κι αν προκύψει.
Ο πόλεμος εναντίον του λαού δεν είναι μπόρα που θα περάσει.
Η εργατική τάξη και τα λαϊκά στρώματα δεν δημιούργησαν το χρέος και τα ελλείμματα.
Δεν χρωστάνε ούτε ένα ευρώ.
Αντίθετα, τους χρωστάνε τα πάντα, γιατί οι κεφαλαιοκράτες τους κλέβουν τον ιδρώτα και με το νόμο.
Η κρίση στην ευρωζώνη θα βαθύνει, οι ανταγωνισμοί ανάμεσα σε διάφορα καπιταλιστικά κράτη, σε διαφορετικά ιμπεριαλιστικά κέντρα οξύνονται, άρα στον αγώνα των μονοπωλίων για κυριαρχία οι λαοί της Ευρώπης θα πληρώσουν πολλά περισσότερα.
Το ΚΚΕ είναι το μόνο κόμμα που σου είπε εδώ και πολλά χρόνια ότι έρχεται καπιταλιστική κρίση.
Μόνο το ΚΚΕ ανέδειξε τις πραγματικές αιτίες της κρίσης, όταν τα άλλα κόμματα λένε ότι πρόκειται για «κρίση χρέους» ή ότι η κρίση οφείλεται σε κάποιους διεφθαρμένους του πολιτικού συστήματος.
Είναι κρίση του καπιταλιστικού δρόμου ανάπτυξης στην Ελλάδα, στην Ισπανία, στην Ιταλία, στην Πορτογαλία και αλλού.
Υπάρχει φιλολαϊκός δρόμος ανάπτυξης της ελληνικής κοινωνίας.
Αν θέλεις να απαλλαγείς από την τρόικα διεκδίκησε αποδέσμευση από την ΕΕ.
Αν θέλεις να γνωρίσεις κοινωνική ευημερία και ισότητα πάλεψε για την εργατική – λαϊκή εξουσία.
Αν θέλεις ανάπτυξη από το λαό για το λαό πάλεψε για κοινωνικοποίηση των μονοπωλίων.
Φιλολαϊκή πολιτική δεν μπορεί να εφαρμοστεί από καμμιά δήθεν «αριστερή κυβέρνηση», γιατί η εξουσία θα βρίσκεται στα χέρια των μονοπωλίων που έχουν στα χέρια τους και την οικονομική δύναμη.
Δεν υπάρχουν εύκολες λύσεις.
Ο δρόμος που προτείνει το ΚΚΕ στο λαό έχει θυσίες, που όμως οδηγούν στο ξέφωτο.
Και είναι λιγότερες από εκείνες που υφίσταται και θα υποστεί, αν δεν βάλει ο ίδιος τέλος σε αυτές.
Σου λένε ψέματα τα κόμματα που υποστηρίζουν ότι αρκεί να βγει από τις κάλπες μια «προοδευτική κυβέρνηση», για να αλλάξει η μοίρα σου.
Αποπροσανατολίζουν τα κόμματα που κάνουν λόγο για «αντικατοχική» ή «αντιμνημονιακή» κυβέρνηση.
Πραγματικές αλλαγές, μόνιμες στη ζωή της εργατικής τάξης και των φτωχών λαϊκών στρωμάτων δεν είναι δυνατό να υπάρξουν, αν δεν γίνει λαϊκή περιουσία ο πλούτος που παράγουν οι εργατοϋπάλληλοι και που βρίσκεται στα χέρια των λίγων.
Δεν υπάρχουν λύσεις που να ευνοούν και τα μονοπώλια και το λαό, σε καμία χώρα δεν έχουν εφαρμοστεί.
Όπου σχηματίστηκαν κεντροαριστερές κυβερνήσεις αποδείχθηκαν εργαλεία των κεφαλαιοκρατών για να τσακίσουν τα εργατικά δικαιώματα.
Πρόκειται για επικίνδυνες «λύσεις», για εφεδρείες των μονοπωλίων.
Η πολιτική του επιβεβαιώθηκε.
Είναι το μόνο κόμμα που σου είπε προεκλογικά το 2009 ότι έρχεται αντιλαϊκή θύελλα είτε γίνει κυβέρνηση το ΠΑΣΟΚ είτε η ΝΔ.
Είναι το μόνο κόμμα που αποκάλυψε το χαρακτήρα της ΕΕ ως λυκοσυμμαχίας του κεφαλαίου.
Τα άλλα κόμματα πρέπει να απολογηθούν γιατί εξαπάτησαν το λαό ότι με την ΕΕ θα έτρωγε με χρυσά κουτάλια, ότι μέσα στην ΕΕ θα ερχόταν η σύγκλιση των οικονομιών και των λαϊκών εισοδημάτων, ότι η ΕΕ θα γινόταν των λαών!
Αξιοποίησε την πείρα σου εσύ που αντιτάχθηκες στα μνημόνια, στην πολιτική της πλουτοκρατίας.
Ψήφισε ΚΚΕ.
Αν αυτό είχε γίνει από περισσότερους το 2009, τα πράγματα τώρα θα ήταν καλύτερα για το λαό.
Εργαζόμενοι, που ψηφίσατε τη ΝΔ και το ΠΑΣΟΚ Αυτά τα κόμματα δεν αλλάζουν, αλλάξτε εσείς.
Προσπεράστε το ανάχωμα του Καμμένου.
Σας κοροϊδεύει.
Είναι υπέρ των μονοπωλίων και της ΕΕ και παριστάνει τον φιλολαϊκό.
Προσπεράστε τον αφερέγγυο ΣΥΝ/ΣΥΡΙΖΑ και τη ΔΗΜΑΡ.
Ψαρεύουν σε θολά νερά.
Η πολιτική τους είναι «ναι μεν, αλλά».
Δεν έχουν γραμμή ρήξης με τα μονοπώλια.
Ψήφισε ΚΚΕ, έστω κι αν δεν συμφωνείς σε όλα μαζί του.
Δεν μπορούν να το βάλουν στο χέρι.À
Ο κόμπος έχει φτάσει στο χτένι.
Είναι καιρός να γίνει ένα μεγάλο βήμα μπροστά.
Με ισχυρό ΚΚΕ και οργανωμένο λαό θα ανοίξει ο δρόμος της διεξόδου.
Δώσε ισχυρό πλήγμα στο αστικό πολιτικό σύστημα, που επιχειρεί να σε παραπλανήσει με νέα μεταμφίεση, με «νέα» κόμματα.
Όσο πιο αδύναμα βγουν τα κόμματα που ευθύνονται για τα βάσανά σου, τόσο πιο ισχυρός θα είναι ο λαός.
Να μην πάει για μια ακόμα φορά χαμένη η ψήφος των πολλών.
Με ισχυρό ΚΚΕ θα αναθαρρήσει ο εργάτης και η εργάτρια που υφίσταται την εργοδοτική τρομοκρατία, ο νεολαίος που ζει στην αβεβαιότητα και την ανεργία, ο συνταξιούχος που στερείται και τα φάρμακα, ο αυτοαπασχολούμενος που βάζει λουκέτο, ο φτωχός αγρότης που ξεκληρίζεται, ο μετανάστης και ο πρόσφυγας που πέφτουν θύματα δουλεμπορικών κυκλωμάτων.
Μην επιτρέπεις να σε τρομοκρατούν.
Καταδίκασε τον αντικομμουνισμό, τη συκοφαντία και τις προβοκάτσιες.
Απόρριψε τους εκβιασμούς της ΝΔ, του ΠΑΣΟΚ, των παραφυάδων τους, της ΕΕ και της ντόπιας πλουτοκρατίας.
Μην τους φοβάσαι.
Ο λαός έχει τη δύναμη, φτάνει να το συνειδητοποιήσει.
Κάθε βήμα του που μειώνει το καπιταλιστικό κέρδος, που τους στριμώχνει, το ονομάζουν χάος και καταστροφή.
Η ζημιά στα συμφέροντα του κεφαλαίου είναι όφελος για το λαό.
Είτε με ευρώ είτε με δραχμή, όσο κυριαρχούν οι κεφαλαιοκράτες, όσο υπάρχει η εξουσία τους, ο λαός δεν σώζεται.
Και τις σάρκες του να διαθέσει, θα αυξηθεί η απόλυτη και σχετική εξαθλίωσή του.
Το καπιταλιστικό σύστημα έχει φάει τα ψωμιά του, γι αυτό έχει σαπίσει και το πολιτικό του προσωπικό.
Δεν διορθώνεται, δεν εξανθρωπίζεται.
Πρέπει να ανατραπεί.
Αυτό το τιμητικό καθήκον επωμίζεται η εργατική τάξη και μεγάλα τμήματα των μικρομεσαίων βιοπαλαιστών της πόλης και του χωριού.
Φέρνουν νέα θύελλα αντιλαϊκών μέτρων, όποια κυβέρνηση κι αν προκύψει, αυτοδύναμη ή συνεργασίας, κεντροδεξιά ή κεντροαριστερή.
Μία είναι η επιλογή για το λαό: Ή ανατροπή ή χειρότερη εξαθλίωση.
Υπάρχει φιλολαϊκός δρόμος ανάπτυξης της ελληνικής κοινωνίας.
Αν θέλεις να απαλλαγείς από την τρόικα διεκδίκησε αποδέσμευση από την ΕΕ.
Αν θέλεις να γνωρίσεις κοινωνική ευημερία και ισότητα πάλεψε για την εργατική – λαϊκή εξουσία.
Αν θέλεις ανάπτυξη από το λαό για το λαό πάλεψε για κοινωνικοποίηση των μονοπωλίων.
Χωρίς εσένα γρανάζι δεν γυρνά, εργάτη μπορείς χωρίς αφεντικά.
Με οδηγό αυτούς τους στόχους το ΚΚΕ οργανώνει την καθημερινή πάλη του λαού για την επιβίωσή του, την παρεμπόδιση των μέτρων καταστροφής του.
Είναι και προσωπική σου ευθύνη! Ψηλά το κεφάλι!
Σήμερα έχεις αρκετή πείρα από την καπιταλιστική κρίση.
Η διαγραφή ενός μέρους από το χρέος δεν σημαίνει ότι αποφεύγεται η μεγαλύτερη και αγριότερη χρεοκοπία.
Το ΚΚΕ είναι το μόνο κόμμα που σου είπε εδώ και πολλά χρόνια ότι έρχεται καπιταλιστική κρίση.
Μόνο το ΚΚΕ ανέδειξε τις πραγματικές αιτίες της κρίσης, όταν τα άλλα κόμματα λένε ότι πρόκειται για «κρίση χρέους» ή κακοδιαχείριση ή για κρίση που οφείλεται σε κάποιους διεφθαρμένους του πολιτικού συστήματος.
Συγκαλύπτουν ότι η κρίση είναι αποτέλεσμα της στυγνής εκμετάλλευσης της εργατικής τάξης από το κεφάλαιο, της υπερσυσσώρευσης κεφαλαίων και εμπορευμάτων, της αναρχίας του καπιταλιστικού τρόπου παραγωγής.
Είναι κρίση του καπιταλιστικού δρόμου ανάπτυξης στην Ελλάδα, στην Ισπανία, στην Ιταλία, στην Πορτογαλία και αλλού.
Ο πόλεμος εναντίον του λαού δεν είναι μπόρα που θα περάσει.
Και όταν κλείσει αυτός ο κύκλος της καπιταλιστικής κρίσης, η επίθεση θα δυναμώσει για να ανεβεί η ανταγωνιστικότητα του κεφαλαίου, ενώ η ανάκαμψη της οικονομίας θα είναι αναιμική και σύντομα θα την ακολουθήσει νέα κρίση.
Η επιλογή του μικρότερου κακού οδηγεί στο μεγαλύτερο.
Μην κάνεις διαρκώς εκπτώσεις στις απαιτήσεις σου, τη στιγμή που υπάρχουν όλες οι προϋποθέσεις για να ικανοποιηθούν οι σύγχρονες ανάγκες σου.
Το μεγαλύτερο τμήμα του λαού έχει ήδη χρεοκοπήσει.
Σε περιμένουν χειρότερες μέρες, συνθήκες του 19ου αιώνα, αν δεν τους χαλάσεις τα σχέδια.
Η εργατική τάξη και τα λαϊκά στρώματα δεν δημιούργησαν το χρέος και τα ελλείμματα.
Δεν χρωστάνε ούτε ένα ευρώ.
Αντίθετα, τους χρωστάνε τα πάντα, γιατί οι κεφαλαιοκράτες τους κλέβουν τον ιδρώτα και με το νόμο.
Η κρίση στην ευρωζώνη θα βαθύνει, οι ανταγωνισμοί ανάμεσα σε διάφορα καπιταλιστικά κράτη, σε διαφορετικά ιμπεριαλιστικά κέντρα οξύνονται, άρα στον αγώνα των μονοπωλίων για κυριαρχία οι λαοί της Ευρώπης θα πληρώσουν πολλά περισσότερα.
Δεν υπάρχουν εύκολες λύσεις.
Ο δρόμος που προτείνει το ΚΚΕ στο λαό έχει θυσίες, που όμως οδηγούν στο ξέφωτο.
Και είναι λιγότερες από εκείνες που υφίσταται και θα υποστεί, αν δεν βάλει ο ίδιος τέλος.
Σου λένε ψέματα τα κόμματα που υποστηρίζουν ότι αρκεί να βγει από τις κάλπες μια «προοδευτική κυβέρνηση», για να αλλάξει η μοίρα σου.
Αποπροσανατολίζουν τα κόμματα που κάνουν λόγο για «αντικατοχική» ή «αντιμνημονιακή» κυβέρνηση.
Αλλαγές υπέρ της εργατικής τάξης και των φτωχών λαϊκών στρωμάτων δεν είναι δυνατό να υπάρξουν αν δεν γίνει λαϊκή περιουσία ο πλούτος που παράγουν οι εργατοϋπάλληλοι και που βρίσκεται στα χέρια των λίγων.
Δεν υπάρχουν λύσεις που να ευνοούν και τα μονοπώλια και το λαό, σε καμία χώρα δεν έχουν εφαρμοστεί.
Όπου σχηματίστηκαν κεντροαριστερές κυβερνήσεις αποδείχθηκαν εργαλεία των κεφαλαιοκρατών για να τσακίσουν τα εργατικά δικαιώματα.
Πρόκειται για επικίνδυνες «λύσεις», για εφεδρείες των μονοπωλίων.
Εμπιστοσύνη στο ΚΚΕ!
Σου είπε την αλήθεια.
Η πολιτική του επιβεβαιώθηκε.
Είναι το μόνο κόμμα που σου είπε προεκλογικά το 2009 ότι έρχεται αντιλαϊκή θύελλα είτε γίνει κυβέρνηση το ΠΑΣΟΚ είτε η ΝΔ.
Είναι το μόνο κόμμα που αποκάλυψε το χαρακτήρα της ΕΕ ως λυκοσυμμαχίας του κεφαλαίου.
Τα άλλα κόμματα πρέπει να απολογηθούν γιατί εξαπάτησαν το λαό ότι με την ΕΕ θα έτρωγε με χρυσά κουτάλια, ότι μέσα στην ΕΕ θα ερχόταν η σύγκλιση των οικονομιών και των λαϊκών εισοδημάτων, ότι η ΕΕ θα γινόταν των λαών!
Μόνο το ΚΚΕ έριξε το σύνθημα «να πτωχεύσει η πλουτοκρατία και όχι ο λαός».
Μόνο το ΚΚΕ συνδέει τον πατριωτισμό με τα συμφέροντα της εργατικής τάξης και των λαϊκών στρωμάτων και την ανατροπή της εξουσίας του κεφαλαίου.
Οι αστοί δεν προστατεύουν τα κυριαρχικά δικαιώματα παρά μόνο τα κέρδη τους.
Το ΚΚΕ υπογραμμίζει ότι λαός κυρίαρχος και ελεύθερος είναι ο κάτοχος των μέσων παραγωγής με τη δική του εξουσία.
Αξιοποίησε την πείρα σου εσύ που αντιτάχθηκες στα μνημόνια, στην πολιτική της πλουτοκρατίας.
Ψήφισε ΚΚΕ. Αν αυτό είχε γίνει από περισσότερους το 2009, τα πράγματα τώρα θα ήταν καλύτερα για το λαό.
Το ΚΚΕ προειδοποιεί ότι οι εξελίξεις στην περιοχή μας είναι πολύ πιθανό να οδηγήσουν σε γενικευμένο ιμπεριαλιστικό πόλεμο για το μοίρασμα των πετρελαίων, του φυσικού αερίου και των σφαιρών επιρροής.
Προετοιμάζει το λαό να μη χύσει το αίμα του για τα συμφέροντα των δημίων του, ντόπιων και ξένων, αλλά να ετοιμάζεται από τώρα για την ανατροπή των εκμεταλλευτών του.
Ψήφισε ΚΚΕ.
Δεν μπορούν να το βάλουν στο χέρι.
Το πολεμούν με λύσσα οι δυνάστες του λαού. Το θέλουν στη γωνία, γιατί υποστηρίζει ότι νόμος είναι το δίκιο του εργάτη.
Εργαζόμενοι, που ψηφίσατε τη ΝΔ και το ΠΑΣΟΚ//|Γνωρίσατε τα κόμματα στα οποία στηρίξατε τις ελπίδες σας.  Σας εξαπατούν επί δεκαετίες.
Έχουν την ίδια πολιτική.
Το απέδειξαν και ως μονοκομματικές κυβερνήσεις και συμμετέχοντας στην κυβέρνηση Παπαδήμου.
Φοράνε μάσκες διαφορετικότητας και δήθεν κάνουν αυτοκριτική.
Υποκρίνονται. Δεν αλλάζουν, αλλάξτε εσείς.
Η αποχή, το λευκό ή το άκυρο είναι τουφεκιές στον αέρα.
Τα προτιμούν από το να πάει η ψήφος στο ΚΚΕ. Δεν είμαστε όλοι ίδιοι. Συμμετοχή στις εκλογές με ψήφο στο ΚΚΕ.
Μη σκορπίσετε την ψήφο σας «δεξιά» και «αριστερά».
Δώστε τη μόνο στο ΚΚΕ.
Προσπεράστε το προβοκατόρικο και εθνικιστικό ΛΑΟΣ.
Προσπεράστε τον αφερέγγυο ΣΥΝ/ ΣΥΡΙΖΑ και τη ΔΗΜΑΡ, που είναι αναχώματα της λαϊκής ριζοσπαστικοποίησης.
Ψαρεύουν σε θολά νερά.
Η πολιτική τους είναι «ναι μεν, αλλά».
Ο ΣΥΝ/ΣΥΡΙΖΑ και η ΔΗΜΑΡ ευθύνονται για τα «ναι» που έχουν πει στην ΕΕ.
Αναγνωρίζουν το χρέος. Δεν έχουν γραμμή ρήξης με τα μονοπώλια, είναι συνεργάτες των εργατοπατέρων στη ΓΣΕΕ και στην ΑΔΕΔΥ.
Επιδιώκουν σύμπραξη με το ΠΑΣΟΚ ή με τμήματά του.
Ψήφισε ΚΚΕ, έστω κι αν δεν συμφωνείς σε όλα μαζί του.
Μην ψηφίσεις τα κόμματα που ψηφίζουν οι εκμεταλλευτές της εργατικής τάξης. Φέρε τα πάνω κάτω.
Νέα, νέε
Κοίτα μακριά! Το σίγουρο μέλλον είναι να περπατήσεις το δρόμο όπου η εξουσία θα βρίσκεται στα χέρια των ανθρώπων του μόχθου.
Κοίτα μπροστά! Σε όσα δικαιούσαι και έχεις ανάγκη!
Στο δικαίωμα σου για σταθερή και μόνιμη δουλειά με δικαιώματα, υγεία και ασφάλεια, στο δικαίωμα σου να ονειρεύεσαι!
Ψηλά το κεφάλι!
Δεν είναι η μοίρα μας να ζούμε έτσι.
Οι εργαζόμενοι παράγουν αμύθητο πλούτο.
Μπορούμε να ζήσουμε χωρίς αφεντικά!
Ο λαός και η νεολαία μαζί του μπορεί να οικοδομήσει τη δική του εξουσία, όπου εκείνος θα αποφασίζει, θα παράγει για τις δικές του ανάγκες και όχι για τα κέρδη των εκμεταλλευτών!
Με ισχυρό ΚΚΕ κι εσένα στον αγώνα, υπάρχει λύση!
Το ΚΚΕ απευθύνεται σε εσένα με εμπιστοσύνη. Ήρθε η ώρα να ενώσεις τη φωνή σου με τους χιλιάδες νέους και νέες που οι ανάγκες και οι ελπίδες τους δεν χωράνε στο σύστημα της βαρβαρότητας.
Με τους συναδέλφους σου, που πνίγονται από την στυγνή εκμετάλλευση, τους μισθούς των 400 και 200 ευρώ, τα σκλαβοπάζαρα της μερικής απασχόλησης.
Με τους νέους άνεργους που τα μονοπώλια και οι κυβερνήσεις του κεφαλαίου τους στερούν το δικαίωμα στη δουλειά.
Με τα χιλιάδες νέα ζευγάρια που σε εξαιρετικά δύσκολες συνθήκες παλεύουν να φτιάξουν τη δική τους οικογένεια.
Με τους μαθητές και σπουδαστές που οι οικογένειες τους ματώνουν για να μορφωθούν. Που ονειρεύονται να έχουν εργασία και τους δίνουν ανεργία.
Το ΚΚΕ δεν αυτοπροβάλλεται ως σωτήρας, δεν σου τάζει εύκολες λύσεις.
Παλεύει να οργανώσεις το δικό σου αγώνα σε κάθε χώρο δουλειάς, σε κάθε γειτονιά.
Ο οργανωμένος και αποφασισμένος λαός είναι ανίκητος.
Το ΚΚΕ είναι κομμάτι του λαού και ενάντια στα μονοπώλια. Δεν παζάρεψε ποτέ πόσα θα χάσεις.
Δεν δέχτηκε ότι «ρεαλισμός» είναι η υποταγή.
Είπε καθαρά: Να χρεοκοπήσει η πλουτοκρατία που έσκασε από τα κέρδη και ευθύνεται για την κρίση και όχι ο λαός.
Το ΚΚΕ δεν είναι «μια από τα ίδια». Είναι ίδιοι…
… τα κόμματα του «ευρωμονόδρομου», της διαπραγμάτευσης, της εξουσίας των μονοπωλίων.
Η ΝΔ και το ΠΑΣΟΚ που ευθύνονται για τους μισθούς πείνας, για την ανεργία, τους ταξικούς φραγμούς στη μόρφωση.
Είτε με αυτοδύναμες, είτε με κυβερνήσεις συνεργασίας ετοιμάζουν από την επόμενη των εκλογών νέα επίθεση -πραγματική θύελλα- ενάντια στα δικαιώματα σου.
| Ο ΣΥΝ/ΣΥΡΙΖΑ που τάζει εύκολες λύσεις.
Μιλάει για τάχα φιλολαϊκές κυβερνήσεις στα πλαίσια του συστήματος της εκμετάλλευσης.
Σπέρνει αυταπάτες, είναι αφερέγγυος!
Εχθρεύεται τη σύγκρουση με την εξουσία των μονοπωλίων και με την λυκοσυμμαχία της ΕΕ.
Ψήφισε το Μάαστριχ, πηγή αυτών που ζεις σήμερα.
Το ΛΑ.Ο.Σ που συγκυβερνούσε μέχρι χθες, είναι κόμμα της προβοκάτσιας, του εθνικισμού και του αντικομμουνισμού, ενάντια στο λαό και στα δικαιώματά του.
Η ναζιστική «Χρυσή Αυγή», απόγονος του Χίτλερ και του Μεταξά, στηρίζει τους εκμεταλλευτές σου κεφαλαιοκράτες, είναι μία φασιστική συμμορία, εφεδρεία του συστήματος.
Τον εργάτη, το νέο θέλει να τσακίσει.
Τα «νέα» κόμματα τα συγκροτούν βουλευτές και πρώην υπουργοί που τσάκισαν τα δικαιώματα και το μέλλον σου. Μην τους αφήνεις να σε κοροϊδεύουν.
Κάνε τη διαφορά! Με ισχυρό ΚΚΕ για να βγει ο λαός και η νεολαία νικητής! Τιμώρησε τους!
Σε τρομοκρατούν…
Αυτοί που χρεοκόπησαν την οικογένεια σου, σου λένε ότι αν δεν τους ξαναψηφίσουμε… θα χρεοκοπήσουμε!©
Ότι αν δεν έχουμε ισχυρή κυβέρνηση… θα έρθει το χάος!
Αυτοί που με τις ισχυρές κυβερνήσεις έφεραν το χάος της ανεργίας, της φτώχειας, της αμορφωσιάς και της εξαθλίωσης!
Ότι αν δεν δεχτούμε να δουλεύουμε για μισθούς πείνας… θα πεινάσουμε.©Ότι αν βγούμε από την ΕΕ που τσακίζει τους λαούς… θα τσακιστούμε!©
Τρομοκράτησε τους εσύ!
Αν θέλεις να πιάσει τόπο η οργή σου ψήφισε ΚΚΕ.
Η αποχή δεν αλλάζει τίποτα.
Δεν χάνουν τον ύπνο τους με την αποχή.
Πριν από εσένα πολλοί νόμιζαν ότι με την αποχή τιμωρούν τους υπεύθυνους των προβλημάτων τους.
Τους έλυσε τα χέρια.
Την αξιοποίησαν για να παρουσιάσουν ως μονόδρομο την πολιτική τους, που κάνει τη ζωή σου κόλαση!
Αποδείχτηκε ότι ήταν τουφεκιά στον αέρα.
Καταδίκασέ τους, γύρισε την πλάτη στο σάπιο πολιτικό τους σύστημα που υπηρετεί το ξεπερασμένο καπιταλιστικό σύστημα.
Όποια κυβέρνηση προκύψει μετά τις εκλογές να είναι αδύναμη, να δυσκολεύεται να πάρει τα νέα μέτρα-λαιμητόμο.
Να νοιώθει καυτή την ανάσα του λαού.
Ένας δρόμος υπάρχει γι’ αυτό: πανίσχυρο ΚΚΕ, δύναμη για τον δικό σου αγώνα και τις ανάγκες σου.
Για να παρεμποδίσουμε τη νέα θύελλα που έρχεται με στόχο την αποδέσμευση από την ΕΕ και τη μονομερή διαγραφή του χρέους με λαϊκή εξουσία που θα κοινωνικοποιήσει τα μονοπώλια.
Συνάδελφε μεταλλεργάτη, μεταλλεργάτρια,
Ολους εμάς που υπογράφουμε αυτό το κάλεσμα ενίσχυσης του ΚΚΕ μας γνωρίζεις.
Δεν υπήρξε θετική κατάκτηση στον κλάδο μας τις προηγούμενες δεκαετίες που να κερδήθηκε χωρίς και τη δική μας αποφασιστική δράση και συμμετοχή.
Δεν υπήρξε αρνητική εξέλιξη που να μην την πολεμήσαμε, να μη μας βρήκε απέναντι.
Δεν υπήρξε απόφαση, συμφωνία, νόμος, που να μην αντιδράσαμε μέσα και έξω από τα εργοστάσια με απεργίες, συλλαλητήρια κ.ά.
Είτε ενταγμένοι στις γραμμές του ΚΚΕ είτε φίλοι και υποστηριχτές του, δράσαμε με τις θέσεις και τις κατευθύνσεις του.
Αυτό ήταν το όπλο και η δύναμή μας.
Ηταν το ΚΚΕ που έγκαιρα σε προειδοποίησε, τα στελέχη, τα μέλη και οι φίλοι του που πρωτοστάτησαν στην οργάνωση των αγώνων και στην πράξη υπήρξε ο πιο πολύτιμος σύμμαχος στους αγώνες του κλάδου μας και όλης της εργατικής τάξης.
Αυτά μας δίνουν το δικαίωμα να σε κοιτάμε στα μάτια καθαρά και να σου ζητάμε στις προσεχείς εκλογές να ψηφίσεις ΚΚΕ.
Συνάδελφε μεταλλεργάτη, μεταλλεργάτρια,
Τώρα γνωρίζεις, έχεις πείρα.
Ξέρεις ότι οι αρνητικές εξελίξεις σε κάθε εργοστάσιο και συνολικά στον κλάδο είναι αποτέλεσμα των επιλογών του κεφαλαίου, των κυβερνήσεων του ΠΑΣΟΚ και της ΝΔ.
Τώρα από την ίδια σου την πείρα ξέρεις ότι αλλιώς θα ήταν τα πράγματα αν ήταν άλλοι οι συσχετισμοί στα εργοστάσια, στον κλάδο συνολικά.
Το παράδειγμα των εργαζομένων της Ελληνικής Χαλυβουργίας, όπου ο ηρωικός τους αγώνας, που κρατάει πάνω από 5 μήνες, είναι χαρακτηριστικό.
Αυτός ο αγώνας, που έχει συγκινήσει όλη την εργατική τάξη, δείχνει το δρόμο της τιμής, της υπερηφάνειας και της αξιοπρέπειας.
Αυτός ο αγώνας, που διδάσκει πολλά για όλους μας, δε στηρίζεται αλλά υπονομεύεται και επηρεάζεται αρνητικά από τους συσχετισμούς στα μεγάλα εργοστάσια μετάλλου και την πλειοψηφία της ΠΟΕΜ.
Δείχνει ποιες δυνάμεις υπονομεύουν τους δίκαιους αγώνες και στρατεύονται με την εργοδοσία και τι ακριβώς πρέπει να αλλάξει για να υπάρξει μέλλον για τους εργάτες.
Γι’ αυτό η επόμενη ημέρα έχει ανάγκη από όσο γίνεται πιο ισχυρό ΚΚΕ.
Γιατί μπορούμε να αντεπιτεθούμε και να νικήσουμε.
Ξέρεις ότι χωρίς εσένα γρανάζι δε γυρνά.
Το ΚΚΕ έχει και την πείρα και την ικανότητα να μετατρέπει τη δύναμη και τη θέλησή σου σε οργάνωση και δράση, να αντιμετωπίζει αποφασιστικά τις επιθέσεις της εργοδοσίας, των κυβερνήσεων, τις απειλές και τις προβοκάτσιες.
Το ΚΚΕ είναι το μόνο κόμμα που λέει ότι τα εργαλεία που εσύ δουλεύεις και παράγεις, τα εργοστάσια, πρέπει και μπορούν να γίνουν λαϊκή περιουσία και να δουλεύουν για να καλύπτουν αποκλειστικά τις λαϊκές ανάγκες.
Η χώρα μας έχει τεράστιες δυνατότητες για την ανάπτυξη του κλάδου του μετάλλου, που μπορεί να αποτελέσει την ατμομηχανή μιας λαϊκής οικονομίας προς όφελος του λαού.
Αυτές οι δυνατότητες είτε αξιοποιούνται για να πλουτίζουν μια χούφτα καπιταλιστές είτε δεν αξιοποιούνται και υπονομεύονται για να πλουτίζουν και πάλι μια χούφτα μεγαλέμποροι, τα μονοπώλια.
Η Ζώνη Περάματος, τα Ναυπηγεία Σκαραμαγκά, Ελευσίνας, Σύρου, Χαλκίδας, τα εργοστάσια των Ε.Α.Σ. (ΠΥΡΚΑΛ, ΕΒΟ), της ΕΛΒΟ, που συρρικνώνονται, κλείνουν, άλλα όπως η ΛΑΡΚΟ πουλιούνται, την ίδια ώρα που αυξάνουν οι λαϊκές ανάγκες και καλύπτονται (όσες καλύπτονται) με εισαγωγές.
Το Αλουμίνιο της Ελλάδας, η Ελληνική Χαλυβουργία, η Χαλυβουργική και δεκάδες ακόμα εργοστάσια που λειτουργούν αποκλειστικά για το κέρδος των ιδιοκτητών τους, ενώ στα χέρια των εργατών θα κάλυπταν
Ξέρεις ότι τα προβλήματα δεν τα γέννησε το μνημόνιο, ούτε αυτό έφερε την επίθεση στις κατακτήσεις μας.
Το μνημόνιο το έφεραν οι ανάγκες και απαιτήσεις των εργοδοτών και οι αντιλαϊκές πολιτικές των κυβερνήσεων του ΠΑΣΟΚ, της ΝΔ και της ΕΕ.
Ξέρεις πως αντίπαλός σου δεν είναι μόνο η Μέρκελ ή ο Σαρκοζί, δεν είναι μόνο η Ευρωπαϊκή Ενωση, που ακόμα και τώρα όλοι οι ευρωλάγνοι και ανάμεσά τους και οι του ΣΥΝ/ΣΥΡΙΖΑ, την παρουσιάζουν σαν μονόδρομο και σαν παραστρατημένη μωρά παρθένα που μπορεί να βρει το δρόμο της.
Αντίπαλός σου, το ξέρεις, είναι πριν απ’ όλα τα ντόπια θεριά.
Οι μεγάλοι καπιταλιστές που κλείνουν εργοστάσια, απολύουν, μειώνουν μισθούς, απειλούν, εκβιάζουν, αξιοποιώντας το αντεργατικό οπλοστάσιο που ψήφισε και ψηφίζει το πολιτικό τους προσωπικό στη Βουλή και πλουτίζουν από εσένα ενώ εσύ όλο και φτωχαίνεις.
Δώσε αποφασιστικό χτύπημα και αποδυνάμωσε αυτούς που λεηλατούν τη ζωή σου, τη ζωή και το μέλλον των παιδιών σου.
Τρομοκράτησε τους τρομοκράτες που σε εκβιάζουν και σε τρομοκρατούν.
Χτύπα τους εκεί που τους πονάει.
ΔΥΝΑΜΩΣΕ ΤΟ ΚΚΕ - ΔΩΣΕ ΕΤΣΙ ΔΥΝΑΜΗ ΣΤΗ ΔΥΝΑΜΗ ΣΟΥ
1. Παπαβασιλείου Παντελής - Πρόεδρος Συνδικάτου Μετάλλου Θριασίου «Η ΜΑΣΙΝΑ»Μέλος ΔΣ Σωματείου Ναυπηγείων ΕλευσίναςΓενικός Γραμματέας ΠΟΕΜ2. Κούτρας Θοδωρής - Μέλος ΔΣ Σωματείου Ναυπηγείων Σκαραμαγκά «Η ΤΡΙΑΙΝΑ» - Αντιπρόεδρος ΠΟΕΜ - Μέλος Ε.Ε. ΠΑΜΕ3. Κοτρώνης Θανάσης - Μέλος ΔΣ Σωματείου ΕΑΣ Υμηττού. - Μέλος Ε.Ε. ΠΟΕΜ4. Πουλικόγιαννης Σωτήρης - Πρόεδρος Συνδικάτου Μετάλλου Πειραιά - Μέλος Ε.Ε. ΠΟΕΜ5. Κατσούλας Ηλίας - Γραμματέας Συνδικάτου Μετάλλου Βοιωτίας - Μέλος ΔΣ ΠΟΕΜ6. Στεργίου Κώστας - Γραμματέας Συνδικάτου Μετάλλου Μαγνησίας - Μέλος ΔΣ ΠΟΕΜ7. Ζαρουτιάδης Κυριάκος - Πρόεδρος Συνδικάτου Μετάλλου Πάτρας - Μέλος ΔΣ ΠΟΕΜ8. Ηλιού Κώστας - Μέλος ΔΣ Συνδικάτου Μετάλλου Μακεδονίας - Μέλος ΔΣ ΠΟΕΜ9. Μυτηλινιού Κώστας - Πρόεδρος Συνδικάτου Μετάλλου Αθήνας «Ο ΠΡΟΜΗΘΕΑΣ» - Μέλος ΔΣ Εργατικού Κέντρου Αθήνας10. Πολίτης Παναγιώτης - Πρόεδρος Συνδικάτου Μετάλλου Φθιώτιδας - Μέλος ΔΣ Εργατικού Κέντρου Λαμίας11. Ρούσας Γιώργος - Πρόεδρος Συνδικάτου Μετάλλου Μαγνησίας «Μ. Παπαρήγας»
12. Ζεμπελτζής Χρυσόστομος - Πρόεδρος Συνδικάτου Μετάλλου Λάρισας13. Θαλασσινός Γιάννης - Πρόεδρος Συνδικάτου Μετάλλου Εύβοιας - Μέλος ΔΣ Εργατικού Κέντρου Χαλκίδας14. Σιφωνιός Γιώργος - Πρόεδρος Σωματείου Ελληνικής Χαλυβουργίας Ασπροπύργου «Η ΕΝΟΤΗΤΑ»15. Λαζάρου Γιώργος -Γεν. Γραμματέας Σωματείου Ελληνικής Χαλυβουργίας Ασπροπύργου «Η ΕΝΟΤΗΤΑ»16. Κονδύλης Γιάννης - Μέλος ΔΣ Συνδικάτου Μετάλλου Βοιωτίας - Μέλος Διεθνούς Μετάλλου (ΤΟΙ) ΠΣΟ17. Καρακάσης Μιχάλης - Μέλος ΔΣ Σωματείου ΦΟΥΛΚΟΡ - Μέλος ΔΣ Εργατικού Κέντρου Κορίνθου18. Παπαστεφανόπουλος Θανάσης - Πρόεδρος Σωματείου ΦΡΙΓΚΟΓΚΛΑΣ19. Αντωνίου Ακης - Γεν. Γραμματέας Συνδικάτου Μετάλλου Πειραιά20. Παναγιωτόπουλος Θανάσης - Πρόεδρος Σωματείου Ηλεκτρολόγων Πλοίων21. Δεληγιάννης Γιάννης - Πρόεδρος Πανελλήνιας Ενωσης Αμμοβολιστών22. Ζυγογιάννης Χρήστος - Μέλος ΔΣ Σωματείου ΕΑΒ23. Δουλόπουλος Ακης - Μέλος ΔΣ Συνδικάτου Μετάλλου Θριασίου «Η ΜΑΣΙΝΑ» - Μέλος ΔΣ Εργατικού Κέντρου Ελευσίνας
Αυτοαπασχολούμενε επαγγελματία, βιοτέχνη, μικρέμπορεΤα προηγούμενα χρόνια, άκουσες πολλά για την Ευρωπαϊκή Ένωση που μπορούσε να εγγυηθεί την οικονομική και την κοινωνική πρόοδο για την, δήθεν, λάμπρη προοπτική της χώρας με το ευρώ.
Οι απολογητές του «ευρωπαϊκού μονόδρομου», αναγόρευσαν την επιχειρηματικότητα και την ανταγωνιστικότητα σαν τα θεμέλια της «αειφόρου ανάπτυξης».
Σου έταξαν ευρωπαϊκά προγράμματα, διαφήμισαν τις ευκαιρίες που ανοίγονται για τις μικρομεσαίες επιχειρήσεις στην ενιαία αγορά.
Η εμπειρία απέδειξε ότι όλα αυτά, ήταν κούφια λόγια.
Η ένταξη της χώρας στην Ευρωπαϊκή Ένωση, δυνάμωσε τα μονοπώλια σε όλους τους τομείς της οικονομίας, όπως τα σουπερμάρκετ και τα πολυκαταστήματα που εξαπλώθηκαν σε όλη τη χώρα.
Οι μεγάλες επιχειρήσεις και οι πολυεθνικοί όμιλοι γνώρισαν πρωτοφανή αύξηση της κερδοφορίας τους, που διευκολύνθηκε από τον πακτωλό των ευρωπαϊκών προγραμμάτων που ήταν κομμένα και ραμμένα στα μέτρα τους, καθώς και από την κρατική ενίσχυση μέσω δανείων φοροαπαλλαγών κ.α.
Αυτήν την ανάπτυξη, που δυνάμωσε τον ανταγωνισμό σε βάρος των μικροεπιχειρήσεων, σχεδίαζαν.
Την πολυδιαφημισμένη χρηματοδότηση για τις μικρομεσαίες επιχειρήσεις, την καρπώθηκαν μια χούφτα μεγάλες και μεσαίες επιχειρήσεις, ουσιαστικά, δορυφόροι των μονοπωλίων.
Τα ψίχουλα που έφτασαν σε μικροεπιχειρήσεις, στόχο είχαν «να θολώσουν τα νερά», να αποσπάσουν την συναίνεση και την ανοχή των αυτοαπασχολούμενων.
Σε πολλές περιπτώσεις, χρησιμοποιήθηκαν για να εξαγοράσουν συνειδήσεις συνδικαλιστών.
Έτσι εννοούν την ενίσχυση των μικρομεσαίων επιχειρήσεων, που δεν έχει τίποτα να προσφέρει στην επιβίωση των εκατοντάδων χιλιάδων αυτοαπασχολούμενων, αντίθετα στρέφεται τελικά σε βάρος τους.
Σήμερα οι απολογητές της πολιτικής της Ευρωπαϊκής Ένωσης, υποκριτικά, σημειώνουν την μεγάλη αύξηση των εισαγωγών, τη συρρίκνωση της μεταποίησης, της μικρής βιοτεχνίας, της αγροτικής παραγωγής, το κλείσιμο χιλιάδων μικρομάγαζων.
Αυτό, όμως, ήταν το αποτέλεσμα της ενιαίας αγοράς, που εξυπηρέτησε τους στόχους των μονοπωλίων, για επέκταση και κυριαρχία μέσα και έξω από τη χώρα και, αντικειμενικά, διεύρυνε την ανισομετρία ανάμεσα στις ευρωπαϊκές χώρες και τους κλάδους της οικονομίας.
Η πολιτική αυτή που συναποφασίστηκε από όλες τις κυβερνήσεις στην Ευρωπαϊκή Ένωση και εφαρμόστηκε από τις κυβερνήσεις του ΠΑΣΟΚ και της ΝΔ, έπληξε όλα τα λαϊκά στρώματα.
Η εκμετάλλευση εντάθηκε, το λαϊκό εισόδημα μειώθηκε, τα ασφαλιστικά δικαιώματα περιορίστηκαν, η ιατροφαρμακευτική περίθαλψη και η παιδεία υποβαθμίστηκαν προς όφελος μεγάλων επιχειρηματικών συμφερόντων.
Στους αυτοαπασχολούμενους επιβλήθηκαν δυσβάστακτα φορολογικά βάρη, τα «αντικειμενικά κριτήρια», η «συνάφεια», οι «ανέλεγκτες χρήσεις», αυξήθηκαν οι δημοτικοί φόροι.
Αυτές οι κυβερνήσεις νομοθέτησαν την απελευθέρωση του ωραρίου των εμπορικών καταστημάτων, την απελευθέρωση των επαγγελμάτων, επιδιώκουν την άρση κάθε εμπόδιου στην κυκλοφορία του μεγάλου κεφαλαίου.
Αυτή η πολιτική είχε αρνητικές συνέπειες στους αυτοαπασχολούμενους, το μεροκάματο δυσκόλεψε, οι ώρες εργασίας αυξήθηκαν, το εισόδημα περιορίστηκε.
Τα αποθεματικά του ΟΑΕΕ λεηλατηθήκαν, χρηματοδότησαν την ανάπτυξη του μεγάλου κεφαλαίου και ότι απέμεινε το «κούρεψαν» με τα πρόσφατα μέτρα, η κρατική χρηματοδότηση περιορίστηκε.
Το ταμείο βρίσκεται στα πρόθυρα της χρεοκοπίας, χορηγεί συντάξεις πείνας.
Αυτοαπασχολούμενε επαγγελματία, βιοτέχνη, μικρέμπορεΣήμερα, η χώρα βρίσκεται σε βαθιά και παρατεταμένη οικονομική κρίση, που είναι συνέχεια και συνέπεια της προηγούμενης καπιταλιστικής ανάπτυξης.
Το μεγάλο κεφάλαιο και τα μονοπώλια που απέσπασαν μεγάλα κέρδη την περίοδο της ανάπτυξης, αντιμετωπίζουν δυσκολίες να επενδύσουν τα συσσωρευμένα κεφάλαια τους.
Οι τραπεζικοί όμιλοι που έπνιξαν τα λαϊκά στρώματα με ληστρικά δάνεια, καταναλωτικά, στεγαστικά, επαγγελματικά, δυσκολεύονται να απομυζήσουν παραπέρα τα καταχρεωμένα λαϊκά νοικοκυριά και τις χιλιάδες μικροεπιχειρήσεις που βρίσκονται στο χείλος του γκρεμού.
Τα μονοπώλια, επιδιώκουν να φορτώσουν τις συνέπειες της κρίσης τους, στα μόνιμα υποζύγια, τους εργαζόμενους, τους αυτοαπασχολούμενους και τα άλλα λαϊκά στρώματα.
Οι κυβερνήσεις τους προωθούν μείωση μισθών και ασφαλιστικών δικαιωμάτων. Επιβάλουν νέους δυσβάσταχτους φόρους, «την εισφορά αλληλεγγύης», «τα χαράτσια της ΔΕΗ» την μείωση του αφορολόγητου, επιπλέον στους αυτοαπασχολούμενους «το τέλος επιτηδεύματος».
Παραδίδουν πλήρως την δημόσια παιδεία, την υγεία, την πρόνοια, την κοινωνική ασφάλιση στο μεγάλο κεφάλαιο.
Η ανάκαμψη που σχεδιάζουν, για να επιστρέψει το μεγάλο κεφάλαιο στην υψηλή κερδοφορία, προϋποθέτει ένταση της εκμετάλλευσης, καταστροφή παραγωγικών δυνάμεων, λιγότερους και φτωχότερους αυτοαπασχολούμενους.
Είναι υποκριτικό και ψευδεπίγραφο το ενδιαφέρον τους, για τις χιλιάδες μικροεπιχειρήσεις που κλείνουν με γρήγορους ρυθμούς.
Η Ευρωπαϊκή Ένωση τις θεωρεί περιττό βάρος, εμπόδιο στην ανάπτυξη, «διαρθρωτικό πρόβλημα».
Τα κόμματα που στηρίζουν τον «ευρωπαϊκό μονόδρομο», κινδυνολογούν για τα κρατικά ελλείμματα και τα χρέη που προκάλεσαν οι φιλομονοπωλιακές πολιτικές που εφαρμοστήκαν τα προηγούμενα χρόνια.
Τρομοκρατούν και εκβιάζουν τον λαό, τον καλούν να δεχθεί τα βάρβαρα αντιλαϊκά μέτρα που επιβάλλονται με καταιγιστικούς ρυθμούς, να σκύψει το κεφάλι, να υποταχθεί.
Αυτοαπασχολούμενε επαγγελματία, βιοτέχνη, μικρέμπορεΣτον σύγχρονο ανεπτυγμένο καπιταλισμό τα μονοπώλια συγκεντρώνουν στα χέρια τους όλο και περισσότερο, την παραγωγή, το εμπόριο, τον τουρισμό, κάθε οικονομική δραστηριότητα σε κάθε κλάδο.
Η μονοπώληση είναι μονόδρομος, επιταχύνθηκε με την ένταξη της χώρας στην Ευρωπαϊκή Ένωση και διευκολύνεται από την οικονομική κρίση.
Τα μονοπώλια, όμως, πέρα από την οικονομική δύναμη, έχουν στα χέρια τους και την πολιτική εξουσία.
Οι πολιτικοί τους υπάλληλοι, τα αστικά κόμματα και οι κυβερνήσεις τους, οι πολυπλόκαμοι μηχανισμοί ιδεολογικής χειραγώγησης, οι κατασταλτικοί μηχανισμοί, σκοπό έχουν να την στερεώσουν και να την περιφρουρήσουν.
Τέτοιες ήταν οι κυβερνήσεις του ΠΑΣΟΚ και της ΝΔ.
Η ανάπτυξη των μονοπωλίων και οι πολιτικές που την υπηρετούν, περιόρισαν σημαντικά τη δυνατότητα μιας μικροεπιχείρησης, να εξασφαλίσει στον αυτοαπασχολούμενο ένα αξιοπρεπές μεροκάματο και μια σχετικά σταθερή εργασία.
Με τα περιορισμένα μέσα που διαθέτει δυσκολεύεται να λειτουργήσει.
Με την οικονομική κρίση οι δυσκολίες γιγαντώθηκαν μετατράπηκαν σε αδιέξοδα.
Η κατάσταση αυτή δεν είναι προσωρινή, πολύ περισσότερο δεν είναι αναστρέψιμη.
Δεν πρόκειται να έρθει μια εποχή, όπου εκατοντάδες χιλιάδες μικροεπιχειρήσεις θα ευημερούν στην χώρα.
Κάθε πολιτική πρόταση που διακηρύσσει το αντίθετο είναι ανεδαφική και αποπροσανατολιστική.
Αυτοί που υπερασπίζονται την, δήθεν, «ραχοκοκαλιά της εθνικής οικονομίας» σπέρνουν αυταπάτες, κοροϊδεύουν τους αυτοαπασχολούμενους.
Όσο και να προσπαθεί ο αυτοαπασχολούμενος, όσες ώρες και να δουλέψει, όσες ικανότητες και να διαθέτει, δεν μπορεί και δεν πρόκειται να αντιστρέψει τις βασικές οικονομικές εξελίξεις.
Δεν έχει κανένα νόημα να στηρίξει την προσπάθεια του, στην αυταπάτη, ότι μπορεί να γίνει μεγαλοεπιχειρηματίας και να γλυτώσει από την δύσκολη θέση.
Αντίθετα πρέπει να δει την ανάγκη κοινής δράσης με τους εργατοϋπαλλήλους δημόσιου και ιδιωτικού τομέα.
Αυτοαπασχολούμενε επαγγελματία, βιοτέχνη, μικρέμπορεΟι κυβερνήσεις του δικομματισμού, είναι υπεύθυνες για την σημερινή δύσκολη κατάσταση που βιώνεις, για όλα τα μέτρα που περιόρισαν το εισόδημα και ναρκοθέτησαν την θέση εργασίας σου.
Στα προγράμματα του ΠΑΣΟΚ και της ΝΔ, αποτυπώνονται όλες οι αντιλαϊκές κατευθύνσεις της Ευρωπαϊκής Ένωσης, παρά τις επιμέρους διαφοροποιήσεις που εξυπηρετούν τον μεταξύ τους συναγωνισμό.
Δεν έχει καμία σημασία ποιος ήταν καλύτερος και ποιος χειρότερος πρωθυπουργός, ποιος ήταν πιο άξιος και εργατικός υπουργός.
Τα μονοπώλια έχουν τον τρόπο να τσαλακώνουν τους πολιτικούς τους υπαλλήλους και να προβάλουν άλλους δήθεν άφθαρτους, ανάλογα με την πολιτική συγκυρία.
Σημασία έχει ότι και τα δυο κόμματα έχουν γραμμένα στις σημαίες τους τα εμβλήματα των μονοπωλίων και «πίνουν νερό» στο όνομα τους.
Έτσι πορεύτηκαν στην περίοδο της «ανάπτυξης», έτσι πολιτεύονται και την περίοδο της κρίσης. Δεν έχουν τίποτα να σου τάξουν πέρα από ανεργία και υποταγή.
Στην ίδια πολιτική οικογένεια ανήκουν και οι βουλευτές που αποσπάστηκαν από τα κόμματα αυτά και σήμερα συγκροτούν νέους σχηματισμούς (κόμμα του Καμένου, της Κατσέλη κλπ, προσχωρήσεις βουλευτών στην ΔΗΜΑΡ).
Πήραν μέρος στις προηγούμενες κυβερνήσεις, τις στήριξαν με την ψήφο τους, έχουν την ίδια ευθύνη για τις αντιλαϊκές πολιτικές.
Είναι πρόθυμοι να υπηρετήσουν ξανά τα συμφέροντα των μονοπωλίων από τα νέα τους πόστα.
Ο ΣΥΝ-ΣΥΡΙΖΑ και οι παραφυάδες του, έσπειρε αυταπάτες, με τα μεγάλα λόγια για την «Ευρώπη των λαών» που, δήθεν, αποτελεί τη χρυσή τομή ανάμεσα στα κέρδη και τις λαϊκές ανάγκες.
Υποστηρίζει την ανεδαφική θέση ότι είναι δυνατή μια φιλολαϊκή πολιτική στα πλαίσια της κυριαρχίας των μονοπωλίων, ότι μπορεί η Ευρωπαϊκή Ένωση να μετεξελιχτεί σε οργανισμό που να υπηρετεί τα λαϊκά συμφέροντα.
Οι συνδικαλιστές του πρωτοστάτησαν στη συναίνεση και το συμβιβασμό, είναι το «δεξί χέρι» των συμβιβασμένων πλειοψηφιών στη ΓΣΕΒΕΕ και τα επιμελητήρια.
Ο ΛΑ.Ο.Σ., επιχειρεί να τσοντάρει τον δικομματισμό με τις εθνικιστικές και ξενοφοβικές κορώνες του.
Υπηρετεί, στην πράξη, την ίδια φιλομονοπωλιακή πολιτική και την «ευρωπαϊκή προοπτική» σαν εγγύηση της σταθερότητας.
Αυτό απόδειξε και η πρόσφατη συμμετοχή του στην κυβέρνηση.
Με την αποχώρηση του δεν άλλαξε ρότα, αναδιπλώθηκε από τον φόβο της εκλογικής συρρίκνωσης, μπροστά στην λαϊκή κατακραυγή από τα αντιλαϊκά μέτρα που εφαρμόζονται.
Αυτοαπασχολούμενε επαγγελματία, βιοτέχνη, μικρέμπορεΤο ΚΚΕ αντιτάχτηκε σταθερά και αταλάντευτα, στις φιλομονοπωλιακές πολιτικές, αντιπάλεψε τις συνέπειες όλων των αντιλαϊκών μέτρων.
Καταψήφισε τις συνθήκες, και τους νόμους, που έδωσαν «γη και ύδωρ» στα μονοπώλια.
Επισήμανε έγκαιρα, ότι η πολιτική της Ευρωπαϊκής Ένωσης και των κυβερνήσεων για τις μικρομεσαίες επιχειρήσεις, δεν αφορά τους εκατοντάδες χιλιάδες αυτοαπασχολούμενος και μικρούς ΕΒΕ που παλεύουν για το μεροκάματο.
Ξεσκέπασε τα επιχειρήματα περί «θεμιτού» και δίκαιου ανταγωνισμού με τα μονοπώλια και τις απάτες για δήθεν θέσπιση κανόνων που θα τον απαλύνουν.
Στην καπιταλιστική αγορά επικρατεί ο νόμος της ζούγκλας και το δίκαιο του ισχυρότερου.
Το ΚΚΕ καταδίκασε τις θεωρίες περί ενότητας των συμφερόντων του «επιχειρηματικού κόσμου» που βάζει θύτες και θύματα, αυτοαπασχολούμενους και μονοπώλια στο ίδιο τσουβάλι.
Αυτές οι αντιλήψεις, είναι αποπροσανατολιστικές, αποτελούν το προπέτασμα καπνού για να κρύψουν τις πραγματικές αντιθέσεις που κυριαρχούν στην κοινωνία.
Το ΚΚΕ απέδειξε ότι τα συμφέροντα των αυτοαπασχολούμενων είναι αδιάσπαστα δεμένα με τα συμφέροντα της εργατικής τάξης και των άλλων λαϊκών στρωμάτων που αντιμετωπίζουν τα ίδια προβλήματα και, κύρια, έχουν τον ίδιο αντίπαλο, τα μονοπώλια.
Οι συνδικαλιστές του ΚΚΕ κατήγγειλαν την συμβιβαστική στάση της ηγεσίας της ΓΣΕΒΕΕ, της ΕΣΕΕ και των επιμελητηρίων που συγκροτείται από τις δυνάμεις του ΠΑΣΟΚ και της ΝΔ με τη στήριξη του ΣΥΝ.
Αυτές οι ηγεσίες έβαλαν πλάτη για να περάσουν όλα τα αντιλαϊκά μέτρα, πήραν μέρος στους «κοινωνικούς διάλογους», δημιούργησαν τα ΚΕΚ για να ενσωματώσουν τους αυτοαπασχολούμενους.
Αυτές οι ηγεσίες υπονομεύουν τους αγώνες, σπέρνουν αυταπάτες, αποδείχνονται επικίνδυνες για τα πραγματικά συμφέροντα των αυτοαπασχολούμενων και των μικρών ΕΒΕ.
Γι αυτό, οι κομμουνιστές, πρωτοστάτησαν στην συσπείρωση των αντιμονοπωλιακών δυνάμεων στο συνδικαλιστικό κίνημα, μέσα από τις γραμμές της ΠΑΝΕΛΛΑΔΙΚΗΣ ΑΝΤΙΜΟΝΟΠΩΛΙΑΚΗΣ ΣΥΣΠΕΙΡΩΣΗΣ ΤΩΝ ΕΒΕ (ΠΑΣΕΒΕ).
Μόνο οι συνδικαλιστές, τα σωματεία και οι ομοσπονδίες που την συγκροτούν, μπορούν να δώσουν αγωνιστική διέξοδο, στα οξυμένα προβλήματα που αντιμετωπίζουν σήμερα οι αυτοαπασχολούμενοι και οι μικροί ΕΒΕ.
Η ΠΑΣΕΒΕ μαζί με το ΠΑΜΕ και την ΠΑΣΥ μπορούν να συμβάλουν στην συγκρότηση μιας κοινωνικής συμμαχίας ικανής να επιβάλει ανατροπές στο επίπεδο της οικονομίας και της εξουσίας.
Το ΚΚΕ έχει προτείνει και παλεύει ένα πλαίσιο θέσεων που απαντά στις σημερινές ανάγκες των αυτοαπασχολούμενων σε σύγκρουση με στις αντιλαϊκές πολιτικές, ανοίγει δρόμους για την ανατροπή τους.
 Κατάργηση κάθε είδους «αντικειμενικών κριτηρίων», του «τέλους επιτηδεύματος», της «εισφοράς αλληλεγγύης» και των χαρατσιών της ΔΕΗ.
Ατομικό αφορολόγητο όριο στα 20.000 ευρώ, οικογενειακό στα 40.000 ευρώ και 5.000 ευρώ για κάθε παιδί.
 Να πληρώσει το μεγάλο κεφάλαιο, αύξηση της φορολογίας του και των κερδών του στο 45% άμεσα.
 Χρηματοδότηση του ΟΑΕΕ κατά τα 2/3 των εξόδων.
Αναπλήρωση από το κράτος των αποθεματικών που ληστεύτηκαν.
Μείωση των εισφορών και πάγωμα των χρεών προς το ταμείο όσο διαρκεί η κρίση.
Να σταματήσουν οι δικαστικές διώξεις των ασφαλισμένων.
Κατώτερη σύνταξη στα 1.150 ευρώ.
Δωρεάν ιατροφαρμακευτική περίθαλψη για όσους αδυνατούν να πληρώσουν τις εισφορές τους, σφράγισμα όλων των βιβλιαρίων υγείας άμεσα.
 Επίδομα ανεργίας και δωρεάν ιατροφαρμακευτική περίθαλψη για τους αυτοαπασχολούμενους που αναγκάζονται να κλείσουν τα μαγαζιά τους.
 Πάγωμα των χρεών προς το δημόσιο και τις τράπεζες και απαγόρευση των κατασχέσεων όσο διαρκεί η οικονομική κρίση.
Ευνοϊκή ρύθμιση των χρεών.
 Όχι στην παραπέρα επέκταση του ωραρίου λειτουργίας των καταστημάτων και
την κατάργηση της κυριακάτικης αργία.
Ενιαίο 48ωρο εβδομαδιαίο ωράριο,
με Κυριακή αργία, 3 απογεύματα κλειστά για όλα τα καταστήματα, μεγάλα και μικρά, υποχρεωτικά.
 Απόσυρση όλων των νόμων που υπηρετούν την απελευθέρωση των «κλειστών επαγγελμάτων».
 Χρηματοδότηση άτοκη για τους αυτοαπασχολούμενους όσο διαρκεί η κρίση, με την εγγύηση του δημοσίου.
Αυτοαπασχολούμενε επαγγελματία, βιοτέχνη, μικρέμπορεΤο ΚΚΕ προτείνει τον μοναδικό ρεαλιστικό δρόμο που μπορεί να δώσει απάντηση στα σημερινά αδιέξοδα.
Μόνο η ΛΑΪΚΗ ΕΞΟΥΣΙΑ μπορεί να διαχειριστεί την κοινωνική εξέλιξη προς όφελος των σημερινών και των αυριανών αναγκών των αυτοαπασχολούμενων.
Και αυτό θα γίνει με δυο τρόπους.Με την κοινωνικοποίηση των συγκεντρωμένων μέσων στη μεταποίηση, την αγροτική παραγωγή, τις κατασκευές και τον τουρισμό.
Με την πλήρη κοινωνική ιδιοκτησία σε κλάδους στρατηγικής σημασίας όπως η ενέργεια, οι μεταφορές, οι τηλεπικοινωνίες, το εμπόριο, οι τράπεζες στην υγεία -πρόνοια, τον πολιτισμό -αθλητισμό.
Την οργάνωση του κοινωνικοποιημένου τομέα με κεντρικό σχεδιασμό της οικονομίας.
Την κατανομή του εργατικού δυναμικού που περιλαμβάνει και εκατοντάδες χιλιάδες σημερινούς αυτοαπασχολούμενους που θα απαλλαγούν από την καθημερινή αγωνία της επιβίωσης.
Με εξασφαλισμένη δουλειά, ανθρώπινο ωράριο και συνθήκες εργασίας, με εισόδημα και κοινωνικές παροχές που ικανοποιούν τις λαϊκές ανάγκες, θα μπορούν καλύτερα να ξεδιπλώσουν και τις ιδιαίτερες ικανότητες τους.
Με τον συνεταιρισμό των μικροεπιχειρήσεων σε τομείς της παραγωγής με χαμηλή συγκέντρωση, θα γίνει δυνατή η αξιοποίηση των διασκορπισμένων και κατακερματισμένων παραγωγικών δυνάμεων των αυτοαπασχολούμενων, η σύνδεση τους με την κεντρικά σχεδιασμένη παραγωγή, τις κρατικές υποδομές, το κρατικό εμπόριο.
Έτσι σταδιακά θα αυξηθεί η παραγωγικότητα της εργασίας, θα γίνει καλύτερη αξιοποίηση των μηχανημάτων, των εργαλείων, των πρώτων υλών.
Ο συνεταιρισμένος αυτοαπασχολούμενος θα απαλλαγεί από περιττές και ανούσιες ασχολίες που του φορτώνει ο καπιταλισμός και θα αφοσιωθεί στην παραγωγική διαδικασία.
Με τον συνεταιρισμό, θα διαμορφωθούν οι προϋποθέσεις για τη ένταξη του στην συγκεντρωμένη κοινωνική παραγωγή.
Πέρα από τα παραπάνω η ΛΑΪΚΗ ΕΞΟΥΣΙΑ έχει την δυνατότητα να εξασφαλίσει δωρεάν υγεία και παιδεία, επαρκή χρόνο για ξεκούραση, κοινωνική ασφάλιση και τόσα άλλα, που σήμερα τα μονοπώλια θυσιάζουν στον βωμό της κερδοφορίας και της εκμετάλλευσης.
Υπάρχει η εμπειρία των σοσιαλιστικών χωρών που αποδεικνύει τον ρεαλισμό αυτής της προοπτικής.
Ο σοσιαλισμός που γνωρίσαμε, επιδίωξε να υπηρετήσει τις ανάγκες των λαϊκών στρωμάτων.
Ήταν η έμπρακτη υλοποίηση της κοινωνικής αναγκαιότητας.
Απελευθέρωσε παραγωγικές δυνάμεις που ο καπιταλισμός δεν είναι σε θέση να αξιοποιήσει, γι αυτό δεν αντιμετώπισε οικονομικές κρίσεις, η ανάπτυξη του ήταν συνεχής και πρωτοφανής για τα οικονομικά δεδομένα της εποχής.
Η ανατροπή του έγινε δυνατή, μόνο όταν νοθεύτηκε με τους κανόνες της «ελεύθερης αγοράς» και του καπιταλιστικού κέρδους.
Σήμερα γινόμαστε μάρτυρες της υφαρπαγής όλων των λαϊκών κατακτήσεων που κάτω από την δυναμική του σοσιαλισμού και με την πάλη του λαϊκού κινήματος, υποχρεώθηκε να υιοθετήσει, με τους δικούς του όρους, ο καπιταλισμός.
Έτσι εξηγείται το μένος των εκμεταλλευτών και των απολογητών τους να τον συκοφαντήσουν.
Αυτοαπασχολούμενε επαγγελματία, βιοτέχνη, μικρέμπορεΤο ΚΚΕ, συνεπές στην μακρόχρονη ιστορική του διαδρομή και τα ιδανικά του, είναι σαφές και κατηγορηματικό.
ΤΟ ΜΕΛΛΟΝ ΣΟΥ ΔΕΝ ΜΠΟΡΕΙ ΝΑ ΣΥΝΥΠΑΡΞΕΙ ΜΕ ΤΑ ΜΟΝΟΠΩΛΙΑ ΚΑΙ ΤΗΝ ΕΥΡΩΠΑΪΚΗ ΕΝΩΣΗà
Δεν υπάρχει προοπτική με τις πολιτικές που τα υπηρετούν και εφαρμόστηκαν από τις κυβερνήσεις του ΠΑΣΟΚ και της ΝΔ.à
Ο ΣΥΝ-ΣΥΡΙΖΑ, και τα άλλα κόμματα του «ευρωμονόδρομου» δεν μπορούν να υποστηρίξουν ή να εγγυηθούν καμιά φιλολαϊκή πρόταση.
ΥΠΑΡΧΕΙ ΔΙΕΞΟΔΟΣ ΣΗΜΕΡΑà Στην αλλαγή των συσχετισμών στο συνδικαλιστικό κίνημα.
Στην οργανωμένη αντίσταση και τους αγώνες με τις αντιμονοπωλιακές δυνάμεις του συνδικαλιστικού κινήματος, την ΠΑΣΕΒΕ, που μπορούν να βάλουν φραγμό στα βάρβαρα αντιλαϊκά μέτρα.à
Στην κοινή δράση με τα άλλα λαϊκά στρώματα, την εργατική τάξη και την φτωχή αγροτιά, με τη νεολαία των λαϊκών δυνάμεων, που μπορούν να κτίσουν ένα λαϊκό μέτωπο αντίστασης και πάλης που θα διευκολύνει την συγκέντρωση των λαϊκών δυνάμεων, ικανό να φέρει τα πάνω κάτω.à
ΥΠΑΡΧΕΙ ΕΛΠΙΔΑ ΓΙΑ ΤΟ ΑΥΡΙΟà
Στην λαϊκή εξουσία και την λαϊκή οικονομία, που μπορεί να εξασφαλίσει όσα σου στερούν τα μονοπώλια και η εξουσία τους, να επιταχύνει την κοινωνική πρόοδο και να υπηρετήσει την λαϊκή ευημερία.
ΣΤΙΣ ΒΟΥΛΕΥΤΙΚΕΣ ΕΚΛΟΓΕΣ ΜΟΝΟ Η ΨΗΦΟΣ ΣΤΟ ΚΚΕ μπορεί να δώσει πνοή στους αγώνες, να ενισχύσει την ανάπτυξη της λαϊκής πάλης.
Μόνο η συμπόρευση με το ΚΚΕ ανοίγει προοπτικές.à ζωτικές λαϊκές ανάγκες και οι εργαζόμενοι σε αυτά θα απολάμβαναν δικαιωμάτων και ανθρώπινων συνθηκών δουλειάς.
