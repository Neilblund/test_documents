βασικό στοιχείο του Προγράμματος είναι ότι η Ελλάδα θα ανακτήσει τα επίπεδα ευημερίας που είχε πριν την κρίση πολύ πιο σύντομα απ' ό,τι άλλες χώρες που βρέθηκαν σε τέτοια κατάσταση.
Και σε ΑΕΠ και σε θέσεις εργασίας.
Οι επτά ηγετικοί τομείς για το Αναπτυξιακό Σχέδιο 2015-2021
1. Τομέας Αγροτικής Ανάπτυξης: Θα συνεισφέρει πρόσθετα 13 δισεκατομμύρια ευρώ και 315 χιλιάδες πρόσθετες θέσεις εργασίας.
2. Τουρισμός: Θα συνεισφέρει πρόσθετα 16,5 δισεκατομμύρια ευρώ και 225 χιλιάδες θέσεις εργασίας.
3. Ενέργεια και Περιβαλλοντική Βιομηχανία (ανανεώσιμες πηγές, διαχείριση υδάτων, επεξεργασία στερεών και υγρών αποβλήτων - χωρίς τα έσοδα από τον ΤΑΠ και από την εξόρυξη υδρογονανθράκων):  Θα συνεισφέρει 9,5 δισεκατομμύρια και 40 χιλιάδες θέσεις εργασίας.
4. Έρευνα και Τεχνολογία: Με τις πιο συντηρητικές εκτιμήσεις, θα συνεισφέρει 2 δισεκατομμύρια ευρώ και 50 χιλιάδες νέες θέσεις εργασίας.
5. Ναυτιλία: Θα συνεισφέρει 8,5 δισεκατομμύρια στο ΑΕΠ και 70 χιλιάδες νέες θέσεις εργασίας.
6. Διαμετακομιστικό εμπόριο (Ιοςΐεΐΐτε) - Μεταφορές: Θα συνεισφέρει 2,5 πρόσθετα δισεκατομμύρια στο ΑΕΠ και 65 χιλιάδες θέσεις εργασίας.
7. Βιομηχανία φαρμάκων: Θα συνεισφέρει πρόσθετα 2 δισεκατομμύρια και 25 χιλιάδες πρόσθετες θέσεις εργασίας.
Σύνολο μέχρι το 2021:54 δισεκατομμύρια πρόσθετο ΑΕΠ και 770 χιλιάδες θέσεις εργασίας.
Δεν συμπεριλαμβάνονται
όλη η υπόλοιπη οικονομία, και κυρίως οι εμπορεύσιμες υπηρεσίες (εμπόριο, λιανεμπόριο, διαφήμιση, τεχνικές συμβουλευτικές υπηρεσίες, ιδιωτική ιατρική κλπ).
ο Κατασκευαστικός κλάδος, οικοδομή και έργα.
η Βιομηχανία Μετάλλων και Δομικών υλικών που έχει και μεγάλες εξαγωγικές επιδόσεις.
η αξιοποίηση και προβολή της πολιτιστικής μας κληρονομιάς, όπου θα δοθεί μεγάλη έμφαση.
ο κλάδος έρευνας εξόρυξης και επεξεργασίας υδρογονανθράκων, όπου οι πρώτες ενδείξεις από το φυσικό αέριο και κυρίως τον υποθαλάσσιο πλούτο, είναι εξαιρετικά ενθαρρυντικές.
οι αδειοδοτήσεις και για έρευνα και για εξόρυξη σε διάφορες περιοχές της Ελλάδας και του θαλάσσιου χώρου της, δεν είναι πια στα λόγια.
Άρχισαν και προχωρούν.
Και αποκαλύπτουν δυνατότητες να πρωτοστατήσει η Ελλάδα στον ενεργειακό εφοδιασμό της Ευρώπη.
Πράγμα, βέβαια που και την Ευρώπη ενδιαφέρει ιδιαίτερα.
Κι αυτά όλα είναι ίσως πολύ μεγαλύτερα απ' όλα όσα συζητάμε εδώ.
Και δεν είναι μακριά στο μέλλον.
Κι αυτά όλα είναι εθνικές επιλογές όχι κομματικές.
Είναι στρατηγικό μίγμα κι όχι παραταξιακό τέχνασμα
Συμπέρασμα: Σε λίγα χρόνια η Ελλάδα θα έχει πιάσει τα προ της κρίσης επίπεδα και σε ΑΕΠ και σε απασχόληση
Και μάλιστα, κάθε μέρα από δω και μπρός, θα είναι καλύτερη από την προηγούμενη.
Πράγμα που δεν έγινε, δυστυχώς, σε περιπτώσεις άλλων χωρών σε κρίση, όπως η Αργεντινή.
Που πτώχευσε το 2002 και ακόμα ταλαιπωρείται.
Ανάπτυξη με Επενδύσεις
Επειδή «ανάπτυξη» στην δική μας λογική και στη λογική κάθε σύγχρονης χώρας, σημαίνει επενδύσεις, πόσες επενδύσεις χρειάζονται στην επόμενη πενταετία για να υλοποιηθούν αυτοί οι στόχοι;
Απάντηση: 150 δισεκατομμύρια
Και από πού θα προκύψουν αυτά; Γιατί σωστός σύγχρονος σχεδιασμός είναι να υπολογίζεις και να βρίσκεις: και πόσα και από πού και πώς
Νοικοκυρεμένα πράγματα:€38 δις απο το ΕΣΠΑ και από άλλους κοινοτικούς πόρους
€6 δις απο Εθνικούς πόρους
€106 δις απο επενδύσεις κάθε είδους
Στόχος: Να γίνει η Ελλάδα παγκόσμιος πρωταθλητής ανάπτυξης, ανταγωνιστικότητας και ευημερίας.
ΑΝΑΣΥΓΚΡΟΤΗΣΗ ΚΟΙΝΩΝΙΚΟΥ ΚΡΑΤΟΥΣ I ΕΛΛΑΔΑ 2021
Σημαντικότατη τομή είναι και η ανασυγκρότηση του Κοινωνικού κράτους, ώστε να γίνει δίκαιο, ασφαλές και αποτελεσματικό, με διαφάνεια, για να διαφυλάσσει την ανταποδοτικότητα των εισφορών και την επιβίωση των ταμείων.
Ανασυγκρότηση του κράτους
Με ταχύτητα στην απονομή συντάξεων.
Με χτύπημα της απίστευτης διαφθοράς που υπήρχε. Και της σπατάλη.
Με διάκριση ανάμεσα στις ανταποδοτικές εισφορές για τους ασφαλισμένους και στα προνοιακά επιδόματα για τους πιο αδύναμους και τους ανασφάλιστου.
Με σταδιακή κατάργηση των στρεβλώσεων και των αδικιών.
Στη δική μας λογική, οι εισφορές των ασφαλισμένων στα ταμεία τους είναι ιερές.
Δεν μπορούν να τις λεηλατούν, οι χαριστικές συντάξεις ή η προνομιακή μεταχείριση κάποιων σε βάρος όλων των υπολοίπων.
Χαρακτηριστικό παράδειγμα: το πρόβλημα με τις «συντάξεις των 40δων» που επιβαρύνει διπλά τα ταμεία:
Μειώνει τα έσοδά τους (αφού χάνονται εισφορές), ενώ αυξάνει και τις δαπάνες τους (αφού προστίθενται πρόωρες συντάξεις).
Το ποσοστό των νέων συνταξιούχων κάτω των 62 ετών, είναι 76% για το Δημόσιο και 64% για το ΙΚΑ.
Και σε ορισμένες περιπτώσεις φτάνει το 92% Τέτοιες σκανδαλώδεις αποκλίσεις από τα γενικά όρια συνταξιοδότησης δεν υπάρχουν σε καμία άλλη ευρωπαϊκή χώρα.
Δεν πρόκειται να προβουμε σε κανέναν αιφνιδιασμό ανατρέποντας οικογενειακούς προγραμματισμούς.
Οι προκλητικές περιπτώσεις θα εξαλειφθούν σταδιακά.
Με την ενιαία ηλεκτρονική Βάση Πληρωμής Συντάξεων «Ήλιος» που δημιουργήσαμε, πετυχαίνουμε για πρώτη φορά σαρωτικές διασταυρώσεις στοιχείων.
Κι έτσι εντοπίσαμε δεκάδες χιλιάδες συντάξεις μαϊμού και επιδόματα μαϊμού.
-Το «ασφαλιστικό βιογραφικό», που δημιουργήσαμε δίνει οριστική λύση στο χρόνιο πρόβλημα ενημέρωσης και αναμονής για την έκδοση σύνταξης.
Μέσω του συστήματος «ΑΤΛΑΣ», καταχωρούμε ηλεκτρονικά το σύνολο του ασφαλιστικού βίου των εργαζομένων της χώρας.
Με την αξιοποίησή του, η έκδοση και η απονομή σύνταξης θα είναι ζήτημα λίγων ημερών, μέσα στο 2015. Από χρόνια που ήταν κάποτε.
Ολοκληρώνουμε εντός του 2015 την κωδικοποίηση και απλοποίηση της ασφαλιστικής νομοθεσίας.
Πρόκειται για περίπου 8.000 νόμους και κανονιστικές διατάξεις, σε περισσότερες από 38.000 σελίδες
Καταργήσαμε τη θεώρηση των βιβλιαρίων ασθενείας για 10 εκατομμύρια ασφαλισμένους, με αποτέλεσμα να σταματήσουν ένα εκατομμύριο επισκέψεις ετησίως στα ασφαλιστικά ταμεία.
Αυτή είναι μια αυτονόητη απαλλαγή των ασφαλισμένων από τα βάσανα της γραφειοκρατίας.
Εγγυόμαστε
Δεν θα υπάρξουν μειώσεις σε συντάξεις και εισοδήματα.
Ο ΕΝΦΙΑ θα μειωθεί κι άλλο//|,
με αρχή από το 2015 και θα δοθεί απευθείας στην Τοπική Αυτοδιοίκηση.
-Το επίδομα στους υπερήλικες ομογενείς, Βορειοηπειρώτες και Ποντίους θα επιστραφεί κι έτσι θα αποκατασταθεί μια μεγάλη αδικία.
Θα παραμείνει πλήρως προστατευμένη η πρώτη κατοικία.
Την οποία προστατεύσαμε μέχρι σήμερα, περισσότερο απ' οποιαδήποτε χώρα βρέθηκε σε τέτοια κρίση.
ΜΕΤΑΡΡΥΘΜΙΣΕΙΣ ΓΙΑ ΑΝΤΑΓΩΝΙΣΤΙΚΟΤΗΤΑ I ΕΛΛΑΔΑ 2021
Το όραμά μας για μια νέα δυναμική Ελληνική οικονομία ήδη υλοποιείται! Και βασίζεται στις δομικές μεταρρυθμίσεις που άρχισαν να εφαρμόζονται από το 2012. Όμως, στα επόμενα χρόνια θα πάμε πολύ πιο πέρα. Και πολύ πιο ανατρεπτικά.
Μεταρρυθμίσεις που δημιουργούν ευνοϊκό επενδυτικό κλίμα και διευκολύνουν την επιχει ρηματικότητα
Απλοποιούμε τηυ αδειοδότηση νέων επενδύσεων, την έναρξη νέων επιχειρήσεων, αλλά και την έναρξη επαγγέλματος.
Κι αυτή η απλούστευση που άρχισε με το Οηε-5τορ-5Ηορ και με το Ρθ5ΐ ίτοτΙι, γενικεύεται πλέον παντού.
Και επεκτείνεται σε πολλές εκατοντάδες οικονομικές δραστηριότητες.
Τεράστια κενά δεκαετιών καλύπτονται.
Και ένα χάος που επικρατούσε απέναντι στην επιχείρηση μπαίνει σε τάξη και νοικοκυρεύεται.
Με ορθολογισμό και διαφάνεια
Μεταρρυθμίσεις που ενισχύουν την ανταγωνιστικότητα και εξαλείφουν τα «εμπόδια εισόδου» νέων επιχειρήσεων.
Απελευθέρωση των «κλειστών επαγγελμάτων», που αποτελούν σοβαρή στρέβλωση ανταγωνισμού.
Αλλά και κοινωνική αδικία.
Καταργήθηκαν ή καταργούνται τέτοιες στρεβλώσεις σε τομείς όπως; λιανικό εμπόριο, κατασκευαστικά υλικά, επεξεργασία τροφίμων, οδικές μεταφορές και αγορά ενέργειας.
Στον Τουρισμό, μόνον η κατάργηση του «καμποτάζ», έφερε εκατομμύρια πρόσθετους τουρίστες στην Ελλάδα, που δεν τους άφηναν καν να προσεγγίσουν με κρουαζιερόπλοιο στα λιμάνια της.
Μόνον φέτος από κρουαζιερόπλοια ήλθαν 2,5 εκατομμύρια τουρίστες. Και δισεκατομμύρια σε επί πλέον τουριστικό εισόδημα.
Στη διεθνή κατάταξη έναρξης νέων επιχειρήσεων, η Ελλάδα βρισκόταν στην 147η θέση το 2012.
Μέσα σε δυο χρόνια, στον τομέα αυτόν, σύμφωνα με την κατάταξη της Παγκόσμιας Τράπεζας, η Ελλάδα ανέβηκε 111 θέσεις Βρίσκεται πλέον στην 36η από την 147η. ενώ ήδη ανεβαίνει κι άλλο.
Πρόκειται για την πιο αλματώδη άνοδο που σημειώθηκε ποτέ από χώρα.
Μέχρι στιγμής έχουν ήδη εισπραχθεί €3,1 δισ. από συνολικές συμφωνίες €7,7 δισ.
Ανάμεσα τους περιλαμβάνεται, ασφαλώς και η επένδυση στο Ελληνικό που είχε «στοιχειώσει» επί δώδεκα χρόνια.
Στα ποσά αυτά, όμως, δεν περιλαμβάνονται τα πρόσθετα 1,4 δισεκατομμύρια από τις συμβάσεις παραχώρησης 14 περιφερειακών αεροδρομίων που έκλεισε πρόσφατα.
Τα επόμενα χρόνια οι μελέτες προβλέπουν να εισπραχθούν πενταπλάσια από όοα μέχρι τώρα
Διευκολύναμε τις νέες προσλήψεις και απομακρύναμε τα εμπόδια στη δημιουργία νέων θέσεων εργασίας.
Με σημαντικό τη γενναία μείωση των ασφαλιστικών εισφορών, για πρώτη φορά στην Ελλάδα κατά πέντε ποσοστιαίες μονάδες.
Διευκολύναμε τις προσλήψεις σε καλές εποχές και αποθαρρύναμε το κλείσιμο των επιχειρήσεων σε περιόδους ύφεσης.
Γι' αυτό είναι πολύ θετική εξέλιξη για τους εργαζόμενους.
Κι ακόμα πιο θετική για τους άνεργους, αλλά και για τους νέους, που προσπαθούν υα μπουν για πρώτη φορά στην αγορά εργασίας.
Υλοποιήσαμε το πρωτοποριακό πληροφοριακό σύστημα «ΕΡΓΑΝΗ» που καταγράφει σε πραγματικό χρόνο ποιοι προσλαμβάνονται και ποιοι απολύονται σε όλη την οικονομία καθημερινά.
Κι έχει πλήρη συγκεντρωτικά στοιχεία της απασχόλησης συνεχώς.
Καταπολεμούμε αποτελεσματικά την αδήλωτη και ανασφάλιστη εργασία, μέσω του Επιχειρησιακού Σχεδίου «ΑΡΤΕΜΙΣ».
Μειώνοντας το κόστος συμμόρφωσης των επιχειρήσεων και αυξάνοντας δραστικά το κόστος εκείνων που παρανομούν.
Προχωράμε στον εξορθολογισμό της συνδικαλιστικής νομοθεσίας στη χώρα μας.
Ώστε να υπάρξει πλήρης προστασία των συνδικαλιστικών ελευθεριών, αλλά όχι ασυδοσία συντεχνιών.
Και να ισορροπήσουν τα εργασιακά δικαιώματα από τη μία με την απρόσκοπτη ανάπτυξη της επιχειρηματικότητας από την άλλη.
Δεν μπορεί να κλείνουν επιχειρήσεις από απεργίες που αποφασίζει συνήθως μια μικρή μειοψηφία, με αντίθετους τους περισσότερους εργαζομένους.
Όλα αυτά είναι τομές και ανατροπές χωρίς προηγούμενο.
Μέχρι τώρα προωθήσαμε:Τη δραστική μείωση της απασχόλησης στο δημόσιο.
Την εισαγωγή της αξιολόγησης και της λογοδοσίας
και το Ηλεκτρονικό κράτος
Προωθήσαμε την ηλεκτρονική εφορία.
Την ηλεκτρονική καταγραφή απασχόλησης σε πραγματικό χρόνο.
Την ηλεκτρονική καταγραφή των ασφαλιστικών εισφορών των εργαζομένων από το 1994 σε όλα τα ταμεία και σύντομα για το σύνολο του εργασιακού βίου τους.
Την ηλεκτρονική καταγραφή δημόσιας περιουσίας.
Και ηλεκτρονικά πιστοποιητικά κάθε είδους.
Πράγματα που άλλοτε ήθελαν εβδομάδες ή μήνες, τώρα ολοκληρώνονται σε ελάχιστο χρόνο, συχνά με το πάτημα ενός κουμπιού, από το σπίτι του χρήστη.
Κι ακόμα; ηλεκτρονικές πληρωμές ηλεκτρονική τιμολόγηση, ηλεκτρονική συνταγογράφηση για να ελεγχθεί η σπατάλη στο κύκλωμα του φαρμάκου, απλούστευση εισαγωγών-εξαγωγών στα τελωνεία με το σύστημα ΙΌΙδ-ηβί.
Και το Εθνικό Σύστημα Ηλεκτρονικών Δημόσιων Συμβάσεων, μέσω του οποίου θα πραγματοποιείται ηλεκτρονικά όλη η διαγωνιστική διαδικασία και η διαφανής παρακολούθηση μίας δημόσιας σύμβασης.
Μειώθηκαν, ακόμα, οι θέσεις ευθύνης σε πολλές υπηρεσίες του δημοσίου κατά 40%.
Για να οας δώσω ένα παράδειγμα: Σε μεγάλο νησί ο Δήμος είχε 160 υπαλλήλους και το οργανόγραμμά ίου περιλάμβανε 90 «τμηματάρχες»!
Οι άξιοι δημόσιοι υπάλληλοι μόνο να ωφεληθούν έχουν από την αξιολόγηση και τη λογοδοσία!
Γιατί θα τους επιτρέψει και να διακριθούν και να ανταμειφθούν καλύτερα.
Ενώ ως τώρα ήταν διάχυτη η ισοπέδωση των πάντων.
Για να χτυπηθεί η διαφθορά προωθήσαμε συστήματα ελέγχου διακίνησης καυσίμων, τοποθετώντας συσκευές ακτίνων-χ σε όλες τις πύλες εισόδου τις χώρας.
Ο σχετικός διαγωνισμός ξεκίνησε και έχει προχωρήσει.
Τα οικονομικά στοιχεία της κυβέρνησης δημοσιοποιούνται σε πραγματικό χρόνο ηλεκτρονικά, όπως και του Κοινοβουλίου.
Για τον έλεγχο του μεγάλου πλούτου έχουν ήδη ελεγχθεί 726 περιπτώσεις και βεβαιώθηκαν πρόστιμα πάνω από 400 εκατομμύρια.
Σε όλους  τους Οργανισμούς Τοπικής Αυτοδιοίκησης ήδη προωθούνται εξονυχιστικοί έλεγχοι δαπανών, πληρωμών και τήρησης της νομιμότητας.
Αυτό γίνεται κυρίως, με την ενοποίηση ηλεκτρονικών συστημάτων που έχει ήδη αρχίσει.
Πιλοτική εφαρμογή «σύζευξης» των ηλεκτρονικών στοιχείων του εισοδήματος με τη βάση δεδομένων της ακίνητης περιουσίας, έδειξε μεγάλο αριθμό φορολογούμενων που δήλωναν επί πολλά χρόνια εισόδημα κάτω από το αφορολόγητο.
Δηλαδή δεν πλήρωναν φόρο.
Και βρίσκονται σήμερα με μεγάλη ακίνητη περιουσία.
Κι αυτά έρχονται αυτόματα στην επιφάνεια πια.
-Με την ηλεκτρονική διασταύρωση δαπανών και περιουσιακών στοιχείων, επιταχύνεται ο ρυθμός ολοκλήρωσης των υποθέσεων από τις ελεγκτικές υπηρεσίες.
Χωρίς να είναι απαραίτητη η επαφή του φορολογούμενου με την έφορο.
Προχώρησε αποφασιστικά η μετάβαση στην ψηφιακή εποχή με την καθιέρωση ηλεκτρονικών εφαρμογών για τις φορολογικές δηλώσεις, τις αιτήσεις ρύθμισης, την ηλεκτρονική τιμολόγηση, τα παράβολα και τις ηλεκτρονικές πληρωμές.
Αυτές οι εφαρμογές επιταχύνουν εξαιρετικά τις συναλλαγές των φορολογουμένων με το Δημόσιο, αλλά και βοηθούν στην καταπολέμηση της φοροδιαφυγής και την αύξηση της φορολογικής συμμόρφωσης.
Ήδη πάνω από 95% των φορολογούμενων στην Ελλάδα υποβάλλουν και διορθώνουν δηλώσεις εισοδήματος ηλεκτρονικά.
Κι αυτό είναι μια ανατροπή αδιανόητη μερικά χρόνια πριν...
Μόνο από τα «άμεσα» μέτρα κατά της φοροδιαφυγής, ο Προϋπολογισμός έχει έοοδα ύψους πολλών εκατοντάδων εκατομμυρίων το χρόνο, που σημαίνει ότι πιάνεται εισόδημα που διέφευγε, ύψους άνω των 2 δισεκατομμυρίων ετηοίως.
Μαζί με τα «έμμεσα» μέτρα το χτύπημα της φοροδιαφυγής φτάνει πολύ περισσότερα.
Μειώθηκε η φορολογική επιβάρυνση για μισθωτούς και συνταξιούχους με ατομικό ετήσιο εισόδημα μέχρι 23.000 Ευρώ.
Και ο ανώτατος συντελεστής φορολογίας εισοδήματος μειώθηκε από το 45% στις 42%.
Μειώθηκε ο ΦΠΑ στην εστίαση από 23% στο 13%.
Μειώθηκε ο Ειδικός Φόρος Κατανάλωσης στο πετρέλαιο θέρμανσης κατά 30%
Μειώθηκε η έκτακτη εισφορά αλληλεγγύης, επίσης κατά 30%.
Μειώθηκε ο φόρος στα μερίσματα από 25% σε 10%.
Μειώθηκε κατά 15% ο φόρος ακινήτων από το 2012 στο 2013.
Στη συνέχεια μειώθηκε ακόμα περισσότερο η επιβάρυνση για τη μεγάλη πλειοψηφία των φορολογουμένων, με τις αλλαγές στη φορολογία των ακινήτων το 2014.
Επίσης μειώθηκε ο φόρος ενοικίων στο 11 % μέχρι 11 χιλιάδες το χρόνο.
Και στο 33% για τα ποσά που υπερβαίνουν το όριο αυτό.
Ενώ πριν έφτανε το 40% για τις περισσότερες περιπτώσεις..
Απαλλάχθηκαν από την υποχρέωση υποβολής δήλωσης και καταβολής ΦΠΑ, επιχειρήσεις, με ακαθάριστα έσοδα, μέχρι δέκα χιλιάδες ευρώ. Από 1 ης Ιανουάριου 2015, μπορούν να υπαχθούν περισσότερες από 400.000 επιχειρήσεις.
Από την άλλη πλευρά, στις επιχειρήσεις με τζίρο ως 500.000 ευρώ, δόθηκε η δυνατότητα να καταβάλουν ΦΠΑ μόνο όταν το τιμολόγιο πληρωθεί, ενισχύοντας σημαντικά τη ρευστότητά τους.
Καταργήθηκε η εκκαθαριστική δήλωση ΦΠΑ, καθώς και η αίτηση επιστροφής του φόρου.
-Μειώθηκε ο φόρος μεταβίβασης από 10% σε 3%, και αναστείλαμε το φόρο υπεραξίας ακινήτων για τα δύο επόμενα χρόνια.
Ρυθμίσαμε τις ληξιπρόθεσμες φορολογικές οφειλές μέχρι και σε 100 δόσεις, χωρίς περιοριστικές προϋποθέσεις.
Εκατοντάδες χιλιάδες φορολογούμενοι έχουν ήδη σπεύσει να επωφεληθούν.
Και θα προσέλθουν κι άλλοι.
Ενισχύσαμε την προστασία από τις κατασχέσεις των μισθών και των συντάξεων μέχρι και το ποσό των 1.500 ευρώ.
Επίσης, θεσπίσαμε ενιαίο επίδομα στήριξης τέκνων από το πρώτο παιδί, καθώς και πρόσθετο ενισχυμένο ειδικό επίδομα σε τρίτεκνες και πολύτεκνες οικογένειες.
Καταργήσαμε τον γραφειοκρατικό Κώδικα Βιβλίων και Στοιχείων, θεσπίζοντας νέο νόμο για τα Ελληνικά Λογιστικά Πρότυπα.
Σταδιακή μείωση του ΕΝΦΙΑ, ξεκινώντας από το 2015.
Ώστε, τελικά να αποφέρει έσοδα κάτω από το 1 % του ΑΕΠ. Από το 1,43% όπου βρίσκεται σήμερα.
Και κυρίως, να αποδοθεί απευθείας στην Τοπική Αυτοδιοίκησης. Ώστε να γίνει η Τοπική Αυτοδιοίκηση αληθινά αυτόνομη, υπεύθυνη και αναπτυξιακή.
Κι όχι «ζητιάνος» του κρατικού προϋπολογισμού ή εστία σπατάλης και διαφθοράς.
Μείωση των φορολογικών συντελεστών εισοδήματος σε όλη την κλίμακα.
Με τον ανώτατο συντελεστή να υποχωρεί τελικά στο 33%, από 42% που είναι σήμερα και από 45% που ήταν πριν από την κρίση.
Μείωση των φορολογικών συντελεστών των επιχειρήσεων σταδιακά, ώστε να φθάσει τελικά στο 15%.
Ο ενιαίος φόρος επιχειρηματικών κερδών θα αποτελέσει τη μεγαλύτερη ανατροπή στο φορολογικό καθεστώς της χώρας.
Καθιέρωση της φορολογικής έκπτωσης και σε εισοδήματα από ατομικές επιχειρήσεις και ελευθέρια επαγγέλματα.
Επεκτείνουμε τη δυνατότητα καταβολής ΦΠΑ μόνο όταν το τιμολόγιο πληρωθεί σε επιχειρήσεις με τζίρο μέχρι και 2 εκατομμύρια ευρώ.
Εξετάζουμε την επέκταση της απαλλαγής από το ΦΠΑ για επιχειρήσεις με τζίρο μέχρι και 20.000 ευρώ.
Με τα σύγχρονα ελεγκτικά εργαλεία που έχουμε ήδη υιοθετήσει, μπορούμε επιτέλους να καταργήσουμε τα τεκμήρια διαβίωσης και το φόρο που προκύπτει από τέτοια ξεπερασμένα «τεκμήρια».
Επίσης θα καταργήσουμε «το πόθεν έσχες» για την πρώτη κατοικία.
Διερευνούμε την επέκταση της απαλλαγής ΦΠΑ από την πρώτη κατοικία, για Έλληνες και ξένους πολίτες, για να τονώσουμε τον κατασκευαστικό κλάδο.
Θα προχωρήσουμε σε κίνητρα για τον επαναπατρισμό κεφαλαίων από το εξωτερικό, όπως έχουν κάνει αρκετές άλλες ευρωπαϊκές χώρες.
Με τεράστια μάλιστα επιτυχία.
Όπως συνέβη στο Βέλγιο και την Ιταλία.
Αυτό θα ενισχύσει την κεφαλαιακή βάση του τραπεζικού μας συστήματος και την απαραίτητη ρευστότητα στην πραγματική οικονομία.
