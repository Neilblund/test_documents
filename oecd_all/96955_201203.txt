Programové ciele strany MOST-Híd pre parlamentné voľby v roku 2012
sLEN ZODPOVEDNE
Základom nášho volebného programu sú myšlienky a princípy s ktorými strana Most-Híd pred zhruba 2,5 rokmi vznikla a sú zakotvené v programe 2. snemu strany z 12. septembra 2009.
Doterajší vývoj plne potvrdil životaschopnosť strany Most -Híd ako aj správnosť jej programových priorít.
Preniesli sa aj do parlamentného volebného programu Podnet 2010, ktoré z dôvodu skrátenia volebného obdobia nebolo možné splniť.
Oprávnene sa stávajú základom predkladaného programu, ktorý je obohatený o aktivity v oblasti transparentnosti, v oblasti angažovania žien v ekonomike a
v oblasti výchovy a vzdelávania rómskych detí a mládeže.
V popredí nášho záujmu budú stáť úlohy, ktoré je nutné učiniť v záujme zachovania stability v krajine.
Dianie v Európe a na svetových finančných trhoch nás zaväzuje k tomu, aby všetky konkrétne a realizovateľné aktivity smerovali na jednej strane k zodpovednej hospodárskej politike a na druhej strane k čo najmenšiemu možnému zaťažovaniu občanov.
Strach a obavy z budúcnosti, ktoré sú badateľné u väčšiny obyvateľov Slovenskej republiky, nás nútia urobiť maximum pre zachovanie existujúcich sociálnych istôt, hlavne u sociálne odkázaných skupín obyvateľov.
Program strany Most-Híd sa sústreďuje na priority a je oslobodený od všeobecných ustanovení.
Ciele obsiahnuté vo volebnom programe vychádzajú zo štyroch politických a programových priorít, ktoré prijal Republikový výbor
strany 22.10.2011.
I.        Spolupráca je základom  demokratickej,  stabilnej  a  zodpovednej  politiky
Strana Most-Híd je presvedčená, že jedine schopnosť spolupracovať posúva život ďalej.
Politici, ktorí odmietajú spoluprácu, dohody, ochotu pristupovať k zdravým, veci prospešným kompromisom, škodia Slovensku, škodia jeho občanom.
Spolupráca si vyžaduje zdravú mieru sebavedomia, ale takú istú mieru pokory a korektnosti.
Takúto politiku potrebuje Slovensko a jej občania.
Sme presvedčení, že odmietanie spolupráce na všetkých úrovniach a vo všetkých oblastiach života vedie krajinu, spoločenstvá, ale aj jedinca do izolácie.
II.  Miesto  Slovenska je  v  Európskej  únii
V novodobej histórii Slovenska, je skutočnosť, že sa stalo plnohodnotným členom Európskej únie a Eurozóny, najpozitívnejším posunom.
Tento fakt platil v časoch úspešných a musí platiť aj v časoch horších.
A ak sa niekto v tomto spoločenstve správa nezodpovedne a tvrdohlavo, tak ho musíme riešiť v rámci Európy, v rámci tých štruktúr, ktorých sme členom a nie proti nim.
A už vôbec nie na úkor občanov Slovenska.
Obetovať pozíciu Slovenska v rámci EÚ v prospech vlastného politického úspechu je hazard, ktorý strana Most-Híd odsudzuje a ktorý si Slovensko už nikdy nesmie dovoliť.
Strana most je zástancom, udržateľného a inkluzívneho rastu.
III.  Zodpovedná hospodárska politika pre Slovensko, jeho regióny a občanov
Občania očakávajú od zodpovednej vlády zodpovedný prístup k hospodáreniu štátu.
Nie rozdávanie a šafárenie s peniazmi daňových poplatníkov, to nie je dlhodobo udržateľné.
Za uplynulý rok boli naštartované procesy a kroky smerujúce k ozdraveniu verejných financií, k zvládnutiu ťažkých situácií, ktoré prináša dianie na svetových hospodárskych trhoch.
Žiaľ, nemohli byť zrealizované.
Slovensko bude čeliť, tak ako celý svet, veľmi ťažkej hospodárskej situácii.
Opatrenia, ktoré bude musieť prijímať nová vláda, nebudú ľahké.
Bolo by nezodpovedné sľubovať niečo iné.
Bude záležať na tom, aby politickí partneri dokázali nájsť zdravý kompromis a rovnováhu medzi ozdravnými, protikrízovými opatreniami na strane jednej, a sociálnymi a solidárnymi krokmi na strane druhej.
V záujme tých občanov, ktorí to najviac potrebujú  -detí, starších , chorých  a sociálne odkázaných.
IV.   Slovensko  je  miestom  porozumenia a  pokojného spo lunažívania väčšinového  národa a príslušníkov národnostných m enšín
Slovensko je multietnická krajina a iná alternatíva, ako spolupráca v tejto oblasti neexistuje.
Tento postoj strana Most-Híd považuje za jediný správny a demokratický.
Strana Most-Híd je otvorená na spoluprácu so všetkými politickými partnermi, ktorí súhlasia s tým, že otázky dotýkajúce sa národnostných menšín žijúcich na území Slovenska sa riešia so slovenskou vládou  a s politickými partnermi na Slovensku.
Sme politickými partnermi pre všetkých, ktorí odmietajú politiku konfrontácie
a akceptujú, že požiadavky menšinových komunít sú prirodzené, sú legitímnym predmetom politickej diskusie a požiadavky  smerujúce k hodnotnejšiemu životu menšín na Slovensku nepovažujú za ohrozenie suverenity štátu, ani za prejav nenávisti k väčšinovému národu.
Zodpovedná hospodárska politika ako základ stability v krajine
1) Podnikanie je pre hospodársky rast kľúčové a zaslúži si uznaniea ochranu spoločnosti.
Potrebujeme vyváženú vynutiteľnosť práva priochrane férového podnikania, ale pri postihu neférových praktík.
2)  Podporu podnikania sústrediť na malé a stredné podniky, ktoré tvoria chrbtovú kosť ekonomiky.
Zaviesť vzdelávacie a ekonomické stimuly pre domáce malé a stredné podniky – tieto sa vedia svojou flexibilitou najrýchlejšie prispôsobiť zmeneným podmienkam a sú zdrojom pre tvorbu nových pracovných miest v regiónoch.
3)  Podporu zahraničným subjektom neposkytovať tam, kde existuje domáca konkurencia.
4)  Namiesto čiastkových podpôr a dotácie cez rôzne agentúry spracovať ucelený systém podpory malých a stredných podnikateľov.
Túto podporu zastrešiť jedným centrom a efektívnosť podpory pravidelne vyhodnocovať.
5)  Iniciovať -aj smerom na EÚ – zjednodušenie získavania zdrojov z fondov EÚ, ktoré je v súčasnosti značne prebyrokratizované
6)  Naštartovať podmienky na poskytovanie rizikového kapitálu na Slovensku
7)  Zvýšiť cielenú podporu rozvoja inovačnej výkonnosti slovenských podnikov pre udržanie , resp. rast konkurencieschopnosti ekonomiky smerom k inteligentnému rastu
8)  Každoročne vyhodnocovať inovatívne podniky a ich schopnosť a ochotu spolupracovať s akademickou obcou – cez silnú inovačnú agentúru pod gesciou MH SR
9) Vybudovať 15 centier pre podporu podnikania žien (hlavne MSP) cestou networkingu a mentoringu
10) Vypracovať systém poskytovania mikropôžičiek pre začínajúce podnikateľov
11) Odstraňovať diskrimináciu žien v podnikaní a na pracovisku.
12) Podporiť domáci cestovný ruch zavedením zamestnaneckých dovolenkových poukazov.
Prosperujúci vidiek. Nedovážať ale vyrábať.
13) Vytvárať a podporovať vznik pracovných príležitosti v poľnohospodárstve.
Musíme vyrábať viac potravín a menej dovážať.
Zvýšiť podiel slovenských potravín na trhu, hlavne u čerstvých  potravín a u výrobkov s vyššou pridanou hodnotou.
14) Racionálne hospodárenie na pôde môže byť zdrojom nových pracovných príležitostí.
Zasadiť sa za účinnú a nekompromisnú ochranu poľnohospodárskej pôdy.
15) Všetky kroky v oblasti oživenia poľnohospodárskej prvovýroby smerovať aj k rastu konkurencieschopnosti týchto podnikov a produktov na domácom, ale aj európskom trhu.
16) Za dôležitý nástroj na podporu domácich výrobkov a ich predaja vidíme hlavne projekty vzdelávania zákazníkov spolu s iniciatívou "Značka kvality SK".
17) Nepoľaviť v aktivitách pri kontrole zdravotnej bezchybnosti potravín.
18) Naďalej chceme podporovať farmárske trhy ,t.j. predaj konečnému spotrebiteľovi, aby sa každý mohol dostať k čo najkvalitnejším a hlavne miestnym potravinám.
19) Považujeme za nevyhnutné vytvoriť a prijať dlhodobú stratégiu rozvoja poľnohospodárstva (min. do roku 2020) založenú na dohode a podpore širokého spektra účastníkov slovenského agrosektoru.
Naďalej sme presvedčení, že je nutné podporovať, aj ekonomickými stimulmi, malé a stredné poľnohospodárske podniky.
Zodpovedné kroky pre udržanie zamestnanosti
20) Práca ja dôležitá súčasť sebarealizácia dospelého človeka a nepracujúci sú nevyužívaným potenciálom spoločnosti.
Zvyšovanie miery zamestnanosti je kľúčovou súčasťou inkluzívneho rastu.
21) Naďalej sa zameriavať, okrem sofistikovaných investícií aj na výrobné podniky, na sezónne práce, ktoré dokážu zamestnať aj menej kvalifikovanú pracovnú silu.
22) Zvýhodniť podnikateľov, ktorí poskytujú podnikové štipendiá študentom a poskytujú možnosť zamestnať sa po skončení štúdia.
23) Pre osoby dlhšiu dobu nezamestnané vytvoriť programy „trade no aid“
24) Pokračovať v ďalšej finančnej decentralizácii a presúvať aktívnu politiku trhu práce na samosprávy, teda tam, kde ľudia žijú a kde by sa operatívnejšie mohli riešiť ich problémy.
25) Zabezpečiť efektívny program na podporu zamestnávania absolventov škôl.
26) Vypracovať celoslovenský program na prepojenie vzdelávacieho systému s trhom práce.
Účastníkov programu stimulovať daňovými úľavami.
27) Zlepšiť prístup k pracovným príležitostiam s osobitným dôrazom na dodržiavanie nediskriminačných praktík prístupu na pracovný trh znevýhodnených skupín obyvateľstva,
ako aj aktívne programy zamerané na trh práce, vzdelávanie a odbornú prípravu dospelých a podporu samostatnej zárobkovej činnosti.
Zodpovedný prístup k budovaniu infraštruktúry pre stabilitu a rozvoj regiónov
28) Dokončiť začaté práce na rýchlostných cestách R7, R2 a modernizovať v prvom rade cesty I. a II. triedy.
Bez infraštruktúry nemáme šancu pomôcť zaostávajúcim regiónom
29) Zabezpečiť racionálne využívanie fondov EÚ a venovať zvýšenú pozornosť novému rozpočtovému obdobiu 2014-2020.
Určiť priority, ktoré zohľadnia európske priority ale aj slovenské špecifiká.
30) Zásadne zreformovať odvodový systém, ktorý stále nemotivuje k účinnému výberu, tvorbe nových podnikateľských príležitostí a tvorbe pracovných miest.
31) Prostriedky z EU popri podpore orientovať na zvýšenie životnej úrovne ľudí v regiónoch
a to najmä cez obnovu miest a obcí,
cez rekonštrukciu miestnych komunikácií, škôl,
protipovodňové opatrenia
a trvalo udržateľný pôdohospodársky potenciál.
Zodpovednou politikou k zabezpečeniu základných sociálnych istôt
32) Naďalej vytvárať priaznivé podmienky na zakladanie rodín.
V sociálnom systéme nediskriminovať rodiny, kde jeden z členov domácnosti pracuje.
33) Vytvárať podmienky na zabezpečenie dôstojného miesta pre bývanie mladých.
Do tejto iniciatívy zapájať obce a vytvoriť stimuly pre zostávanie mladých na vidieku.
34) Zabrániť odlivu mladých, vzdelaných ľudí z krajiny a motivovať ich na návrat.
35) Adresnejšie poskytovať výsluhové a predčasné starobné dôchodky,
obmedziť súbeh poberania starobných a výsluhových dôchodkov s plným pracovným pomerom v štátnej a verejnej správe.
Valorizáciu dôchodkov riešiť pevnou čiastkou.
36) Zvýšiť sociálnu integráciu zdravotne postihnutých, seniorov a podporovať dobrovoľnícku prácu seniorov.
Tieto nasmerovať tak pre seniorov, ako aj pre detské domovy.
Zabezpečiť financovanie dlhodobej starostlivosti na princípe vyváženosti solidarity a zásluhovosti.
37) Podporovať projekt „Obecných sociálnych služieb“ (taxíkov, zásobovania, stravovania, upratovania...) určený pre seniorov a zdravotne postihnutých občanov.
38) Zriadiť Olympijskú doživotnú rentu pre všetkých olympijských medailistov Slovenska.
39)  Na základe  dôkladnej  štúdie   prehodnotiť  systém  pomoci v  hmotnej núdzi tak,  aby z abezpečil úroveň podpory z aručenej ústavou SR a  napomáhal v  procese  sociálneho  začleňovania, resp.  motivoval občanov k  účasti na t rhu práce  na princípe   inkluzívneho  rastu.
Efektívnosť v  zdravotníctve  prináša lepšiu kvalitu zdravotnej starostlivosti
40)   Vzhľadom  na  zmenu vekovej  štruktúry  obyvateľstva,  rast  rizikových fak torov nepriaznivo vplývajúcich na zdravie  občanov,   navrhujeme  vytvoriť  celoslovenský program  Prevencia 2020  tak,  aby  ku koncu desaťročia  bol plošne aplikovateľný  systém  bonusovej  podpory pre   občanov,  starajúcich sa o  svoje  zdravie.
Dlhodobé  uplatňovanie  takéhoto  programu môže  priniesť  zníženie  výdavkov ŠR v  kapitole  zdravotníctvo.
41) Zabezpečiť transparentné hospodárenie poskytovateľov ústavnej zdravotnej starostlivosti, ale aj primerané platby za poistencov štátu.
42) Zaviesť DRG ako platobnú metódu na úhradu zdravotnej starostlivosti pre poskytovateľov ústavnej zdravotnej starostlivosti, bez rozdielu právnej formy.
43) Zabezpečiť plošnú informatizáciu zdravotníctva (eHealth) – elektronické zdravotníctvo, Prostredníctvom eHealthu zvyšovať kvalitu a efektívnosť poskytovanej zdravotnej starostlivosti, znižovať chybovosť a duplicity, administratívne zaťaženie zdravotníctva a pacientov, zvyšovať spokojnosť občanov so systémom zdravotníctva financovaného z verejných zdrojov.
44) Zaviesť centrálne verejné obstarávanie pre veľké univerzitné a spádové nemocnice.
45) Posilniť postavenie lekárov prvého kontaktu a detských lekárov tak morálne, ako materiálne.
46) Naďalej zabezpečovať hodnotenie kvality poskytovanej zdravotnej starostlivosti a spokojnosti pacientov s poskytovanou zdravotnou starostlivosťou v pravidelných intervaloch, tak aby jeho výsledky boli verejne dostupné
47) Zachovať konkurenčné prostredie v zdravotnom poistení.
Systém verejného zdravotného poistenia s diferencovanými balíkmi služieb pre rôzne skupiny poistencov.
48) Vypracovať pravidlá a systém financovania dlhodobej zdravotnej starostlivosti o chronicky chorých, imobilných a geriatrických pacientov.
49) Podporovať programy zvyšovania prístupu k zdravotnej starostlivosti pre občanov zo segregovaných lokalít a oblastí koncentrovanej chudoby,
vrátane preventívnych programov zdravotnej starostlivosti a reprodukčného zdravia.
50)  Komplexne  riešiť  všetky formy pohotovostných le kárskych služieb.
Čistota a poriadok v ochrane a tvorbe životného prostredia
51) Tak, ako bolo plánované, najneskoršie v roku 2013 prijať Zákon o odpadoch.
Vypracovaním Programu odpadového hospodárstva chceme stanoviť ciele na predchádzanie vzniku odpadov a zamedzenie nezávislosti vzniku odpadov od hospodárskeho rastu.
Tento program je nutné rozpracovať aj na jednotlivé kraje.
52) Spracovať a prijať Stratégiu nakladania s biologickým odpadom, ktorá musí byť súčasťou POH SR.
53) Vzhľadom k tomu, že Slovensko má jedno z najvyšších percent chránených území, je nutné ich prehodnotiť.
Za dôležité považujeme, aby nové chránené územia boli vyhlásené na základe rozumného spoločenského konsenzu tak, aby sme chránili to čo skutočne cenné je a ostatné územia využívali racionálne tak, ako sa využívali cez stáročia.
Je to súčasť udržateľného rastu.
54) Spracovať a realizovať stratégiu adaptačných opatrení na klimatické zmeny tak, aby občan cítil neustálu oporu štátu v oblasti protipovodňových opatrení, varovaním a odstraňovaním následkov búrok, veterných smrští, letných horúčav či nových druhov chorôb
Vzdelávanie je  istou investíciou do  budúcnosti
55) Vytvárať čo najširšie možnosti vzdelávania národnostných menšín v materinskom jazyku na všetkých stupňoch výchovnovzdelávacieho systému.
56) Metodicky usmerňovať vyučovanie slovenského jazyka na národnostných školách pre dosiahnutie dostatočnej konverzačnej zručnosti príslušníkov národnostných menšín v štátnom jazyku.
57) Pokračovať v modernizácii škôl na každom stupni.
58) Systematicky liberalizovať tvorbu učebníc a otvoriť trhs učebnicami.
59) Nastaviť štruktúru stredných škôl a ich odborov vo vzťahu k potrebám trhu s cieľom zvýšiť uplatniteľnosť absolventov škôl na trhu práce
60) Poskytnúť kvalifikovaný servis rodičom žiakov pri voľbe povolania prostredníctvom zavedenia systému kariérneho poradenstva prepojeného na zamestnávateľov regiónu
61) Definovať profil absolventa strednej odbornej školy v priamej spolupráci so zamestnávateľmi regiónu.
62) Zachovať autonómiu štátnej školskej inšpekcie a posilniť jej vplyv na zvyšovanie kvality škôl
63) Redukovať počet VŠ v záujme zlepšenia ich kvality a prispôsobenia ich kapacity demografickému vývoju.
64) Pokračovať v posilňovaní spoločenského postavenia a finančného hodnotenia pedagógov.
65) Primerane finančne ohodnocovať nepedagogických pracovníkov školstva.
66) Zrovnoprávniť financovanie škôl a školských zariadení bez ohľadu na ich zriaďovateľa
67) Neštátne školské zariadenia (CVČ,ŠSZČ) financovať z kapitoly MŠ SR a nie z DPFO cez obce (obce nech financujú len tie školské zariadenia, ktorým sú zriaďovateľom), prostredníctvom voľnočasových poukazov, a zaviesť ich centrálnu evidenciu.
68) Vypracovať plán postupného rušenia paralelného špeciálneho školstva a začať s jeho implementáciou.
69) Rozšíriť a skvalitniť ponuku finančne dostupného predškolského vzdelávania s cieľom zvýšiť zapojenosť detí z marginalizovaných rómskych komunít v predškolskej výchove.
70) Zaviesť systém vzdelávania o ľudských právach vrátane rodovo citlivej výchovy
71) V obsahu multikultúrnej výchovy posilniť zložku interkultúrnych kompetencií žiakov z oblasti dejín menšín, ich kultúry, literatúry a spoločenského života.
Stabilné postavenie národnostných menšín pre stabilné Slovensko
72) Dokončiť dlhodobú koncepciu menšinovej politiky štátu, v ktorej sa majú určiť najdôležitejšie úlohy štátu vo vzťahu k národnostným menšinám.
Tento status chceme garantovať ústavným zákonom.
73) Zákonom zabezpečiť ochranu, podporu zachovania a rozvoj kultúry národnostných menšín, adekvátne ich podielu na počte obyvateľstva.
74) Financovanie menšinových kultúr chceme dostať na úroveň jej financovania v ostatných štátoch V4.
75) Budeme podporovať projekty vzájomnej domácej i cezhraničnej spolupráce v kultúrnej, umeleckej a vedeckej oblasti.
76) Podporovať interkulturálne podujatia a programy, ktoré budú mať za cieľ zbližovanie národov a národností na území SR v záujme intenzívnejšieho vzájomného pochopenia a rešpektovania odlišností.
77) Budeme klásť dôraz na posilnenie vedomia menšín, aby ich práva neboli len garantované zákonom, ale aby sa aj uplatňovali.
78) Vypracovať koncepciu neformálneho vzdelávania, ako nástroja na podporu komunikácie medzi majoritou a minoritami na Slovensku cez dobrovoľnícke aktivity na vysokých školách, doplnenie učebných osnov a metodiky predmetov etika, náuka o spoločnosti, občianska výchova a organizovanie predmetových olympiád.
79) Vypracovať stratégiu využívania mobility znevýhodnených skupín mládeže ako nástroja podporu zamestnanosti absolventov základných, stredných a vysokých škôl do 30 rokov.
80) Vypracovať stratégiu „učenia sa práci cez pozitívne príklady“ vybudovaním detašovaných školských pracovísk pre učňovské odbory v blízkosti koncentrácie sociálne znevýhodnených obyvateľov.
81) Podporovať uplatňovanie práva na vzdelávanie v materinskom jazyku (aj v rómskom)a podpora rozvoja identity v zmysle garancie rovnocennej pozície národnostných menšín v SR.
82) Dôsledná implementácia a aktualizácia Stratégie integrácie Rómov do EÚ do roku 2020, v súlade so záväzkami SR voči EÚ.
Fungujúce súdy a jasná legislatíva sú nevyhnutné k fungovaniu štátu
83) Zefektívniť činnosť Centra právnej pomoci a zaviesť projekt pomoci pri vybavovaní právnych záležitostí občanov.
Podporiť vznik centier právnej pomoci občanom v regiónoch, čo najbližšie k ich bydlisku – aj v súkromnom sektore.
84) Vytvoriť komplexnú právnu úpravu oblastí, ktorých úprava je roztrieštená v rôznych normách
85) Prijať jednotný volebný kódex pre všetky typy volieb na Slovensku
86) Zaviesť otvorenú webregistratúru s možnosťou sledovania stavu prebiehajúcich súdnych konaní
87) Zrýchliť súdne konania odstránením rôznych možností obštrukcie ako aj menej sformalizovaným procesom.
88) Zaviesť predmet právneho minima na základných a stredných školách
89) Zaviesť prepojenie evidencie štátu tak, aby zmeny v legislatívnych dokumentoch sa automaticky zaznamenávali vo všetkých zákonom vyžadovaných dokumentoch a spisoch.
90) Zjednodušiť a motivovať na používanie elektronického podpisu v úradnom styku
Transparentné Slovensko
91) Aplikovať úspešný projekt „Transparentné mesto“ v čo najväčšom možnom počte miest na Slovensku.
92) Novelizovať Zákon o verejnom obstarávaní a elektronické obstarávania v zmysle skúseností z uplynulého obdobia.
93) Zaviesť všeobecnú možnosť platenia pokút cez platobné terminály – obmedziť možnosť platenia v hotovosti.
