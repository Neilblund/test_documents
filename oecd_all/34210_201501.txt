Είναι κρίσιµη περίοδος και είναι ώρα ευθύνης.
∆εν υπάρχουν άλλα περιθώρια για νέες αυταπάτες.
Για να µην ξεγελάσουν και πάλι το λαό.
Γιατί την επόμενη μέρα των εκλογών θα είναι εδώ και θα συνεχίζουν να ματώνουν το λαό, η ΕΕ με τα «μνημόνια διαρκείας», τα μονοπώλια που τα απαιτούν, όποια κι αν είναι η κυβέρνηση που θα προκύψει από τις εκλογές, αυτοδύναμη ή συνεργασίας.
Θα είναι εδώ το σύνολο των αντιλαϊκών νόμων, οι ανταγωνισμοί στην ΕΕ, που έφεραν μεγαλύτερη φτώχεια, ανεργία και φοροεξόντωση των λαϊκών στρωμάτων.
Θα είναι εδώ το δημόσιο χρέος, όπως ήταν πάντα, το οποίο αναγνωρίζουν οι ΝΔ - ΠΑΣΟΚ, ο ΣΥΡΙΖΑ, κάθε κόμμα που γίνεται κυβέρνηση για λογαριασμό του κεφαλαίου.
Με τα σημερινά δεδομένα η κυβέρνηση που θα προκύψει, δεν πρόκειται ούτε να αναπληρώσει τις απώλειες ούτε να δώσει πραγματική ανάσα στο λαό.
Θα συνεχίσει τα αντιλαϊκά διαρθρωτικά μέτρα, εφόσον έχει δεσμεύσεις απέναντι στην ΕΕ και τα μονοπώλια.
Γι’ αυτό ψηφίζουμε ΚΚΕ
Για δυνατή λαϊκή αντιπολίτευση που να ανοίγει δρόμο, να καλλιεργεί αισιοδοξία στο λαό, να δυναμώνει τη λαϊκή συμμαχία για την ανατροπή.
Είναι η σίγουρη δύναμη, που δεν συμβιβάζεται με τα μεγάλα συμφέροντα
και μάχεται σταθερά για το δίκιο και τα δικαιώματα των εργαζομένων και των νέων, για να ανοίξει ο δρόμος για φιλολαϊκή διέξοδο.
Εργατοϋπάλληλοι, νέοι – νέες, άνεργοι, αυτοαπασχολούμενοι, αγρότες, συνταξιούχοι, γυναίκες των λαϊκών οικογενειών. Κανένας δεν πρέπει να παγιδευτεί από τους εκβιασμούς και την κινδυνολογία των ΝΔ–ΠΑΣΟΚ, τις ψεύτικες υποσχέσεις του ΣΥΡΙΖΑ.
Η ΝΔ και το ΠΑΣΟΚ λένε και πάλι ψέματα, όταν ισχυρίζονται ότι δεν θα πάρουν άλλα αντι-λαϊκά μέτρα.
Αυτά έλεγαν και το 2012.
Τα αντιλαϊκά μέτρα είναι κατευθύνσεις της ΕΕ, η στρατη-γική του μεγάλου κεφαλαίου, που συνυπογράφουν τα κόμματα του ευρωμονόδρομου.
Για αυτό σε όλες τις χώρες της ΕΕ γίνονται τέτοιες αντιλαϊκές μεταρρυθμίσεις με δεξιές (π.χ. Γερμανία) ή κεντροαριστερές (π.χ. Γαλλία, Ιταλία) κυβερνήσεις.
Ο ΣΥΡΙΖΑ δεν αποτελεί εναλλακτική λύση υπέρ του λαού.
Η ηγεσία του δίνει εξετάσεις στους δανειστές, στην ΕΕ, στους επιχειρηματικούς ομίλους και καλεί όλους αυτούς να εμπιστευθούν και να στηρίξουν μια κυβέρνηση ΣΥΡΙΖΑ, γιατί μπορεί καλύτερα να υπηρετήσει τα συμφέροντά τους.
Έχει, και φραστικά πλέον, εγκαταλείψει τις διακηρύξεις για «ακύρωση» και «κατάργηση» του μνη-μονίου και κυρίως των εφαρμοστικών νόμων, για την ανάκτηση των απωλειών του λαού.
Όμως η κατάργηση μνημονίων σημαίνει και αμφισβήτηση της ΕΕ, των  μηχανισμών επιτήρησής της, τα ευρωπαϊκά εξάμηνα, δηλαδή τα «μνημόνια διαρκείας» σε βάρος των λαών.
Οι δήθεν «αριστερές διαφοροποιήσεις», στο εσωτερικό του ΣΥΡΙΖΑ, προσπαθούν να κρύψουν την ταχύτατη προσαρμογή του, και να εγκλωβίσουν αριστερούς και νέους με προβληματισμό και αγω-νιστική πολιτική διάθεση.
Ο ΣΥΡΙΖΑ λέει ψέματα όταν ισχυρίζεται ότι η ΕΕ αλλάζει.
Τα ίδια έλεγε και το 2012 με τον Ολάντ, και αποδεικνύεται ότι η ΕΕ γίνεται πιο αντιδραστική και αντιλαϊκή.
Η λαϊκή δυσαρέσκεια προς την κυβέρνηση δεν μπορεί να εκφραστεί στα δήθεν νέα κόμματα, όπως το Ποτάμι, το κόμμα του Γ. Παπανδρέου κ.ά. που φιλοδοξούν να συμμετέχουν σε συγκυβέρνηση είτε με τη ΝΔ είτε με τον ΣΥΡΙΖΑ είτε και με τους δύο.
Παίζουν το ρόλο του συμπληρώματος και του στηρίγματος της ΕΕ και των κυβερνήσεών της.
Δεν είναι τυχαίο ότι βασικά στελέχη του επι 40χρόνια δικομματισμού ΝΔ – ΠΑΣΟΚ, σήμερα ανακυ-κλώνονται  σε κομματικούς σχηματισμούς νέων τίτλων.
Ο λαός και η νεολαία πρέπει να απομονώσουν και να καταδικάσουν αποφασιστικά τη ναζιστική Χρυσή Αυγή.
Κανένας δεν πρέπει να ξεγελαστεί από το στημένο καυγά και τα ξένα για το λαό διλλήματα.
ΝΔ και ΣΥΡΙΖΑ διεκδικούν το ρόλο του ικανότερου διαχειριστή για τα συμφέροντα του κε-φαλαίου, και όχι για τα συμφέροντα του λαού.
Και οι δυο κρύβουν:Ότι είτε ρυθμιστεί το χρέος με βάση την πρόταση της ΝΔ είτε με την πρόταση του ΣΥΡΙΖΑ, θα γίνει σε συμφωνία με την ΕΕ, άρα θα συνοδεύεται με νέες αντιλαϊκές δεσμεύσεις, όπως έγινε με το «κούρεμα» του PSI το 2012, αλλά και σε άλλες χώρες.
Ότι η όποια ρύθμιση του χρέους και η χαλάρωση της δημοσιονομικής πειθαρχίας δε θα οδηγήσουν σε ανακούφιση του λαού, αλλά σε αύξηση της κρατικής στήριξης των επιχειρηματικών ομίλων και επενδύσεων.
Οι ΝΔ - ΠΑΣΟΚ και ο ΣΥΡΙΖΑ εξαπατούν το λαό, καθώς υπόσχονται: Ότι, αν πάρει μπροστά η καπιταλιστική οικονομία, θα ωφεληθεί και ο λαός.
Λένε ψέματα.
Η όποια καπιταλιστική ανάκαμψη, θα πατήσει πάνω στα ερείπια των εργατικών - λαϊκών δικαιωμάτων, δεν θα αντιμετωπίσει το τε-ράστιο πρόβλημα της ανεργίας.
Όσοι εκ των προτέρων ζητούν ανοχή απ’ το λαό, έχουν «λερωμένη την φωλιά τους».
Καμιά ανοχή δεν πρέπει να δείξει ο λαός, ούτε να υποστείλει τη σημαία του αγώνα μπροστά στις κυβερνήσεις που θα κινηθούν στον ίδιο αντιλαϊκό δρόμο.
Ψηφίζουμε ΚΚΕ όλοι εμείς που θέλουμε να απαλλαγούμε από τα μνημόνια, τις άδικες πο-λιτικές και τις αντιλαϊκές κυβερνήσεις, και να ζήσουμε καλύτερες μέρες.
Ψηφίζουμε ΚΚΕ εμείς που θέλουμε να τιμωρήσουμε την συγκυβέρνηση χωρίς να δώσουμε με την ψήφο μας άδεια για να συνεχιστούν τα ιδια από άλλους.
Τη λογική «ας δοκιμάσουμε και αυτούς» και του «μικρότερου κακού», την έχει έχουμε πληρώσει ακριβά ως λαός.
Δεν υπάρχει άλλος χρόνος για νέες απογοητεύσεις και χαμένα χρόνια.
Ψηφίζουμε ΚΚΕ όλοι εμείς που νοιώθουμε ριζοσπάστες, αριστεροί, προοδευτικοί, που έχουμε γνώση και μνήμη, και έχουμε χρέος να  συμβάλουμε στη χειραφέτηση και όχι σε νέα  εξαπάτηση του λαού.
Ψηφίζουμε ΚΚΕ ακόμη και αν δεν συμφωνούμε σε όλα ή έχουμε επιφυλάξεις για κάποιες θέσεις του, γιατί το ΚΚΕ αποτελεί το σταθερό στήριγμα του λαού.
Ό,τι κέρδισε ο λαός, το κέρ-δισε μόνο με αγώνες και με το ΚΚΕ μπροστά.
Είδαμε ότι η εκλογική μείωση του ΚΚΕ στοίχισε στη δυναμική και μαζικότητα του εργατικού - λαϊ-κού κινήματος.
Όμως το ΚΚΕ δεν το έβαλε κάτω, στήριξε μισθωτούς, αγρότες, αυτοαπασχολούμε-νους, συνταξιούχους, μαθητές, σπουδαστές, φοιτητές, για το δικαίωμα στην Υγεία, στην Ασφάλιση, στη σύνταξη, στην Παιδεία, για την προστασία του εισοδήματος, της κατοικίας, της επαγγελματικής στέγης των αυτοαπασχολούμενων και αγροτών από τα τοκογλυφικά δάνεια και τους αβάστακτους φόρους.
Τώρα ψηφίζουμε ΚΚΕ!
▶ Για να ανοίξουμε το δρόμο για τη μοναδική λύση υπέρ του λαού, που θα οδηγήσει στη λαϊκή ευημερία με την εργατική τάξη και το λαό στο τιμόνι της εξουσίας.
Με τη μονομερή και ολοσχερή διαγραφή του χρέους, την αποδέσμευση από την ΕΕ και το ΝΑΤΟ, την κοινωνικοποίηση των μονο-πωλίων.
Σε αυτή τη λαϊκή διακυβέρνηση το ΚΚΕ θα έχει πρωταγωνιστικό ρόλο.
▶ Για να μην ξεγελάσουν και πάλι το λαό, με εκβιασμούς, ψεύτικες υποσχέσεις και στημένους καυγάδες.
Γιατί το ΚΚΕ θα είναι απέναντι σε κάθε αντιλαϊκή πολιτική που θα συνεχίζει τα βάρβαρα μέτρα δίνο-ντας ψίχουλα στο λαό.
Θα πρωταγωνιστήσει, μέσα και έξω από τη Βουλή, για να υπάρχει μαχητική λαϊκή αντιπολίτευση, για να ασκηθεί πραγματική λαϊκή πίεση, που έως τώρα δεν υπήρξε, είτε από δισταγμό είτε από αυταπάτες.
▶ Γιατί το ΚΚΕ αποτελεί τη δύναμη που, χωρίς υποχωρήσεις και παλινωδίες, πρωτοστατεί στην οργάνωση του αγώνα του λαού για την κατάργηση όλων των εφαρμοστικών νόμων και την ανάκτηση των απωλειών.
Αγωνίζεται με συνέπεια και ανιδιοτέλεια για το δίκιο των εργατοϋπαλλήλων, τα δικαιώματα των νέων, των γυναικών, των ανέργων, των αυτοαπασχολούμενων, των φτωχών αγροτών, για να οργανωθεί η λαϊκή αλληλεγγύη.
▶ Γιατί παλεύει ενάντια στη συμμετοχή της Ελλάδας σε ιμπεριαλιστικές συμμαχίες και πο-λέμους, που γίνονται ή προετοιμάζονται για τα συμφέροντα των μεγάλων επιχειρηματικών ομί-λων.
Υπερασπίζεται τα κυριαρχικά δικαιώματα της χώρας, ενάντια στο ΝΑΤΟ και την ΕΕ, παλεύει για την έξοδο της χώρας και να μην συμμετέχει σε επεμβάσεις σε βάρος λαών.
▶ Παλεύει για να απομονωθεί και να ηττηθεί η φασιστική ιδεολογία και δράση της ναζιστι-κής Χρυσής Αυγής, με όποιο πρόσωπο και αν εμφανίζεται αυτή.
▶ Για να αναγεννηθεί το εργατικό - λαϊκό κίνημα, να συγκροτηθεί και να δυναμώσει η κοι-νωνική λαϊκή συμμαχία ενάντια στα μονοπώλια και τον καπιταλισμό.
Με την ψήφο μας κάνουμε το ΚΚΕ πιο δυνατό
Γιατί αυτή θα είναι η δύναμη που θα είναι δίπλα στο λαό και μπροστά στον αγώνα για το μισθό, τη δουλειά, τα δικαιώματά του.
Πιστεύει ότι ο λαός έχει το δικαίωμα και τη δυνατότητα να ζήσει πολύ καλύτερα.
Για να εμπιστευτεί ο λαός τη δύναμή του, να γίνει πρωταγωνιστής, και να ανοίξει το δρόμο στην ευημερία με τη δική του εξουσία.
