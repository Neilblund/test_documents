I. Důstojný život v moderní společnosti
1. Moderní sociální stát: opora pro rodiny, seniory, občany se znevýhodněním, zaměstnance i firmy
Urychleně zavedeme zákonný nárok na místo pro dítě ve školce od tří let věku.
Zajistíme předškolní zařízení pro děti od jednoho roku věku s postupnou garancí místa pro každé dítě od jednoho roku.
Změníme postupně systém podpory rodičovství tak, aby bylo možné čerpat rodičovský příspěvek také do 12 měsíců věku dítěte.
Zjednodušíme možnost střídání rodičů v pobírání rodičovského příspěvku.
Podpoříme poskytování daňových úlev a pobídek společnostem, které zajišťují kvalitní předškolní vzdělávání a péči o děti v místě pracoviště.
Zasadíme se o snižování rozdílů v odměňování žen a mužů,
např. prostřednictvím zlepšení fungování inspektorátů práce či
vzděláváním osob působících v justici, a 
zajistíme k tomu dotčeným bezplatnou právní pomoc.
Budeme podporovat aktivní otcovství včetně vyšší mír y zapojení mužů do péče o děti a domácnost nebo zavedení otcovské dovolené.
Podpoříme seriózní diskuzi o svěřování dětí do péče rodičů po rozvodu, včetně střídavé výchovy.
Zastavíme současnou praxi exekucí
a snížíme maximální výše úroků z prodlení.
Budeme prosazovat maximální zpřísnění regulace hazardu.
Výrazné omezíme jeho dostupnost na několik málo registrovaných kasin s kontrolovaným vstupem, tak aby nemohli hrát mladiství, podnapilí apod.
Budeme prosazovat také zákaz reklamy na hazard a přísné omezení provozní doby.
Budeme pravidelně zvyšovat minimální mzdu přinejmenším o inflaci.
Podpoříme sociální podnikání jako prostředek pro zaměstnávání lidí s handicapem a také jako způsob podpory návratu obtížně zaměstnatelných osob na trh práce v rámci modelu prostupného zaměstnávání.
a také jako způsob podpory návratu obtížně zaměstnatelných osob na trh práce v rámci modelu prostupného zaměstnávání.
Rozšíříme působnost Inspektorátu práce na kontrolu fungování pracovních agentur.
Prosadíme zákon o sociálním bydlení, který zvýší dostupnost důstojného bydlení pro potřebné, pro mladé rodiny, sociálně slabé, lidi s postižením nebo seniory.
Výstavbu ubytoven nepodporujeme.
Sociální byty budou mít snížené nájemné.
Zlepšíme podmínky pro život lidí s postižením a umožníme jim vyšší zapojení do společnosti.
Zvláště se soustředíme na odstranění bariér,
vytváření podmínek pro nezávislý život,
lepší dostupnost sociálních služeb mimo velká města,
vyšší osobní mobilitu, rozšíření fakultativních služeb,
ulehčení přístupu ke kompenzačním pomůckám a
lepší podmínky ke vzdělávání.
Podpoříme život lidí s postižením, seniorů či lidí po úrazech v jejich přirozeném prostředí.
Budeme podporovat rehabilitační péči, vnímáme ji jako nedílnou součást zdravotní péče.
Zavedeme institut pečovatelské dovolené, kter ý usnadní život rodinám, které se starají o seniory nebo o nesamostatné děti i seniory dohromady.
16.  Podpoříme změny v sociálních službách, které povedou k rozvoji dostupných komunitních služeb v místě bydliště, podpoře pečujících osob a rodin a odklonu od neosobních velkokapacitních ústavů.
Prosadíme komunitní plánování sociálních služeb do zákona o sociálních službách.
Významně rozšíříme dosud zcela nedostatečnou nadresortní spolupráci sociální práce, zdravotnictví a školství, aby se účinná pomoc včas dostala skutečně všem, kdo ji potřebují.
Dodržování Standardů kvality v sociálních službách pokládáme za cestu ke službám, které vycházejí vstříc člověku – uživateli služby a jeho potřebám.
Umožníme kvalitní vzdělávání pracovníků v sociálních službách.
Podpoříme rodinnou formu péče o opuštěné děti.
20.   Zlepšíme postavení dětí vyrůstajících v dětských domo-vech a jiných zařízeních institucionální péče.
Budeme  podporovat zvyšování povědomí dětí vyrůstajících v dět-ských domovech a jiných zařízeních institucionální péče  o jejich právech.
Zasadíme se o vznik úřadu dětského  ombudsmana.
Zvýšíme participaci dětí z dětských do-movů a jiných zařízení institucionální péče na rozhodo-vání o záležitostech, které se jich týkají.
Zavedeme opat-ření pro  prevenci umisťování dětí do zařízení náhradní  péče ze sociálních důvodů.
Zasadíme se o důslednější  sociální práci se sociálně slabšími rodinami, aby se tak  dítě mohlo navrátit ke své rodině.
Zasadíme se o za-vedení systematického vzdělávání řídících pracovníků  v zařízeních ústavní péče
a o zavedení systematického  monitoringu jednotlivých zařízení ústavní péče.
Zvýšíme ochranu práv dětí, kruté tresty do výchovy nepatří.
Připravíme a přijmeme zákon o ochraně práv duševně nemocných
a podpoříme transformaci systému psychiatrické péče, která umožní lidem se zkušeností s duševní nemocí dostat se z velkých ústavů do komunitní péče a vrátit se co nejr ychleji do běžného života.
Odmítáme přístup k člověku založený na věku a jakékoli znevýhodňování na základě věku.
Rozšíříme prostor pro lidi v seniorském věku k aktivnímu, důstojnému a kvalitnímu životu a umožníme jim být ve společnosti slyšet.
Prosadíme komplexní návrh, jak řešit situaci v českých „ghettech“, jak vyvést občany ohrožené chudobou ze sociálního vyloučení a odstranit napětí mezi Romy a většinovou společností.
Pomůžeme lidem bez domova vrátit se pod střechu.
Osvobodíme od DPH potraviny darované za účelem nasycení lidí v sociální nouzi.
Zahájíme začleňování migrantů zákonnou, koncepční i finanční podporou v integračních aktivitách obcí, škol či neziskových organizací.
Podpoříme vyrovnané zastoupení žen a mužů v politice a rozhodovacích pozicích státní správy a vědeckých institucí.
29.  Posílíme služby pomoci obětem domácího násilí:
podpoříme vytvoření systému výchovných programů pro pachatele domácího násilí
a na druhé straně vzdělávací a osvětové aktivity zaměřené na veřejnost, včetně vzdělávání na školách skrze rámcové vzdělávací programy.
Rovněž podpoříme specializaci orgánů Policie ČR a justice na případy domácího násilí
a zasadíme se o ratifikaci Úmluvy Rady Evropy o prevenci a potírání násilí vůči ženám a domácího násilí.
Budeme podporovat bourání genderových stereotypů v médiích a reklamě prostřednictvím regulace obsahu reklamy a nestereotypních mediálních obsahů.
Zasadíme se o vznik legislativy regulující prostituci.
2. Zdraví v dobrých rukou
provedeme nestranné vyhodnocení regulační funkce poplatků ve zdravotnictví.
Snížíme poplatek za pobyt na lůžku v nemocnici na 60 korun za den v souladu s nálezem Ústavního soudu ČR s maximální délkou platby za měsíc.
Zrušíme všechny regulační poplatky pro děti do 18 let.
Podpoříme zdravou výživu v základních školách aktualizací spotřebního koše pro školní jídelny,
zastavíme prodej nezdravých potravin a nápojů s vysokým obsahem cukru ve školách.
Posilíme prevenci nemocí za významné účasti zdravotních pojišťoven.
Posílíme prevenci vzniku závislostí.
Podpoříme všeobecnou dostupnost kvalitní zdravotní péče.
Nepřipustíme privatizaci veřejných zdravotních pojišťoven.
Obnovíme páteřní síť veřejných zdravotnických zařízení.
Zprůhledníme smluvní vztahy lékařů a farmaceutických firem.
Zajistíme dostupnost léků a zdravotnického materiálu.
Omezíme plýtvání s léky,
prosadíme elektronické aukce na nákupy služeb a léků.
Navýšíme platby za státní pojištěnce jako akutní řešení,
nutné je však zprůhlednění a zefektivnění celého systému.
Podporujeme rozšiřování paliativní péče.
Odmítáme ale zavádění euthanasie.
Umožníme informovanou volbu rodičů neočkovat dítě.
Podpoříme využití alternativní medicíny.
Podpoříme po vzoru většiny vyspělého světa zákaz kouření v restauracích.
Podporujeme otevření systému veřejného zdravotního pojištění všem cizincům legálně pobývajícím na území České republiky bez ohledu na typ či účel pobytu.
Zpřístupníme informace o zdravotní péči a jejích podmínkách.
Podporujeme maximální transparentnost systému veřejného zdravotnictví.
Informace o veřejném  zdravotním pojištění, smlouvy mezi zařízeními a pojišťov-nami nebo informace o výkonnosti a efektivitě jednotli-vých zdravotnických zařízení musí být veřejně dostupné.
47.  Stanovíme pravidla pro férový rozvoj digitalizace a informatizace zdravotnictví.
3. Vzdělávání a věda: brána k lepší budoucnosti
Chceme, aby předškolní vzdělávání představovalo jak pomoc rodičům, tak cílenou podporu dětem, které to potřebují.
Zavedeme všeobecnou předškolní konzultaci pro všechny děti rok před zápisem do základní školy.
Podpoříme rozvoj komunitních funkcí školy: společenského, kulturního a vzdělávacího centra místních společenství.
Chceme, aby hodnocení sloužilo učení, ne kontrole.
Testování má být na všech stupních vzdělávacího systému užíváno jako průběžná zpětná vazba především pro žáky, učitele a školy, nikoliv jako pouhá kontrola nebo dokonce jako sankční nástroj.
Zavedeme standardizovaný zápis do základního vzdělávání.
Zachováme síť základních škol včetně vesnických malotřídek v současném rozsahu.
Omezíme roli osmiletých gymnázií zvyšováním kvality základních škol.
Stabilizujeme systém státní maturity se stejnou úrovní náročnosti.
Posílíme důraz u všech typů středních škol na schopnost učit se a na osvojování všeobecných sociálních kompetencí.
Přeneseme praktickou výuku oborů odborného vzdělání včetně rozvoje měkkých dovedností žáků přímo do firemního prostředí.
Firmy si náklady na vzdělávání učňů i studentů středních škol uplatní jako daňově odečitatelné.
Ponecháme vysokým školám autonomii a samosprávu.
Podpoříme takové změny zákonů, které odpolitizují správní rady vysokých škol a posílí v nich roli absolventů a zahraničních odborníků.
Zavedeme hodnocení vysokých škol také na základě kvality výuky.
Udržíme autonomii vysokých škol nejen ve výzkumu a výuce,
ale rozšíříme ji také na ustavování akademických pracovníků (docentů a profesorů).
Odmítáme zavedení školného na veřejných vysokých školách v jakékoli podobě.
Zasadíme se o institucionální zjednodušení a sjednocení podpory vědy.
Zavedeme namísto každoročního bodového hodnocení výsledků výzkumu odborné panely hodnotitelů konané jednou za několik let.
Podpoříme vznik centra pro výzkum a vývoj obnovitelných zdrojů energie.
Zavedeme volnou přístupnost (open access) vědeckých výsledků financovaných z veřejných prostředků.
Zavedeme kariérní řád ve školství
a na něj navážeme významně zvýšené učitelské platy.
Zasadíme se o posílení podpor y pedagogů a o zavedení tvůrčího volna pro všechny učitele.
Zvýšíme schopnost škol realizovat inovace, partnerství a projekty a
navýšíme prostředky ve vzdělávání na 6 % HDP.
Zasadíme se o efektivní výuku informatiky a programování na základních a středních školách.
Podpoříme vyšší aktivitu škol v oblasti osvěty rizik, které přináší online prostředí.
Podpoříme rozvoj environmentální výchovy a vzdělávání a jejich propojení s praktickým životem.
4. Ochrana občanských práv
budeme usilovat všemi prostředky o to, aby se česká společnost stala pestrou, otevřenou a tolerantní, bez projevů rasismu, xenofobie a nesnášenlivosti.
Budeme podporovat především osvětu a vzdělávání v této oblasti a 
napomáhat tím k otevřenosti a respektu ke všem osobám bez rozdílu.
Zasadíme se o skutečné inkluzivní vzdělání, které nevyčleňuje osoby pouze na základě jejich barvy pleti.
Podpoříme právo žen rozhodovat o způsobu a místě porodu.
Podpoříme právo porodních asistentek vykonávat činnosti odpovídající jejich vzdělání a kvalifikaci
a jejich nárok být jako ostatní zdravotničtí pracovníci zahrnuty do systému veřejného zdravotního pojištění.
Chceme nejprve dekriminalizovat a následně legalizovat pěstování a užívání konopí pro léčebné účely.
Zasadíme se o odstranění vepřína v Letech u Písku a jeho nahrazení důstojným památníkem romských obětí holocaustu.
Obnovíme funkci ministra pro lidská práva s vlastním rezortem, rozpočtem a dostatečnou personální kapacitou a 
zasadíme se o personální posílení Kanceláře veřejného ochránce práv tak, aby ochránce mohl efektivně vykonávat svou roli na poli ochrany před diskriminací.
Za zásadní považujeme dostatečné finanční zajištění agendy lidských práv, a to nejenom tím, že zřízením vlastního ministerstva bude vyčleněna také samostatná kapitola v rámci státního rozpočtu, ale také zajištěním možnosti čerpat finanční prostředky z dalších zdrojů, například fondy EU apod.
Požadujeme důstojnější zacházení s lidmi, kteří ještě nebyli odsouzeni, a tedy jsou dosud nevinní.
78.   Zasadíme se o vznik nového cizineckého zákona, který bude na migraci nahlížet skrze sociální optiku nikoliv apriorně jako na bezpečnostní problém;
zákona, který bude respektovat současné migrační trendy, nebude uměle vytvářet podřadnou skupinu méněcenných obyvatel této země,
nebude diskriminovat české obča-ny s příbuznými – cizími státními příslušníky,
nebude klást absurdní překážky naplňování práva na rodinný život
a který bude respektovat potřeby českého pra-covního trhu, kter ý cizince potřebuje.
Podporujeme zavedení stejné legislativy v oblasti vztahů stejnopohlavních a různopohlavních párů.
Podpoříme rozšíření institutu registrovaného partnerství dvou osob bez ohledu na jejich pohlaví či vztah.
Podporujeme zároveň rozšíření manželství také pro stejnopohlavní páry.
Odstraníme diskriminaci sexuálních menšin.
II. Zdravé prostředí: kvalitní potraviny, zdravá krajina, čistý vzduch
1. Kvalitní potraviny, zemědělství a rozvoj venkova
prosadíme, aby kvalitní potraviny místní provenience byly cenově dostupné pro všechny,
a odstraníme bariéry pro jejich produkci.
Budeme podporovat opatření, která povzbudí všechny zemědělce k ekologicky šetrnějšímu hospodaření. 
Podpoříme zemědělské podniky v zavádění činností, jako je zpracování potravin přímo na farmách, prodej ze dvora, agroturistika či značení regionálních potravin.
Zasadíme se o důsledné naplňování směrnic EU, které vyžadují snižování dávek pesticidů a průmyslových hnojiv...
Výrazně posílíme a zefektivníme podporu ekologického zemědělství a biopotravin.
Budeme podporovat produkci místních biopotravin, aby ekozemědělství bylo v ýznamnou zásobárnou zdrav ých potravin, a ne jen konzumentem dotací.
Prosadíme nabídku biopotravin ve školních jídelnách, nemocnicích, zdravotnických a sociálních zařízeních a státních institucích.
Podpoříme vznik odbytových družstev.
Zasadíme se o to, aby se v yplácely zemědělské modely, které chrání půdu a vody,
zachovávají přírodní rozmanitost krajiny, 
a zabezpečují tak produkci k valitních potravin. 
Do krajiny vrátíme remízk y, meze, stromy a r ybníky.
85.   Budeme se zasazovat o reformu zemědělských dotací v ČR i na úrovni EU.
Přesuneme část  těchto dotací na péči o krajinu a 
veškerou podporu podmíníme snižo-váním zátěže zemědělské produkce pro životní pro-středí.
Prosadíme přísnější ochranu zemědělské půdy před zastavováním a takové agrotechnické postupy, které zabrání další erozi a snižování kvality půd.
Zjednodušíme administrativu podpor y zemědělství.
Snížíme byrokracii v dotačních programech pro menší a nezávislé zemědělce a potravináře změnou toků fondů EU.
Prosadíme nová opatření pro rozvoj a oživení venkova a 
zefektivníme stávající programy.
Zastavíme komerční pěstování geneticky modifikovaných plodin
a navrhneme povinné označování výrobků, které pocházejí od zvířat krmených  těmito plodinami.
Podpoříme všechny formy přímého kontaktu prvovýrobce potravin a zákazníka.
Zvýšíme dostupnost stravování bez živočišných produktů.
Chceme, aby taková strava byla dobře dostupná ve všech školních, závodních a veřejných jídelnách, nemocnicích, ústavech sociální péče, věznicích a dalších zařízeních.
V zařízeních provozovaných veřejnou správou zavedeme povinnost dostupnosti jednoho vegetariánského jídla.
2. Pohodlná a fungující doprava
nabídneme možnost jednotné jízdenky na všechny druhy veřejné dopravy po celé zemi.
Podpoříme přípravu a co nejšetrnější výstavbu moderní sítě vysokorychlostních a příměstských železnic.
Zajistíme výstavbu nových dopravních terminálů a železničních zastávek v blízkosti sídel.
94.   Posílíme státní podporu pro zvýšení bezpečnosti cyklo-dopravy v městech a obcích.
U cyklostezek se zaměří-me na úseky přerušené v místech, kde se neprovedly  náročnější technické úpravy (mosty, podjezdy, přejez-dy).
Prosadíme, aby se neprojektovaly cyklostezky na  chodnících v zástavbě
a aby je SFDI přestal financovat.
Zakážeme jízdu kamionů od soboty odpoledne do neděle večer, pro hlučné kamiony také denně v noci.
Rozšíříme mýtné pro vozidla nad 3,5 tuny na celou silniční síť.
Tranzitní dopravu odvedeme pouze na vyhovující silnice, kde nebude kamionový provoz obtěžovat obyvatele.
Umožníme městské mýtné
Navýšíme prostředky na údržbu silnic a železnic,
posílíme jejich management.
Postupnými kroky narovnáme přepravní podmínky mezi železniční a silniční dopravou.
Do rozpočtu Státního fondu dopravní infrastruktur y zařadíme novou globální položku Program podpor y železničních vleček a technologií kombinované dopravy, kterou budeme financovat ze silničního mýtného.
Změníme silniční zákon tak, aby při novostavbách a rekonstrukcích frekventovaných silnic, kde to hustota cykloprovozu vyžaduje, měl správce dopravní stavby povinnost připravit a financovat souběžnou stezku pro pěší a cyklisty.
Uložíme správcům silnic, aby zaměřili svou pozornost na zklidňování zatížených průtahů obcemi.
Metodicky povedeme obce, aby na vedlejších komunikacích ve vlastnictví měst a obcí zaváděly plošné zklidňování formou zóny 30, obytné zóny, aby zřizovaly cykloobousměrky
a aby budovaly bezpečná stanoviště B+R na zastávkách veřejné dopravy.
Podpoříme smysluplnou vodní nákladní dopravu na Labi zlepšením podmínek mezi Střekovem a hranicí s Německem technickým řešením, které nebude v rozporu s ochranou cenné přírody.
Jsme zásadně proti stavbě průplavu Dunaj–Odra–Labe.
Vytvoříme motivační podmínky pro nákup městských elektrokol a cyklostojanů pro využití zaměstnanců orgánů veřejné správy.
Umožníme obnovení výstavby tramvajových tratí za administrativní hranice měst.
Také umožníme rozvoj systémů tram-train ( jízda tramvají po železnici) a využití jiných dopravních sítí, jako jsou např. povrchově vedené metro, nepoužívané železniční tratě nebo vlečky.
Rozšíříme využití inteligentních dopravních systémů (ITS)
Místo vysokých protihlukových stěn podél silnic a železnic prosadíme nízké protihlukové absorbery přímo u kolejí a zemní valy se zelení u silnic.
Upravíme předpisy tak, že protihlukové ochraně bude podřízeno už projektování – úseky kolem sídel budou pokud možno projektovány v zářezu.
3. Ochrana přírody a zdravé prostředí pro život
učiníme z Ministerstva životního prostředí opět klíčov ý rezor t pro ochranu přírody a kvalitu životního prostředí, kter ý se znovu stane přirozenou protiváhou ostatním rezor tům, z vláště průmyslu a zemědělství.
MŽP vrátíme kompetence v oblasti lesů, vod a územního plánování a obnovíme jeho odborné zázemí.
Budeme hájit principy zakotvené v zákoně o ochraně přírody a krajiny a 
bránit jeho oslabování a oklešťování.
Ochranu přírody a krajiny  ČR budeme koordinovat i s politikou EU.
Předložíme novelu lesního zákona, která zajistí lepší ochranu krajiny a přírody a 
podpoří mimoprodukční funkce lesa, jako je zadržování vody, i 
ochranu cenného prostředí pro turistickou veřejnost. 
Les musí dále sloužit turistům a poskytovat místo přírodě, nikoli neprůhledný zisk lobbistům. 
Zvýšíme podíl přirozené druhové skladby lesů,  jejich prostorovou rozrůzněnost i podíl přírodě blízkých obnovních a pěstebních postupů.
Máme v plánu zachovat a stabilizovat drobné přírodní a historické prvky v lesích (přírodní toky, prameniště a studánky, luční enklávy, doupné stromy, smírčí či hraniční kameny apod.).
Podpoříme dotační programy určené na péči o kulturní krajinu.
Posílíme opatření k zabránění nebo minimalizaci rozšíření invazních druhů.
Podpoříme vznik národního parku Jeseníky.
Dokončíme rozšíření CHKO Kokořínsko o oblast známou jako Máchův kraj.
Napravíme chyby při přípravě vzniku CHKO Soutok (Moravy a Dyje).
Ur ychlíme komplexní pozemkové úprav y tak, aby proběhly se zhruba do 20 let uskutečnily všude, kde je to účelné.
Dále chceme okamžitě zastavit rozprodej a rozdávání státní půdy,
prověřit její potřebu pro krajinotvorné a obdobné účely a osázet v yprojektované biokoridor y a biocentra Územního systému ekologické stability.
114.  Podpoříme způsoby péče o krajinu, které zmírňují škody způsobované povodněmi či extrémním suchem.
Prosadíme účinnou protipovodňovou ochranu pomocí revitalizací,
zlepšení protierozní a retenční funkce kra-jiny,
změn legislativy
i dotační politikou.
Zasadíme se o přijetí celostátní  strategie protipovodňové ochrany a ochrany proti suchu.
Přesměrujeme státní dotace z výstavby na zelené louce na brownfieldy.
Zavedeme povinnou rekultivaci znečištěné krajiny jako náhradu za zábor nových ploch výstavbou.
Omezíme billboardy v krajině, u silnic a dálnic
a prosadíme likvidaci nelegálních billboardů v obcích.
Budeme legislativně chránit lidské zdraví a životní prostředí před nebezpečnými chemikáliemi.
Na základě principu předběžné opatrnosti omezíme nebo zakážeme používání nejrozšířenějších endokrinních disruptorů (ftaláty, bisfenol A/S, parabeny atd.).
Postaráme se o aktivní navrhování látek na kandidátní listinu nařízení RE ACH – Registrace, evaluace a autorizace chemických látek.
Podpoříme třídění odpadu a jeho další využití.
Odmítáme výstavbu čtrnácti nových spaloven, jak ji navrhlo Chalupovo ministerstvo životního prostředí.
Dotační zdroje z EU i státního rozpočtu investujeme do předcházení vzniku odpadu, do systému sběru a na druhotné využití.
Postupně omezíme paušální poplatky za odpad,
výši poplatků navážeme na množství nevytříděného odpadu každé domácnosti.
Čím více občané vytřídí, tím méně zaplatí.
Neumožníme nové nadlimitní zdroje hluku a emisí.
Prosadíme reformu, která zruší nadbytečné emisní povolenky,
čímž vzroste motivace průmyslu snižovat emise a zvyšovat efektivitu.
Zpřísníme hlukové limity.
Zasadíme se o zrušení kontroverzního nařízení vlády č. 272/2011 Sb., které skrytě navýšilo zákonné hlukové limity až o 7 dB, čímž umožnilo až pětinásobný nárůst „přijatelné“ intenzity dopravy.
Zavedeme kontrolu a postih hlučných vozidel.
Zasadíme se o pokračování tradice zahrádkaření ve městech..
Zachováme povinnost obce postarat se o opuštěná zvířata a útulky.
Odmítáme pokusy a testování kosmetiky na zvířatech,
podporujeme zavádění alternativních způsobů testování v průmyslu, vědě a medicíně.
Budeme prosazovat zákaz využívání divokých druhů zvířat pro představení v cirkusech a varieté.
Nesouhlasíme se zapsáním cirkusů se zvířaty na seznam nehmotného kulturního dědictví UNESCO.
Zrušíme zákonnou výjimku na ochranu zvířat proti týrání, která umožňuje porážku zvířat bez předchozího omráčení z náboženských důvodů.
V rámci Společné zemědělské politiky (SZP) EU podpoříme chovy s vyšší úrovní životní pohody (welfare) zvířat.
Prosadíme zákaz transportu jatečních zvířat na vzdálenost větší než 300 kilometrů a zákaz jejich převážení přes území ČR.
Prosadíme úplný zákaz chovu tzv. kožešinových zvířat v České republice.
III. Oživení ekonomiky a nová pracovní místa
1. Ekonomika na udržitelných základech
s využitím fondů EU modernizujeme ekonomiku investicemi do nových technologií s vysokým multiplikačním efektem.
Prosadíme služební zákon, který odpolitizuje veřejnou správu
a položí základy její efektivity.
Podporujeme přijetí ústavního zákona o fiskální odpovědnosti.
Zaručíme pracujícím rodičům dobrý přístup k dostupné péči o děti i flexibilitu v zaměstnání bez snížení ochrany jejich práv.
Rozšíříme víceleté dotační programy pro neziskový sektor.
Podpoříme malé a střední podniky.
Budeme dále postupně navyšovat výdaje na vědu a výzkum.
Zefektivníme hospodaření ve zdravotnictví trpělivým laděním systému namísto reformních zvratů.
Budeme prosazovat zaručený minimální důchod pro každého kombinovaný se zásluhovým průběžně financovaným pilířem a s nepovinným soukromým spořením.
Podpoříme širokou dohodu na penzijní reformě, která odpovědně zohlední zkušenosti ze sousedních zemí, jež v době hospodářské krize revidovaly předchozí kroky k fondovému financování kvůli jejich náročnosti pro veřejné finance.
Zaměříme čerpání evropských fondů na technologické
a sociální inovace,
které přispějí ke snižování zátěže pro životní prostředí,
k úspoře energií a surovin,
k posílení zaměstnanosti
a sociální soudržnosti.
Podporujeme další prohlubování fiskální a bankovní integrace EU.
Na mezinárodní úrovni podpoříme tvorbu nových pravidel pro měření ekonomického rozvoje, která by postupně doplnila ukazatel hrubého domácího produktu (HDP).
Na mezinárodní úrovni budeme prosazovat vyšší zohledňování dopadů mezinárodního obchodu na životní prostředí.
Chceme obchod učinit rozmanitějším, stabilnějším a přátelštějším vůči chudým zemím
a životnímu prostředí.
Podpoříme  zejména takové veřejné zakázky, které dají práci dlouhodobě nezaměstnaným  a 
budou využívat ekologicky šetrné postupy a produkty.
2. Spravedlivý daňový systém
posílíme prvky daňové progrese ve výši 30 % druhého pásma u příjmů nad 100 tisíc korun.
Prosazujeme trvalé ponechání daňové přirážky ve výši 7 procentních bodů nad horní hranicí sociálních příspěvků pro osoby s vysokými příjmy;
zvýšení horní hranice příspěvků na zdravotní pojištění i po roce 2015;
a ponechání základní slevy u pracujících důchodců.
Budeme hledat způsob, jak postupně zvyšovat daň z příjmu právnických osob, aniž by došlo k ohrožení zaměstnanosti a konkurenceschopnosti.
Snížíme vedlejší náklady práce (sociální pojištění ) a 
podpoříme tím tvorbu pracovních míst a 
investice.
Fiskální neutralitu tohoto opatření zachováme zdaněním majetku a činností, které poškozují životní prostředí.
Zachováme dvě sazby DPH jako důležitý nástroj hospodářské,
sociální,
ekologické
a kulturní politiky,
Podporujeme postupné rozevírání sazeb oproti současnému stavu
Podpoříme otevření jednání s EU o zavedení nulové sazby DPH na vybrané komodity zvláštního společenského významu (např. učebnice nebo některé potraviny).
Zabráníme daňovým improvizacím,
ekonomika potřebuje stabilní daňový systém, promyšlené a postupné změny.
Podpoříme daňové asignace.
Podpoříme reformy finančního sektoru,  zejména automatickou mezinárodní výměnu daňových informací a povinnost nadnárodních firem vykazovat zisky a daně v každé zemi zvlášť.
Podpoříme navrhovanou evropskou daň z finančních transakcí, popř. i jiné modely zdanění finančního sektoru, o kter ých se vede mezinárodní diskuse..
3. Čistá energetika: nižší účty za energie i nová pracovní místa
podpoříme investice do zateplování domů, výměny oken a dalších potřebných opatření pro energetickou modernizaci budov pomocí stabilního a dlouhodobě funkčního programu Zelená úsporám.
Tím se sníží výdaje domácností za teplo i znečištění ovzduší.
Pomůžeme průmyslu nastartovat investice do úspor energie i lepšího využití materiálů.
Při zachování současné výroby mohou podniky ušetřit až miliardy korun ročně.
Nespotřebovaná energie je nejlepší investice do konkurenceschopnosti české ekonomiky.
Snížíme poplatky za distribuci elektřiny tím,  že stanovíme stropy nákladů pro elektrárenské společnosti a 
rozšíříme pravomoci NKÚ, který musí získat možnost kontrolovat i polostání společnosti jako ČEZ.
Nastavíme jednotná pravidla pro přehlednou podobu faktur za elektřinu, aby bylo jasné, za co elektrárenským společnostem platíme.
Vrátíme obnovitelným zdrojům energie původní smysl
a zavedeme systém, který bude odolný i vůči šíbrům a kmotrům.
Díky tomu snížíme výdaje domácností i podnikatelů za energie a 
zbavíme Česko závislosti na špinavém uhlí a dovozu ropy.
Nastartujeme cestu k energetické svobodě domácností a nezávislosti na ČEZ:
obnovíme podporu pro malé obnovitelné zdroje, jako jsou solární panely na střechách domů či malé větrné elektrárny.
Pro tyto zdroje zavedeme nový nefinanční nástroj podpory formou takzvaného net-meteringu.
Prosadíme obnovení podpory pro malé bioplynové stanice na farmách nebo v obecním vlastnictví.
Obnovíme podporu větrným elektrárnám i biomasovým a geotermálním zdrojům.
Zastavíme nesystémovou podporu spalování komunálního odpadu
a omezíme podporu pro společnou výrobu elektřiny a tepla z uhlí nebo zemního plynu.
Vrátíme pozornost státu k otázkám ochrany klimatu.
Otevřeme jednání o zřízení nové Rady vlády pro klimatickou politiku.
Podpoříme nástup inovací jako šanci na zvýšení energetické soběstačnosti domácností, firem i obcí.
Zaměříme se na investiční podporu bateriových systémů, budování chytrých sítí a s nimi související oblasti vědy a výzkumu.
Opravíme nesystémovou podporu tepla z obnovitelných zdrojů.
Podpoříme zákon, kter ý by stanovil jasné tempo snižování emisí
a snižování závislosti na uhlí, ropě a plynu.
Odmítáme tlak ČEZ na zavedení garantovaných výkupních cen elektřiny z jádra na desítky let dopředu (tzv. kompenzační schéma).
Investice do dalších jaderných reaktorů za mnoho set miliard korun jsou extrémně rizikové a po roce 2020 se již obnovitelné zdroje obejdou bez podpory.
Nastavíme tržní prostředí pro pojištění jaderných reaktorů.
Posílíme bezpečnost jaderných elektráren, aby odpovídala nejlepším dostupným technickým řešením.
Zajistíme skutečnou nestrannost Státního úřadu pro jadernou bezpečnost a oddělení jeho odborného zázemí od jaderných provozovatelů.
Nastavíme férové podmínky pro proces vyhledávání hlubinného úložiště vyhořelého vysoce radioaktivního odpadu.
Základní podmínkou dalších jednání je nastavení otevřeného transparentního procesu s nepřekročitelným právem obcí a krajů odmítnout úložiště v daném regionu.
Prosadíme moderní energetickou koncepci, která zbaví českou energetiku závislosti na spalování uhlí,
dá spotřebitelům nezávislost na energetických společnostech a 
umožní postupně nahradit stárnoucí jaderné reaktory.
Prosadíme kontrolu fungování ČEZ Nejvyšším kontrolním úřadem, změníme systém dosazování do zástupců vlády do dozorčí rady.
Odmítáme další těžbu uranu.
Podpoříme co nejrychlejší odstranění radioaktivních hald, odkališť i znečištění podzemních vod.
Rozhodně odmítáme úvahy o znovuobnovení chemického loužení uranu.
Trváme na zachování limitů pro těžbu uhlí.
Odepíšeme zásoby uhlí za územně-ekologickými limity.
Odmítáme znovuzavedení možnosti vyvlastňovat majetek kvůli těžbě.
Prosadíme postupné opuštění spalování špinavého uhlí.
Odmítáme pokusy o podzemní zplynování uhlí pod lidskými sídly.
Prosadíme zákaz škodlivé těžby břidličného plynu na území ČR.
Nastartujeme opatření, která pomohou snížit českou závislost na dovozu ropy.
Slevou na dani podpoříme nákup elektromobilů.
Budeme prosazovat, aby česká vláda v EU podpořila zlepšení standardů efektivnosti automobilů..
Navrhneme změnu silniční daně tak, aby se sazba lišila podle spotřeby a technologie.
Majitelé osobních vozů s nízkou spotřebou budou platit nízkou daň, majitelé hybridů a elektromobilů pak nulovou daň.
Pomůžeme tak na trh a na silnice dostat vyso-ce efektivní automobily.
Podpoříme pouze takovou produkci biopaliv, která není na úkor potravin a život-ního prostředí,  tedy především biopaliv 2. generace (nepotravinářská  biomasa).
173.  Podpoříme přijetí závazných cílů EU v oblasti energe-tiky a ochrany klimatu do roku 2030, a to snížení emisí skleníkových plynů alespoň o 55 % v období 1990– 2030, zvýšení podílu obnovitelných zdrojů na 45 % a dosažení 40% úspory energie v roce 2030 oproti úrovni v roce 2005.
4. Internet a informační společnost
174.  Ochráníme rovnoprávnost všech služeb na internetu.
Nesouhlasíme se snahami zavést rozdílná pravidla pro „důležitou“ a „nedůležitou“ komunikaci na Internetu, která by poskytovatelům připojení dávala možnost určovat, které služby smějí jejich zákazníci používat.
175.  Odmítáme mezinárodní smlouvy typu AC TA a T TIP.
176.  Postavíme vysokorychlostní internet na úroveň veřejné služby (podobně jako jiné druhy infrastruktury).
Zá-roveň chceme snížit administrativní překážky při jeho výstavbě.
177.  Při využívání kmitočtového spektra zohledníme veřej-ný zájem, tj. kvalitní a dostupnou komunikaci,
Budeme prosazovat vyšší konkurenci na telekomunikačním trhu.
178.  Zajistíme výraznější ochranu spotřebitele v oblasti elektronických  komunikací.
Český  telekomunikačníúřad i obchodní inspekce budou mít účinné nástroje jak postihovat subjekty, které útočí na spotřebitele predátorskými taktikami a nutí je podepisovat nevý-hodné smlouvy.
179.  Vytvoříme podmínky pro zpřístupnění informací jako tzv. otevřených dat.
180.   Odstraníme překážky zveřejňování přenosů a zázna-mů jednání zastupitelstev a jiných orgánů.
181.  Zpřístupníme kompletní informace o legislativním procesu.
182.  Zpřísníme ochranu před sledováním činností uživatelů internetu a ochráníme jejich soukromí na internetu.
183.  Zaručíme kvalitní koordinaci IT projektů státu, čímž zabráníme plýtvání a neefektivitě.
Nedovolíme opako-vání projektů typu sKarta, které občany nutily k ode-vzdávání údajů soukromým firmám.
184.  Podpoříme zkrácení ochrany autorských práv a
vý-raznou změnu jejího vymezení tak, aby dostatečně ochránila autorská práva a zároveň neomezovala inovace.
Zároveň budeme chránit uživatele internetu před neúměrně tvrdými postihy za sdílení dat.
185.  Budeme prosazovat, aby veřejná správa používala otevřené a svobodné licence.
186.  Podpoříme vyšší transparentnost a veřejnou kontrolu kolektivních správců autorských práv (OSA , Intergram a další ).
Podpoříme reformu poplatků za prázdná média na evropské úrovni a 
budeme hledat způsoby, jak se jich zbavit úplně.
187.  Podpoříme využívání otevřených formátů a otevřené-ho software.
188.  Zajistíme digitální kontinuitu v systému datových schránek a ukončíme absurdní „datové trezory“.
Zlevníme provoz Informačního systému datových schránek.
189.  Prosadíme právo na získání úplných informací o tom, kdo pracuje s daty občanů v základních registrech.
IV. Fungující demokracie otevřená občanům
1. Nestranná veřejná správa, justice a účinná opatření proti korupci
Prosadíme zákon na ochranu oznamovatelů korupce.
Podpoříme rozšíření pravomocí NKÚ na samosprávné celky, obce a firmy s podílem státu.
Zasadíme se o urychlené zavedení kvalitního zákona o státní službě.
Zavedeme plošné, transparentní, on-line zadávání a vyhodnocování výběrových řízení na všech úrovních.
Po vzoru Slovenska zpřístupníme rozsudky obecných soudů, ve kter ých budou anonymizovány osobní údaje.
To umožní vyšší transparentnost justice a vyšší jistotu všech občanů v právním prostředí.
Výjimky ze zveřejnění (například v případě, kdy je z projednávání případu vyloučena veřejnost) stanoví zákon.
Zavedeme do veřejné správy rozklikávací rozpočty a transparentní účty.
Prosadíme registr smluv veřejných subjektů.
Centrální registr smluv bude obsahovat data v jasné podobě, která budou strojově zpracovatelná a analyzovatelná.
Smlouv y, které nebudou zapsány v registru, nebudou platné.
Zajistíme transparentní a efektivní přípravu velkých veřejných staveb.
Vytvoříme týmy pro strategickou přípravu staveb s významnými vlivy na životní prostředí, které budou s předstihem hledat a s veřejností projednávat potenciální konflikty , jež by mohly přípravu o mnoho let prodloužit.
198. Zavedeme zákonnou lhůtu pro rozhodování ÚOHS v délce 30 dnů, podobně jako to správní řád stanoví u jiných odvolacích orgánů.
Umožníme obcím zavést příspěvek na péči o veřejné prostranství z rozpočtu každé nové stavby.
Zjednodušíme proces tvorby regulačních plánů tak, aby mohly plnit svoji funkci koordinátora zástavby větších území.
Omezíme nároky správců a vlastníků soukromé infrastruktury
a prosadíme rozšíření jejich povinností.
Obnovíme plnohodnotná práva občanů vyjadřovat se ke stavbám továren, silnic či hypermarketů  v jejich obcích.
Prosadíme, aby práva a povinnosti byly vázány na reálné bydliště osoby, a nikoliv na adresu trvalého bydliště uvedenou v občanském průkazu.
2. Silnější hlas pro občany
snížíme hranici pro vstup do Poslanecké sněmovny, krajských a obecních zastupitelstev a Evropského parlamentu z 5 % na 3 %.
Ve volbách do Poslanecké sněmovny a zastupitelstev krajů a obcí zavedeme skutečně poměrný volební systém, aby počet mandátů pro každou politickou stranu odpovídal jejímu podílu hlasů.
Umožníme voličům kromě jejich hlavní volby uvést i volbu náhradní pro případ, že strana první volby nepřekoná hranici pro získání mandátů.
Zavedeme tuto možnost ve volbách prezidenta republiky, Senátu, Poslanecké sněmovny a krajských zastupitelstev.
Snížíme hranici účasti pro platnost referenda a hranici pro závaznost místního a krajského referenda,
snížíme počet potřebných podpisů pro vyhlášení referenda,
umožníme elektronické podpisy petic podle vzoru Evropské občanské iniciativy.
Umožníme občanům navrhovat zákony přímo.
Zavedeme regulaci lobbingu.
Omezíme možnost praní špinavých peněz přes politické strany,
zásadně zprůhledníme jejich financování.
Zavedeme zákon o střetu zájmů, který pro poslance, senátory a členy vlády zpřísní pravidla pro majetková přiznání.
Znemožníme praxi legislativních přílepků.
Zprůhledníme obsazování dozorčích rad státních firem a jejich činnost.
Posílíme nezávislost vyšetřování korupce.
Vyvážíme ústavní pravomoci parlamentu a prezidenta republiky.
Jmenování členů Bankovní rady ČNB bude potvrzovat Senát.
Prezident republiky jmenuje prezidenta NKÚ se souhlasem Senátu.
Podporujeme přijetí ústavního zákona o celostátním závazném referendu na základě petice.
Zavedeme zákon o poradním celostátním referendu.
Poradní referenda se budou konat na základě občanských iniciativ s podporou 50 000 občanů.
Podpoříme zapojení expertů, vysokých škol, neziskových organizací a dobrovolných stážistů do řešení problémů veřejné správy.
Přizpůsobíme veřejné služby potřebám občanů tak, aby byly přívětivé a uživatelsky jednoduché.
Stanovíme pravidla pro zdokonalování a navrhování veřejných služeb, jak je to běžné např. ve Velké Británii.
3. Kultura je srdcem společnosti
prosadíme naplnění závazku předchozích vlád navýšit státní podporu na kulturu na 1 % státního rozpočtu.
Prosadíme aktualizaci a důslednou realizaci Státní kulturní politiky 2009–2014 (s výhledem na roky 2015–2020).
Vytvoříme stabilní a nediskriminační prostředí pro kulturní organizace včetně víceletých grantů.
Navrhneme a prosadíme koncepci bankovních garancí a investičních pobídek pro kulturní projekty.
Změnami v památkovém zákoně zpřísníme ochranu památek i památkových zón a 
rozšíříme pravomoci památkových ústavů v územních řízeních.
Posílíme nezávislost mediálních rad na politických stranách.
Prosadíme rozvoj audiovizuálního vzdělávání na školách.
Zpřísníme postih majitelů za neudržování kulturních památek.
Obnovíme povinnost věnovat dvě procenta rozpočtu každé veřejné stavby na její doplnění uměleckými díly prostřednictvím soutěží.
Podpoříme vícezdrojové financování kultury a navýšení prostředků do Státního fondu kultur y.
Usnadníme vznik komunitních rádií bez povinnosti hradit paušální poplatky autorským svazům.
Navážeme výši rozhlasového a televizního poplatku u médií veřejné služby na inflaci a 
zároveň omezíme v jejich vysílání reklamu.
4. Respektované česko uvnitř evropské unie
usilujeme o další politickou integraci Evropské unie.
Chceme demokratičtější a spravedlivější mezinárodní instituce.
Odmítáme podmiňování finanční pomoci státům EU jednostranně úspornými opatřeními, deregulací, privatizacemi veřejného sektoru a snižováním daní.
Budeme konfliktům předcházet, ne k nim přispívat
Podporujeme harmonizaci evropských armád.
Nepodpoříme výstavbu vojenské základny na území České republiky s přítomností zahraničních vojáků mimo spojenecké závazky v EU a NATO.
Nebudeme aktivně prosazovat výstavbu jakýchkoliv zahraničních nebo mezinárodních vojenských základen na území ČR včetně základen v rámci spojeneckých závazků s EU a NATO. 
Usilujeme o zničení všech jaderných zbraní.
Omezíme a zpřísníme export zbraní.
Posílíme a zkvalitníme rozvojovou spolupráci.
Nevyměníme lidská práva za obchodní příležitosti.
