Radikale Venstre vil en bæredygtig fremtid.
Vi lader os inspirere af fortiden, men hænger ikke fast i den.
Vi arbejder for et Danmark, der er på forkant med den globale udvikling.
Vi tænker frem.
Verden ændrer sig, og Danmark har brug for reformer her og nu.
I valgkampen har vi fokus på tre værdier, der gennemsyrer vores reformer:
bæredygtighed,
tillid
og anstændighed.
Bæredygtighed, tillid og anstændighed
Danmark skal være grønnere og sundere.
Forureningen skal ned, og miljø- og energiafgifter op.
Vi skal have mere økologi og mere god kemi.
De, der kører i “benzinslugere” og aldrig slukker for lyset, skal betale for fråds med energien.
Mens de, der sparer på vand og varme, får den mindste regning.
Vi vil vide, hvilke virksomheder der har valgt de hormonforstyrrende stoffer fra – så vi kan foretage sunde valg.
Vi har et ansvar for klodens velfærd og for at bremse klimaforandringerne.
Vi skal ikke skubbe uløste problemer videre til de næste generationer.
Danmark har chancen for at være det gode eksempel til inspiration for lande, som truer miljøet.
Danmark skal stå for bæredygtighed.
Tænk grønt
Alle taler om velfærd.
Det gør vi også.
Vi skal sikre velfærd i fremtiden.
Men velfærd afhænger af, at vi er mennesker nok, der har tid nok til at udføre arbejdet.
De offentligt ansatte skal opleve tillid i hverdagen.
Mere selvstændigt ansvar til den enkelte og mindre kontrol og papirarbejde.
De, der arbejder med mennesker, skal have tid til at give omsorg.
Og de skal sikres efteruddannelse, så de er kom petente og kan yde den service, de er ansat til.
Hvorfor skal lærerne spilde tid på overflødige elevplaner?
Hvorfor skal hjemmehjælperen bruge tid på minuttyranni?
Hvorfor må sygeplejersken forlade sit fag på grund af stress?
Det skal være sjovere at arbejde, og skatten på arbejde skal ned.
Større arbejdsglæde og mindre skat giver flere kræfter på arbejdsmarkedet – det har vi brug for.
Tænk tillid
Danmark er en del af verden,
og vi skal have en anstændig udlændingepolitik.
Asylansøgere skal ikke efterlades i centre på ubestemt tid.
De skal kunne arbejde og uddanne sig.
Og kan afviste asylansøgere ikke sendes ud, skal de naturligvis have lov til at opholde sig i Danmark, indtil forholdene ændrer sig.
Asylbørn er bare almindelige børn, hvis forældre er i en svær situation.
Det skal de ikke straffes for.
Enhver dansk statsborger skal naturligvis kunne bo her i landet med sin ægtefælle og sine børn.
Og så skal vi være et åbent og venligt land, så flere talenter vil komme hertil for at arbejde.
Det kræver omfattende reformer og klare og enkle regler for den indiske it-ekspert, den russiske kemiingeniør eller den kinesiske forsker, som vil hjælpe danske virksomheder med at blive endnu bedre.
Tænk på andre
Radikale Venstre er et midterparti, som kan samarbejde med alle, der deler vores ønsker om reformer og en ny politik.
Vi vil arbejde målrettet for en regering, der er uafhængig af Dansk Folkeparti.
Vi vil udnytte globaliseringens mange muligheder.
Det kræver, at vi møder verden med åbenhed, og at Danmark er fuldt og helt med i EU.
Forbeholdene skal afskaffes,
og Danmark skal overholde alle internationale konventioner og aftaler.
Det er dig, der vælger, om vi skal have styrken til at gøre Danmark til et åbent og anstændigt samfund.
Det kræver en ny politik.
Det er den, vi tilbyder.
Tænk ny politik, tænk frem, tænk bæredygtig fremtid
