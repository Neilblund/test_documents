Είναι ένα απόλυτα δημοκρατικό κόμμα, που προτάσσει τη διασφάλιση της λαϊκής κυριαρχίας, που πρεσβεύει την ευνομία και την ισονομία.
Είναι ένα ελληνοκεντρικό κόμμα, τόσο γιατί εστιάζεται στα μακροπρόθεσμα συμφέροντα του Έθνους, της χώρας και του λαού μας,
όσο και γιατί η πολιτική του διαπνέεται από το Ελληνικό πνεύμα, τις Ελληνικές αξίες και την Ελληνική κουλτούρα.
¾  Είναι ένα  ανθρωποκεντρικό  κόμμα, που ενθαρρύνει την  εργατικότητα,  την εφευρετικότητα, την  αξιοκρατία,  τη δημιουργικότητα και το  επιχειρηματικό  πνεύμα των Ελλήνων  πολιτών.
Είναι ένα σύγχρονο κόμμα, που καταδικάζει και στοχεύει στην αποτροπή όλων των φαινομένων που χαρακτηρίζουν τις χρεοκοπημένες κοινωνίες, τη διαπλοκή και τη διαφθορά, την αναξιοκρατία, το νεποτισμό, την ανεργία, την παραοικονομία, την ανασφάλεια και την εγκληματικότητα.
Η Διακήρυξη της 11ης Αυγούστου
Τα στελέχη, τα μέλη και οι φίλοι του Λαϊκού Ορθόδοξου Συναγερμού αγωνίζονται για τη μη έγκριση του Ευρωσυντάγματος ή των ομοιωμάτων του
και αξιώνουν Δημοκρατικά Δημοψηφίσματα στις χώρες της Ευρωπαϊκής Ένωσης
και αντιτίθενται στην ιδέα δημιουργίας Ευρωπαϊκού Υπερκράτους
Θεωρούμε ότι, κυρίαρχο όργανο στη λήψη αποφάσεων πρέπει να παραμείνει το ΕΘΝΙΚΟ ΚΟΙΝΟΒΟΥΛΙΟ
με την ταυτόχρονη ενεργοποίηση και δυνατότητα που παρέχει το Σύνταγμα για τα Δημοψηφίσματα
Σεβόμαστε τη γλώσσα, την ιστορία, τον πολιτισμό τις παραδόσεις κάθε έθνους και κάθε κράτους της Ευρωπαϊκής Ένωσης,καθώς και την ανεξαρτησία τους.
Αντιτιθέμεθα σε κάθε είδος κοινωνικής περιθωριοποίησης, σε κάθε φαινόμενο ρατσισμού, μισαλλοδοξίας και αντισημιτισμού και σεβόμαστε απόλυτα όλα τα έθνη και τις θρησκείες.
Ο ΛΑ.Ο.Σ. (Λαϊκός Ορθόδοξος Συναγερμός) δίνει άμεση προτεραιότητα στην οριοθέτηση της μετανάστευσης με τη θέσπιση απολύτων συγκεκριμένων κανόνων.
Στόχος και σκοπός μας θα είναι πάντοτε η εξασφάλιση της συνταγματικής νομιμότητας
και ο συνεχής αγώνας για μια δημοκρατία βαθειά και πλατειά.
Για μια δημοκρατία που θα προστατεύει τον πολίτη από την αυθαιρεσία της εξουσίας και τα παράκεντρα εντός και εκτός της Επικράτειας.
7.  Δηλώνουμε ότι  θα αφιερώσουμε τις δυνάμεις μας στην προστασία των Ανθρωπίνων  Δικαιωμάτων, του  βιοπεριβάλλοντος και της πολιτιστικής κληρονομιάς μας.
8.  Δηλώνουμε την προσήλωσή μας στις  αρχές  της  διαφάνειας και ως  εκ τούτου,  απαιτούμε διαβεβαίωση ενός εκάστου των  υποψηφίων μας ότι δεν βαρύνεται με  ατιμωτικά αδικήματα.
9.   Αγωνιζόμαστε να προστατεύσουμε αποτελεσματικά την εθνική μας αξιοπρέπεια
αλλά και την κοινωνική  Δικαιοσύνη.
Ο Λαϊκός Ορθόδοξος Συναγερμός αγκαλιάζει όλους τους Έλληνες, ανεξαρτήτως πολιτικής αφετηρίας που στηρίζουν αυτές τις αρχές
και απορρίπτει όσους συντάσσονται με τον φανατισμό, την αλαζονεία, τον ολοκληρωτισμό, την παγκοσμιοποίηση και τη Νέα Τάξη Πραγμάτων.
Εννέα μεγάλα Ερωτήματα και Απαντήσεις για το τι συμβαίνει σήμεραΥπάρχει άλλος δρόμος για την Ελλάδα έξω από το τοκογλυφικό, νέο, μνημόνιο; Ναι!
Ένα δάνειο από την Ευρωπαϊκή Κεντρική Τράπεζα (ΕΚΤ) με επιτόκιο 1%, με πενταετή περίοδο χάριτος και, στη συνέχεια, δόση 10 δισεκατομμύρια Ευρώ το χρόνο.
Η ΕΚΤ μπορεί να μας παράσχει αυτή την διευκόλυνση όπως έπραξε και για την ενίσχυση των τραπεζών δίνοντας στις 21/12/2011 489 δις Ευρώ και στις 29/2/2012 530 δις Ευρώ με επιτόκιο μόνο 1%, ποσό σχεδόν τριπλάσιο από το συνολικό χρέος μας.
2) Τι είναι το Αγγλικό δίκαιο για το οποίο διαφώνησε ο Γ. Καρατζαφέρης; Είναι το αποικιοκρατικό δίκαιο του κεφαλαιούχου με βάση το οποίο ο δανειστής μπορεί να κατάσχει την περιουσία του δανειζομένου Ελληνικού Δημοσίου.  Όπως, π.χ., την Ανώνυμη Εταιρεία του κράτους που θα αξιοποιήσει τους υδρογονάνθρακες (πετρέλαιο‐φυσικό αέριο) της πατρίδας μας ή το Ταμείο Αξιοποίησης (πώλησης) της Περιουσίας του Δημοσίου.
3) Είναι το σημερινό δάνειο βιώσιμο; Όχι!
Αυτό το ομολογούν οι ίδιοι οι δανειστές μας καθώς επιτάσσουν ήδη να ληφθούν νέα επώδυνα μέτρα τον Ιούνιο.
Αυτό προκύπτει και από το γεγονός ότι αν και ο Πρόεδρος του ΛΑ.Ο.Σ είχε ζητήσει έκθεση της Τράπεζας της Ελλάδος για την βιωσιμότητα του δημόσιου χρέους μετά τα νέο μνημόνιο αυτή ποτέ δεν εμφανίστηκε.
Όπως ποτέ δεν παρασχέθηκαν και οι εκθέσεις του Νομικού Συμβουλίου του Κράτους και του Ελεγκτικού Συνεδρίου που επίσης ζήτησε.
Και αυτό παρά το γεγονός ότι οφείλουν να συνοδεύουν υποχρεωτικά την κάθε διεθνή δανειακή σύμβαση που υπογράφει η Ελλάδα.
4) Τότε γιατί μας οδηγούν σε αδιέξοδο και μεγαλύτερη ύφεση;
Ακριβώς για να μας πάρουν την περιουσία του Ελληνικού Δημοσίου, όπως πχ τον χρυσό μας (σημερινής αξίας 20 δις Ευρώ) που φυλάσσεται στο Λονδίνο.
Ή την περιουσία της χώρας σε κοιτάσματα υδρογονανθράκων που με βάση τις εκτιμήσεις επαρκεί για την πλήρη αποπληρωμή του Δημόσιου χρέους και την αυτοδύναμη ανάπτυξή μας για τα επόμενα 50 χρόνια
5)  Υπάρχει πραγματικός κίνδυνος χρεοκοπίας αν δεν συμμορφωθούμε ως Ελλάδα;
Άμεσα όχι και το λέμε κατηγορηματικά.
Τα 54 δις Ευρώ που προβλέπει ως έσοδα ο προϋπολογισμός του 2012 οφείλονται αποκλειστικά στις εσωτερικές συναλλαγές των Ελλήνων.
Άρα η προπαγάνδα της καταστροφικής επόμενης μέρας δεν έχει βάση και όλες οι εσωτερικές πληρωμές θα συνεχιστούν.
Επιπλέον, και με βάση την ισχύουσα Ευρωπαϊκή έννομη οικονομική τάξη,  δεν τίθεται ζήτημα να βγούμε από το Ευρώ.
5) Και πως θα αναπτυχθούμε για να αρθεί το αδιέξοδο και να σωθεί η χώρα; Α) Προτιμώντας ως καταναλωτές μόνο Ελληνικά Προϊόντα
και ως εργοδότες μόνο Έλληνες εργαζόμενους για να εξαλείψουμε το τεράστιο εμπορικό έλλειμμα του ισοζυγίου εισαγωγών εξαγωγών.
Β) Με την αποποινικοποίηση της επανεισόδου των ιδιωτικών κεφαλαίων που είναι στο εξωτερικό και την κατάργηση του πόθεν έσχες στην οικοδομή.
Γ) Με σταθερό αμετάβλητο για δέκα χρόνια  δίκαιο φορολογικό σύστημα και χαμηλούς συντελεστές ΦΠΑ
6)  Ο ΛΑ.Ο.Σ είναι υπέρ του  μνημονίου;   Όχι!
Ο   ΛΑ’Ο’.Σ. ψήφισε μόνο το 1ο άρθρο 1 του πρώτου μνημονίου  για τη λήψη  του δανείου από την  Ε.Ε. και  το  Δ.Ν.Τ..
Καταψήφισε το άρθρο 2   για την μείωση μισθών και συντάξεων καθώς και όλα τα  υπόλοιπα 6  άρθρα του.
Καταψηφίσαμε,  όλους τους μετέπειτα νόμους όπως την αναθεώρηση του μνημονίου,  το γνωστό Μεσοπρόθεσμο και τον εφαρμοστικό του νόμο, που η ΝΔ  ψήφισε τα  22  άρθρα από τα 30  άρθρα του!.
Καταψηφίσαμε και το αντίστοιχο πολυνομοσχέδιο  του Οκτωβρίου,  όπως και  το χαράτσι.
Και  πρόσφατα καταψηφίσαμε και το τελευταίο  μνημόνιο, παραμένοντας συνεπείς στην  στάση μας.
7)  Γιατί συμμετείχατε στην κυβέρνηση και γιατί αποχωρήσατε; Συμμετείχαμε για να βάλλουμε φρένο στην κατηφόρα και για να αποτρέψουμε την κατάρρευση της χώρας,
θέτοντας τρείς απαρέγκλιτες προϋποθέσεις: α) να μη μειωθούν οι μισθοί και οι συντάξεις
β) να μην παραχωρηθεί εθνική κυριαρχία
και να μην καταληστευθεί ο ορυκτός μας πλούτος
και γ) να καταργηθεί ο νόμος που δίνει Ελληνική υπηκοότητα σε λαθρομετανάστες.
Οι προϋποθέσεις αυτές δεν τηρήθηκαν και για το λόγο αυτό αποχωρήσαμε.
8) Ποια είναι η πολιτική γραμμή του ΛΑ.Ο’.Σ.; Η εθνική στρατηγική επιβίωσης του Ελληνισμού
είναι το μέλημά μας και ο πατριωτικός παρεμβατισμός η ιδεολογία μας!
Η Ελλάδα ανήκει στους Έλληνες!
Η Ελλάδα είναι Ευρώπη, το Έθνος‐Κράτος των Ελλήνων!
Η συμπαράταξη των πατριωτικών δυνάμεων, ως τρίτος πόλος πολιτικής  εξουσίας!
Η Εθνική ενότητα απέναντι τόσο στον νεοφιλελευθερισμό όσο και στον σταλινικό ή αναρχίζοντα κομμουνισμό.
Η συμμαχία όλων των Ελλήνων για να αποτρέψουμε τις επιβουλές ενάντια στην πατρίδα μας.
9)  Είναι ο ΛΑ.Ο.Σ κυβερνητικό κόμμα; Είμαστε μια πολιτική δύναμη με διαχρονικές αξίες και αρχές, που μπορούμε και θα προσφέρουμε από όποια θέση μας ορίσουν οι Έλληνες πολίτες, είτε ως κυβέρνηση είτε ως αντιπολίτευση.
Ένας πολιτικός φορέας που συνθέτει τα συμφέροντα των Ελλήνων και ευρίσκεται στο κέντρο του πολιτικού συστήματος.
Είμαστε εμπροσθοφυλακή της ευθύνης και το αποδείχνουμε κάθε στιγμή, εργαζόμενοι με συνέπεια και σταθερότητα για την πολιτική ομαλότητα και την σωστή διακυβέρνηση της χώρας, θέτοντας στο πολιτικό σύστημα νέους όρους που θα μας βγάλουν από το σημερινό ηθικό, πολιτικό και οικονομικό αδιέξοδο.
Η ιδεολογία του Λαϊκού Ορθόδοξου Συναγερμού είναι καθαρή σε όλους όσους έχουν παρακολουθήσει την πορεία του, είναι ένα «γνήσια πατριωτικό» και «αυθεντικά λαϊκό» κόμμα με «κινηματικό χαρακτήρα», με όλα τα γνωρίσματα αυτής της ιδεολογικής τοποθέτησης.
Τη σύνοψη των γνωρισμάτων αυτών σε πολιτειακό, πολιτικό, συλλογικό και ατομικό επίπεδο, την αποδίδουμε με τον όρο Πατριωτικό Παρεμβατισμό.
Ο ΛΑ.Ο.Σ. είναι ένα «γνήσια πατριωτικό» κόμμα, που πιστεύει στις αξίες της Πατρίδας και του πατριωτισμού, σε εθνικό, κρατικό, συλλογικό και ατομικό επίπεδο.
Πιστεύει ακόμα, τόσο σε μια ανεξάρτητη Εθνική Εξωτερική Πολιτική με μοναδικό γνώμονα το συμφέρον της Ελλάδας,
όσο και στην ανάγκη της έμπρακτης έκφρασης του πατριωτισμού στην καθημερινή μας ζωή, με συνειδητή εκπλήρωση όλων των υποχρεώσεων του πολίτη προς την πατρίδα.
Στα πλαίσια αυτά, παλεύει τόσο για μια Ελλάδα  μέσα σε μια Ευρώπη των εθνών και όχι των αγορών, όσο και για την επιστροφή, την επανανομιμοποίηση και την γενικευμένη αποδοχή της έννοιας «Πατρίδα», ως συναίσθημα «προέρχεσθαι και ανήκειν».
Μεταξύ  ενός Κράτους –  αδιάφορου «θεατή»  αλωμένου από  ιδιοτελή ιδιωτικά συμφέροντα και ενός «Δημοσιουπαλληλικο‐γραφειοκρατικού» Υπερ‐Κράτους δυνάστη για τους πολίτες του, ο ΛΑ.Ο.Σ. προκρίνει και  παλεύει  για  ένα λιτό,  επιτελικό και παραγωγικό «Κράτος‐Στρατηγείο»,  που θα θέτει κανόνες και αναπτυξιακούς άξονες  και θα επεμβαίνει  ρυθμιστικά  και λελογισμένα  για την  τήρησή τους,
που θα προστατεύει τόσο  τη λειτουργία της οικονομίας όσο και την ζωή όλων των πολιτών  του, και ιδίως  όσων  για  οικονομικούς ή άλλους  λόγους είναι σε δυσμενέστερη θέση.
Ο ΛΑ.Ο’.Σ., αποδεχόμενος τον παρεμβατισμό και για λόγους γενικότερης αντιμετώπισης του Ανθρώπου ως συνολικού Οντος και όχι ως οικονομικής μονάδας,
είναι ένα «αυθεντικά λαϊκό» κόμμα, μακριά από τα επιφανειακά «φιλολαϊκά» ή κραυγαλέα ανεύθυνα «λαϊκίστικα»πολιτικά σχήματα.
Η ιδεολογία του «παρεμβατισμού» ενός  γνήσια  «λαϊκού»  κόμματος σαν  τον  ΛΑ.Ο.Σ  ενσωματώνει  το  σύνολο  των  αξιών  της Πατρίδας και του πατριωτισμού,  αναδεικνύοντάς τα, μάλιστα,  σε κυρίαρχα  κριτήρια τόσο πολιτικής  έκφρασης όσο και προσωπικής  στάσης ζωής.
Ο  Πατριωτικός Παρεμβατισμός, η πρόταση του ΛΑ.Ο’.Σ.  προς την ελληνική κοινωνία,  ζητά την ουσιαστική  συμμετοχή και παρέμβαση,  τόσο του κράτους όσο και του κάθε Έλληνα πολίτη  ξεχωριστά,  «και μόνου  και  μετά  πολλών», στο  καθημερινό,  πολιτικό,  συλλογικό,  κοινωνικό  και οικονομικό γίγνεσθαι της χώρας μας, με  αποκλειστικό  γνώμονα το συμφέρον  της πατρίδας μας και το γενικότερο καλό της ελληνικής κοινωνίας.
Τι είναι ‐ Πως δρα ο Πατριωτικός Παρεμβατισμός
Ο Πατριωτικός Παρεμβατισμός είναι διαταξικό και διαστρωματικό κίνημα Ελληνίδων και Ελλήνων πατριωτών που σκέφτονται, πονούν και αγωνίζονται για το καλό της όλης Πατρίδας, μακριά από λογικές αποκλειστικά υλικού ατομικού κέρδους σε βάρος του Κρατικού και κοινωνικού συνόλου.
Είναι μια Πρόταση Δημοκρατική, κοινωνική, εκσυγχρονιστική και ηθική, για τις ατομικές ελευθερίες την ασφάλεια και ευημερία όλων όσων ζουν νόμιμα στην Ελλάδα, τα δικαιώματα των ασθενέστερων, τη διασφάλιση των εργαζομένων, τη δημιουργικότητα και επιχειρηματικό πνεύμα των Ελλήνων.
Ο Πατριωτικός Παρεμβατισμός:έχει κινηματικό, δημοκρατικό αλλά και αυτοπεριφρουρούμενο χαρακτήρα, ευνοεί, υποστηρίζει και μάχεται για μια «Ελλάδα που ανήκει στους Έλληνες», για μορφές «μεικτής οικονομίας»,
έχει μόνιμο ιδεολογικό μέτωπο προς τα άκρα (δεξιά και αριστερά) και προς ότι διχαστικό διαιρεί το λαό μας και επιδιώκει και συμβάλλει να λύνονται, κατά το δυνατόν, ειρηνικά με διάλογο, οι φυσιολογικές και νόμιμες αντιθέσεις απόψεων και συμφερόντων, τάξεων και στρωμάτων, που υπάρχουν σε κάθε ζωντανή κοινωνία
είναι πολύ πιο συγκεκριμένη και απαιτητική έννοια από τον «γενικό Πατριωτισμό» και «αγάπη προς την πατρίδα», καθώς συνδέει το δικαίωμα με την υποχρέωση προς το Εθνικό και κοινωνικό σύνολο, που δεν προβάλλεται και υπηρετείται σήμερα από κανένα άλλο Κόμμα.
βρίσκεται στον αντίποδα τόσο των εμμονών της Αριστεράς για «ταξική πάλη», κυριαρχία και διχαστική κοινωνική δράση, όσο και της «αντιπολίτευσης για την αντιπολίτευση», των τζακιών που φέρονται ως ηγέτες του δικομματισμού,
αντιτίθεται στην διαπλοκή, τη διαφθορά, την εγκληματικότητα, και την παραοικονομία, πιστεύοντας ότι μια καλύτερη λειτουργία της κοινωνίας μας, με βάση τις πανανθρώπινες, αξίες του Ελληνισμού, του Ανθρωπισμού και της Χριστιανικής θρησκείας, είναι προς όφελος όλων μας.
επιβάλλει‐μακριά από κάθε αρνητισμό, ανεύθυνο «όχι σε όλα» και δουλική υποταγή σε αντεθνικούς σχεδιασμούς συμφερόντων‐τόσο τη συμμετοχή σε σχήματα και αποφάσεις για το καλό της Πατρίδας όσο και την λήψη αποστάσεων από αυτά όταν δεν εκπληρώνουν το σκοπό της αρχικής επιλογής τους.
διαφοροποιείται σαφώς από άλλα σχήματα που επικαλούνται, γενικόλογα, την «Πατρίδα» μέσα από: α) το παράδειγμα της ζωής των πολιτών, την αποδεικνυόμενη πρακτική του παραμερισμού του ατομικού συμφέροντος για το συλλογικό, την ενοποιητική δράση μέσα στην κοινωνία, με έμφαση στις υποχρεώσεις προς την Πολιτεία, όπως και την   παρέμβαση εντός και μέχρι των ορίων της νομιμότητας για αποτροπή αδίκων πράξεων όπου κι αν επισημαίνονται,
β) τη συνεχή μέριμνα και αλληλοβοήθεια «εκ του υστερήματος» για τα μη προνομιούχα στρώματα της κοινωνίας,
με καταγγελία τόσο του αντιπατριωτικού,υλιστικού προκλητικού πλουτισμού όσο και του αντιπατριωτικού ταξικού συντεχνιασμού και μονομέρειας.
Τα ΝΑΙ και τα ΟΧΙ του Λαϊκού Ορθόδοξου Συναγερμού
ΝΑΙ Στη Δημοκρατία
ΟΧΙ Στην ασυδοσία
ΝΑΙ Στην Εθνική Αξιοπρέπεια
ΟΧΙ Στην ταπείνωση και τον ενδοτισμό
ΝΑΙ Στους Εθνικούς Αγώνες
ΟΧΙ Στη πλαστογράφηση της Ιστορίας
ΝΑΙ Στους Πατριώτες και τους Αγωνιστές
ΟΧΙ Σε μιζαδόρους και μεσάζοντες
ΝΑΙ Στον διάλογο και τον Πολιτισμό
ΟΧΙ Σε κουκουλοφόρους και Πράκτορες
ΝΑΙ Σε συμμαχίες και κοινή δράση
ΟΧΙ Στον αναρχισμό
ΝΑΙ Στην εύρυθμη λειτουργία συμμαχικών Κυβερνήσεων
ΟΧΙ Στις υδροκέφαλες πλειοψηφίες της αλαζονείας
ΝΑΙ Στη τιμωρία των επίορκων του Δημόσιου Χρήματος
ΟΧΙ Στην ασυλία των Υπουργών που καλύπτουν από κοινού ΠΑΣΟΚ‐ΝΔ
ΝΑΙ Στην Αξιοκρατία
ΟΧΙ Στην οικογενειοκρατία
ΝΑΙ Στη διακίνηση ιδεών και προσώπων
ΟΧΙ Στη Νέα Τάξη και την Λαθρομετανάστευση
ΝΑΙ Στο κράτος – Πρόνοια
ΟΧΙ Στο κράτος Αφέντη
ΝΑΙ Στην Κοινωνική Δικαιοσύνη
ΟΧΙ Στην αυθαιρεσία των ολίγων
ΝΑΙ Στην κοινωνική Αλληλεγγύη
ΟΧΙ Σε κατασχέσεις και Πλειστηριασμούς
ΝΑΙ Στην Δημόσια Υγεία
ΟΧΙ Σε ράντζα και φακελάκια
ΝΑΙ Στην Αξιοπρεπή Διαβίωση
ΟΧΙ Σε ανεργία και επαιτεία
ΝΑΙ Στη βιώσιμη Εθνική Σύνταξη
ΟΧΙ Στις μειώσεις σε κύριες και επικουρικές συντάξεις
ΝΑΙ Στον εκσυγχρονισμό του Κράτους
ΟΧΙ Στο Ξεπούλημα Εθνικής Περιουσίας
ΝΑΙ Στην Ευρώπη των Εθνών
ΟΧΙ Στην Ευρώπη των υποτελών
ΝΑΙ Στην ανάπτυξη της ΑΟΖ (Αποκλειστικών Ζωνών)
ΟΧΙ Στις παραβιάσεις και Αυθαιρεσίες των Τούρκων
ΝΑΙ Σ’ έντιμο διάλογο με την Τουρκία
ΟΧΙ Στην ένταξή της στην Ευρωπαϊκή Ένωση
ΝΑΙ Σε δημοψήφισμα για το Σκοπιανό
ΟΧΙ Στη κλοπή του ονόματος της Μακεδονίας μας
ΝΑΙ Στην ελεύθερη και αδέσμευτη Κύπρο
ΟΧΙ Σε σχέδιο τύπου Ανάν
ΝΑΙ Στις ισχυρές Ένοπλες Δυνάμεις
ΟΧΙ Στον κομματισμό και τις υπονομεύσεις
ΝΑΙ Στα προνόμια των Ακριτικών περιοχών
ΟΧΙ Στη συρρίκνωσή, τη πληθυσμιακή τους αλλοίωση και τον μαρασμό
ΝΑΙ Στο Νόμο και Την Τάξη
ΟΧΙ Στην εγκληματικότητα και την ανασφάλεια
ΝΑΙ Στην πρόληψη εγκληματικών και τρομοκρατικών πράξεων
ΟΧΙ Στη συγκάλυψη των αντιεξουσιαστών
ΝΑΙ Στην ελεύθερη δράση της νεολαίας
ΟΧΙ Στις αγκυλώσεις και τον δογματισμό
ΝΑΙ Στην ελεύθερη μετακίνηση των πολιτών
ΟΧΙ Στη γκετοποίηση και περιθωριοποίηση περιοχών
ΝΑΙ Στην Ιδιωτική Πρωτοβουλία
ΟΧΙ Στις Πολυεθνικές αυθαιρεσίες
ΝΑΙ Στον υγιή ανταγωνισμό
ΟΧΙ Στα καρτέλ και τους μεσάζοντες
ΝΑΙ Στην χρηματοδότηση νέων παραγωγικών μονάδων
ΟΧΙ Στη μεταστέγαση σε γειτονικές χώρες υγιών επιχειρήσεων
ΝΑΙ Στα μεγάλα αυτοχρηματοδοτικά έργα
ΟΧΙ Σε εισαγόμενα αφεντικά
ΝΑΙ Σε επιλεκτικές Ιδιωτικοποιήσεις
ΟΧΙ Στο σφυρί Εθνικός πλούτος και ενέργεια
ΝΑΙ Στην αύξηση και καλυτέρευση των Αεροδρομίων της Χώρας
ΟΧΙ Στην εκχώρηση τους σε πολυεθνικές εταιρίες
ΝΑΙ Στη Δουλειά στους Έλληνες
ΟΧΙ Στον παρασιτισμό των Λαθρομεταναστών
ΝΑΙ Στη πριμοδότηση και επιδότηση σε ενέργεια και λιπάσματα στους Αγρότες
ΟΧΙ σε αγρότες στο έλεος της γραφειοκρατίας των Βρυξελλών
ΝΑΙ Στον εναρμονισμό των αμοιβών προς τα πάνω
ΟΧΙ Στην ακρίβεια και τα ΄΄καπέλα΄΄ των SUPER MARKET
ΝΑΙ Σε οργανωμένες καθαρές Δημοτικές αγορές
ΟΧΙ Στην ασυδοσία του παρεμπορίου
39.   ΝΑΙ Στη φορολογική συνείδηση των Ελλήνων
ΟΧΙ Στις αδικίες του φορολογικού  συστήματος με τον πιο  ακριβό  Φ.Π.Α. της Ευρώπης
ΝΑΙ Στην κρατική συμβολή για απόκτηση Α΄ κατοικίας
ΟΧΙ Σε πανωτόκια και Τραπεζικούς εκβιασμούς
ΝΑΙ Στη στήριξη της οικογενειακής εστίας
ΟΧΙ Στους βιασμούς και τον ξεπεσμό
ΝΑΙ Στις Πολύτεκνες οικογένειες
ΟΧΙ Στον εμπαιγμό των τριτέκνων
ΝΑΙ Στην εργαζόμενη μητέρα
ΟΧΙ Στην απομόνωση και τους εκβιασμούς
ΝΑΙ Στα υπερήφανα γηρατειά
ΟΧΙ Στην εγκατάλειψη και διαπόμπευσή τους
ΝΑΙ Στην ελεύθερη πρόσβαση στις παραλίες
ΟΧΙ Στην οικονομική ιδιοτέλεια κοινοχρήστων χώρων
ΝΑΙ Στη προστασία του περιβάλλοντος
ΟΧΙ Στους εμπρησμούς και την ασυδοσία των βιομηχανικών αποβλήτων
ΝΑΙ Στο Αθλητισμό και την Παιδεία
ΟΧΙ Σε Ναρκωτικά και Παιδική Πορνεία
ΝΑΙ Σε Ιδιωτικά Εκπαιδευτικά Ιδρύματα (Ανώτατη Παιδεία)
ΟΧΙ Στις Πανελλήνιες Εξετάσεις
ΝΑΙ Στην Ορθοδοξία και το Άγιο Όρος
ΟΧΙ Ανέγερση Ισλαμικού Κέντρου στο Βοτανικό
ΝΑΙ Στην αναγραφή του Θρησκεύματος στις Ταυτότητες
ΟΧΙ Απορθοδοξοποίηση του Έθνους
Θεωρούμε ότι η οικονομική κρίση που αντιμετωπίζει η Ελλάδα είναι πολυεπίπεδη και εξίσου πολυεπίπεδες πρέπει να είναι και οι δράσεις που χρειάζεται να αναληφθούν για την αντιμετώπισή της.
Οι δράσεις που προτείνουμε, και θα αναλάβουμε εφόσον ο Ελληνικός λαός μας τιμήσει με τη ψήφο του, συνοψίζονται, ομαδοποιημένες κατά τη στόχευσή τους, στις παρακάτω:
Αναδιαμόρφωση του Υπουργικού Συμβουλίου με περιορισμό των Υπουργείων και δημιουργία Υπουργείου Αδήλων Πόρων (Ναυτιλία, Τουρισμός Απόδημος Ελληνισμός)
Δημιουργία συνθηκών ευνομίας και επιτάχυνση της απονομής της Δικαιοσύνης
Μετατάξεις αντί για εφεδρεία, σε συνδυασμό με την απασχόληση των Δημοσίων υπαλλήλων και εκτός του στενού κρατικού τομέα
Σύσταση φορέα κοινωνικής απασχόλησης των επιδοτούμενων ανέργων
Άνοιγμα των κλειστών επαγγελμάτων με κατάλληλα πληθυσμιακά κριτήρια
Αλλαγή του συστήματος προμηθειών στρατιωτικού εξοπλισμού
Σύσταση Ενιαίου Ασφαλιστικού Φορέα, κατάργηση των ασφαλιστικών εισφορών και αντικατάστασή τους με «τέλος ασφάλισης» επί του τζίρου των επιχειρήσεων
Αυστηρός έλεγχος της κρατικής χρηματοδότησης των ΜΚΟ.
Διακοπή της κρατικής χρηματοδότησης των συνδικαλιστικών οργανώσεων.
Ενιαίο μισθολόγιο σε όλο τον ευρύτερο Δημόσιο Τομέα, σε σύνδεση με το ΑΕΠ, και εφαρμογή της αρχής του επταπλασίου.
Αξιοποίηση των κληροδοτημάτων και της ακίνητης περιουσίας του Δημοσίου.
Έλεγχος της διακίνησης χρήματος προς το εξωτερικό.
Ανάθεση της Διοίκησης των Δημόσιων Νοσοκομείων σε μάνατζερ.
Γ.  Εισπρακτικά μέτρα
Αναδιάρθρωση των φοροεισπρακτικών μηχανισμών σε νέα βάση.
Εξίσωση, υπό όρους, της φοροδιαφυγής με τη «διακίνηση μαύρου χρήματος» με μεταβατικό διάστημα χάριτος έξη μηνών για τη νομιμοποίηση των ήδη αποκτηθέντων χρημάτων και την αυτοτελή φορολόγησή τους.
Νομοθετική Κατάργηση της αυτοτελούς φορολόγησης των τόκων των τραπεζικών καταθέσεων και των μερισμάτων από μετοχές.
Αναστολή του πόθεν έσχες για τον επαναπατρισμό κεφαλαίων και την αγορά ομολόγων του Δημοσίου, με αυτοτελή φορολόγησή τους.
Φορολογία «εκπομπής διοξειδίου του άνθρακα» και «συνθηκών παραγωγής», για τα εισαγόμενα προϊόντα.
Δ. Μέτρα για την επανεκκίνηση της οικονομίας
Μείωση του Φ.Π.Α. και διατήρηση χαμηλότερου συντελεστή για τα νησιά.
20. Αναστολή του πόθεν έσχες για την οικοδομή.
Συγχωνεύσεις τραπεζών  και σύνδεση επιτοκίων καταθέσεων και χορηγήσεων.
Μείωση του κεφαλαίου των επιχειρηματικών και στεγαστικών δανείων κατά 30%
και αναδιάρθρωσή τους με πρόβλεψη δυνατότητας πενταετούς «παγώματός» τους.
Διαμόρφωση ξεκάθαρων και σταθερών κανόνων φορολόγησης.
24. Δημιουργία συνθηκών εργασιακής ειρήνης.
Ε.  Αναπτυξιακά μέτρα
Οριοθέτηση και εκμετάλλευση της Ελληνικής Α.Ο.Ζ..
Βελτίωση των οικονομικών σχέσεων με τις αναδυόμενες οικονομίες  (BRICs).
Ταχίστη απονομή της δικαιοσύνης σε υποθέσεις αναπτυξιακών έργων.
Παροχή Ελληνικής πολιτειότητας (υπηκοότητας) ως κίνητρο για επενδύσεις.
Αφορολόγητος, υπό προϋποθέσεις, κύκλος εργασιών μέχρι 100.000 Ευρώ.
30. Αλλαγή του Τειρεσία.
31. Αντικίνητρα για τις μη‐καλλιεργούμενες αγροτικές εκτάσεις, αναδασμός τους και παροχή κινήτρων για τους νέους αγρότες.
ΣΤ.  Μέτρα ενίσχυσης της επιχειρηματικότητας
32. Καταπολέμηση του παραεμπορίου.
Αύξηση της ανταγωνιστικότητας του ιδιωτικού τομέα με αύξηση του ωραρίου εργασίας χωρίς αύξηση μισθού αλλά με bonus επί των κερδών της επιχείρησης.
Αναπροσδιορισμός της φορολογίας επιχειρήσεων με βάση τη φορολογία των ανταγωνιστικών μας χωρών.
Φορολογική απαλλαγή των επανεπενδυόμεων κερδών.
Ενίσχυση των Ελληνικών βιομηχανιών και δημιουργία προϋποθέσεων βελτίωσης της ανταγωνιστικότητάς τους.
Παραγωγή και προσφορά φθηνότερης ενέργειας για τις επιχειρήσεις.
Ζ.  Μέτρα τόνωσης της απασχόλησης
Απομάκρυνση των λαθρομεταναστών.
Αλλαγή της εργασιακής νομοθεσίας.
40. Επιδότηση της απασχόλησης των νέων  πτυχιούχων, για δύο χρόνια.
Η. Μέτρα διατήρησης επιπέδου ζωής
41. Πάγωμα τιμών στα βασικά είδη διαβίωσης.
Ελάττωση φορολογικών και άλλων επιβαρύνσεων της ακίνητης περιουσίας.
43. Κατάργηση του ειδικού τέλους για την ΕΡΤ.
Επιδότηση της κατανάλωσης ρεύματος και πετρελαίου θέρμανσης με κοινωνικά κριτήρια.
Θ.  Σε έσχατη ανάγκη
45. Παράλληλη με το Ευρώ εισαγωγή εθνικού νομίσματος, για όλες τις συναλλαγές στο εσωτερικό και μόνο, της χώρας.
Συνταγματικές και Θεσμικές Αλλαγές
Η επόμενη Βουλή θα έχει τη δυνατότητα να ξεκινήσει τις διαδικασίες Συνταγματικής Αναθεώρησης.
Με αυτό το δεδομένο, σε συνδυασμό με το ότι η παρούσα κρίση έχει αναδείξει μια σειρά θεσμικών προβλημάτων και δυσλειτουργιών, θεωρούμε ότι πρέπει να παραθέσουμε τις κατευθύνσεις που θα κινηθούν οι προτάσεις μας, εφόσον ο Ελληνικός λαός μας τιμήσει με τη ψήφο του.
Θέσπιση «Συμβουλίου Αρίστων» που θα αποτελεί συμβουλευτικό όργανο του Προέδρου της Δημοκρατίας απαρτιζόμενο από τον Αρχιεπίσκοπο, τον Πρωθυπουργό, τον Πρόεδρο της Βουλής, τους Προέδρους των Κοινοβουλευτικών Ομάδων, τον αρχαιότερο των Προέδρων των Ανωτάτων Δικαστηρίων, τον Αρχηγό των Ενόπλων Δυνάμεων, τον αρχαιότερο του Διπλωματικού Σώματος, τον Πρόεδρο της Ακαδημίας Αθηνών, εκπρόσωπο της Συνόδου των Πρυτάνεων και τους Προέδρους της ΓΣΕΕ και της ΑΔΕΔΥ.
Θέσπιση «Συνταγματικού Δικαστηρίου», με αποστολή την επίλυση των  αμφισβητήσεων που ανακύπτουν σε σχέση με τη λειτουργία του πολιτεύματός μας, τον έλεγχο των οικονομικών των κομμάτων, την προδικαστική διερεύνηση και την απόφαση παραπομπής όλων των υποθέσεων που σχετίζονται με θέματα νομικών ευθυνών πολιτικών προσώπων, όπως της «Ευθύνης Υπουργών» και της «Βουλευτικής Ασυλίας», και  τον έλεγχο καταγγελιών για «πολιτική εξαπάτηση».
Συνταγματική πρόβλεψη και κατοχύρωση του συστήματος της «Απλής Αναλογικής με ρήτρα ελάχιστου ορίου ψήφων» για τις Βουλευτικές Εκλογές.
Συνταγματικός περιορισμός στο δικαίωμα της επανεκλογής ενός ανθρώπου ως Πρωθυπουργού, σε αντιστοιχία με τα ισχύοντα για τον Πρόεδρο της Δημοκρατίας.
Συνταγματική πρόβλεψη για το ότι η συμμετοχή στο κυβερνητικό σχήμα είναι ασυμβίβαστη με κάθε πολιτική ή επαγγελματική ιδιότητα, συμπεριλαμβανομένης και εκείνης του Βουλευτικού αξιώματος.
Συνταγματικός περιορισμός στο δικαίωμα βουλευτικής εκλογής στις τέσσερις τετραετίες και απαγόρευση τόσο της εκλογής στην ίδια Βουλή και με το ίδιο κόμμα, δύο ανθρώπων που συνδέονται με συγγένεια πρώτου βαθμού, όσο και της εκλογής τους στην ίδια εκλογική περιφέρεια σε δύο διαδοχικές εκλογές.
Συνταγματική πρόβλεψη για εξορθολογισμό των αμοιβών και των πάσης φύσεως προνομίων των Υπουργών, των Βουλευτών και των Δικαστικών.
Συνταγματική πρόβλεψη για την οικονομική λειτουργία των κομμάτων, με αναθεώρηση της επιδότησης τους, ετήσιο έλεγχο και υποχρεωτική ανάρτηση των ονομαστικοποιημένων οικονομικών τους στοιχείων στο διαδίκτυο και απαγόρευση δανεισμού τους με εγγύηση μελλοντικές κρατικές επιχορηγήσεις τους.
Συνταγματική πρόβλεψη του ότι προγραμματικές διακηρύξεις κάθε κόμματος καθώς και οι προεκλογικές υποσχέσεις των πολιτικών αποτελούν «νόμιμη ανάληψη ενοχικής υποχρέωσης» προς τους πολίτες έτσι ώστε, στην περίπτωση που αυτές δεν τηρηθούν μετεκλογικά, να στοιχειοθετούν το αδίκημα της «πολιτικής εξαπάτησης».
Συνταγματική πρόβλεψη για την ανάδειξη της ανώτατης ηγεσίας της Δικαιοσύνης, των προϊσταμένων όλων των Δικαστηρίων, του Αρχηγού των Ενόπλων Δυνάμεων και των επικεφαλής των Σωμάτων των Ενόπλων μας Δυνάμεων από τον πρόεδρο της Δημοκρατίας μετά από εισήγηση του Συμβουλίου των Αρίστων.
¾  Συνταγματική  πρόβλεψη για τη διενέργεια  δημοψηφίσματος, εφόσον  αυτό ζητηθεί από το  10% των  Βουλευτών ή εφόσον το ζητήσει,  με  συλλογή υπογραφών,  1.000.000 Ελλήνων πολιτών.
Συνταγματική κατοχύρωση της αρχής των ισοσκελισμένων προϋπολογισμών για τον ευρύτερο δημόσιο τομέα με πρόβλεψη διαδικασιών δανεισμού σε περιπτώσεις έκτακτων καταστάσεων.
Συνταγματική πρόβλεψη ότι η ειδική δοσιδικία σε υποθέσεις «περί ευθύνης Υπουργών» και «Βουλευτικής Ασυλίας», ως προς το μεν  προδικαστικό μέρος της ανατίθεται στο «Συνταγματικό Δικαστήριο», ως προς το δε δικαστικό εξομοιώνεται με εκείνη των ανώτατων δικαστικών λειτουργών, με ρητή αναφορά στο ότι τα χρονικά διαστήματα παραγραφής  τυχόν αδικημάτων εξισώνονται με εκείνα όλων των πολιτών της Ελλάδας.
Συνταγματική πρόβλεψη για μη‐κρατικά ιδρύματα Τριτοβάθμιας Εκπαίδευσης.
Διατήρηση των προβλεπομένων για την προστασία της «επικρατούσης θρησκείας της Ελλάδος», που είναι η «Ανατολική Ορθόδοξος του Χριστού Εκκλησία».
ΕΞΩΤΕΡΙΚΗ ΠΟΛΙΤΙΚΗ
Πιστεύουμε ότι η Ελλάδα πρέπει να έχει υπερκομματική εθνική Εξωτερική πολιτική, με διαχρονική στρατηγική και δυναμική, επικεντρωμένη στα μακροπρόθεσμα συμφέροντα του Ελληνικού Έθνους.
Ακόμα, ότι τα δόγματα  βάσει των οποίων ασκείται η Εξωτερική μας Πολιτική πρέπει να είναι ότι «η Ελλάδα ανήκει όπου επιτάσσουν τα συμφέροντά της» και «διεκδικούμε όλα όσα μας κατοχυρώνουν οι Διεθνείς Συνθήκες και το Διεθνές Δίκαιο».
Στα πλαίσια αυτά, και εφόσον ο Ελληνικός λαός μας τιμήσει με τη ψήφο του, θα κινηθούμε προς τις παρακάτω κατευθύνσεις:
Εκπόνηση και εφαρμογή μακροπρόθεσμου διπλωματικού σχεδιασμού πολυδιάστατης Εξωτερικής Πολιτικής και συνεργασίας  με τις όλες τις χώρες που συμφέρει την Ελλάδα.
Ανακήρυξη της Ελληνικής Α.Ο.Ζ., σύμφωνα με τα προβλεπόμενα από το διεθνές δίκαιο.
Αναβάθμιση των σχέσεων με Κυπριακή Δημοκρατία, με πρώτη προτεραιότητα την κοινή ανακήρυξη ορίων Α.Ο.Ζ. Ελλάδας και Κύπρου.
Στοχευμένη διπλωματική αντιμετώπιση του τούρκικου επεκτατισμού
και ανάληψη δράσεων στην Ε.Ε. για άρση του casus belli.
Συνέχιση της προσπάθειας επίλυσης των θεμάτων με τα Σκόπια, στο σταθερό πλαίσιο απόρριψης κάθε ονομασίας που περιλαμβάνει τον όρο «Μακεδονία».
Ανάπτυξη των σχέσεων με τις χώρες της Ευρωπαϊκής Ένωσης που αντιμετωπίζουν ανάλογα με προβλήματα ρευστότητας και χρέους.
Ανάπτυξη των σχέσεων με τις ΗΠΑ, αξιοποιώντας τις διαμορφούμενες αλλαγές στις γεωπολιτικές και γεωστρατηγικές ισορροπίες.
Έμφαση στην ανάπτυξη των σχέσεων με τις αναδυόμενες, οικονομικά, χώρες (BRICs), με προτεραιότητα στη Ρωσία και την Κίνα.
Διερεύνηση δυνατοτήτων παροχής υποστηρικτικών ή επιχειρηματικών βάσεων σε Ρωσία και Κίνα, σε επιλεγμένα ακριτικά νησιά μας.
Ανάπτυξη των σχέσεων με το Ισραήλ, στη βάση κοινών συμφερόντων ανάπτυξης και αντιμετώπισης της «Ισλαμικής πολιτικής» της Τουρκίας.
Στήριξη του Οικουμενικού Πατριαρχείου και υποστήριξη των δικαιωμάτων των Ομογενών της Τουρκίας και της Βορείου Ηπείρου.
Ανάληψη δράσεων για αναγνώριση της γενοκτονίας των Ελλήνων του Πόντου και της Μικράς Ασίας από τους Τούρκους.
Ενίσχυση των Γραφείων Εμπορικών Ακολούθων στις Πρεσβείες για προώθηση των Ελληνικών Προϊόντων και Υπηρεσιών στο Εξωτερικό.
ΕΘΝΙΚΗ ΑΜΥΝΑ
Πιστεύουμε ότι η Ελλάδα  είναι μία φιλειρηνική  χώρα που σέβεται τις Διεθνείς  Συμβάσεις  και  το Διεθνές  Δίκαιο και αντιλαμβάνεται ότι στις σημερινές συνθήκες δεν έχει νόημα να  υπάρχουν εδαφικές  βλέψεις σε  βάρος  γειτονικών κρατών.
Ακόμα, ότι η Ελλάδα οφείλει να  έχει  έναν ισχυρό αμυντικό μηχανισμό που θα  διασφαλίζει  το  δόγμα της «Αξιόπιστης Αποτροπής»,  σε τυχόν επίθεση εναντίον μας το  κόστος να  είναι  τόσο μεγάλο  για  τον  εισβολέα που να λειτουργεί αποτρεπτικά.
Στα πλαίσια αυτά, και εφόσον ο Ελληνικός λαός μας τιμήσει με τη ψήφο του, θα κινηθούμε προς τις παρακάτω κατευθύνσεις:
1.  Απομάκρυνση του κομματισμού, ταναξιοκρατίας και της κακοδιαχείρισης από όλες τις πτυχές των Ενόπλων μας Δυνάμεων.
Επάνοδος στο Ενιαίο Αμυντικό Δόγμα και αναδιοργάνωση των Ενόπλων μας Δυνάμεων με έμφαση στη διακλαδική συνεργασία και τη μορφή των σύγχρονων επιχειρήσεων.
3.  Κατάργηση της αυτόματης αποστρατείας,  δημιουργία παράλληλης επετηρίδας και νέων  ειδών  στρατιωτικών τμημάτων, στελεχούμενα  απεπιδοτούμενους ανέργους, για τη  κάλυψη αναγκών  διοικητικής μέριμνας.
Επανεξέταση του χρόνου και των συνθηκών της υποχρεωτικής στρατιωτικής θητείας, του συστήματος χορήγησης αναβολών και της εφεδρείας, στη βάση των αναγκών και δυνατοτήτων της χώρας μας.
Θεσμοθέτηση στρατιωτικών υποχρεώσεων για όσους αλλοδαπούς επιθυμούν να γίνουν πολίτες της χώρας μας, σε αντιστοιχία με εκείνες των Ελλήνων πολιτών της ηλικίας τους που επιλέγουν την άοπλη θητεία.
Δημιουργία νέου θεσμικού πλαισίου έγκρισης αναγκών σε εξοπλισμό, ανάθεσης  των αγορών του, αποπληρωμής του και ελέγχου ποιότητάς πριν την παραλαβή του, με έμφαση στις υποχρεωτικές συμπαραγωγές, αντί των αγορών, όπου είναι εφικτό.
Ανάπτυξη προγραμμάτων ανταποδοτικής συνεργασίας και συμπαραγωγής οπλικών συστημάτων, με την θέσπιση κινήτρων για τις ελληνικές βιομηχανίες που  θα έχουν ικανότητα παραγωγής εξοπλιστικού υλικού.
Αντιμετώπιση, εντός των ορίων της σημερινής οικονομικής πραγματικότητας, των χρόνιων προβλημάτων των στελεχών των Ενόπλων μας Δυνάμεων.
9.  Ευρύτερη κοινωνική προβολή και κοινωνική  αναγνώριση του ρόλου και της αποστολής των Ενόπλων  μας Δυνάμεων.
ΔΗΜΟΣΙΑ ΔΙΟΙΚΗΣΗ
Πιστεύουμε ότι η Δημόσια Διοίκηση πρέπει να ασκείται με κριτήριο το συμφέρον του κράτους, των πολιτών και της κοινωνίας, από Δημόσιους Λειτουργούς με ευθύνης και επίγνωση του λειτουργήματός τους.
Ακόμα, ότι στόχος των αλλαγών στη Δημόσια Διοίκηση πρέπει να είναι η δημιουργία ενός κρατικού μηχανισμού αξιοκρατικού και ακομμάτιστου, μηχανοργανωμένου, «δικτυωμένου» και αποκεντρωμένου, εστιασμένου στην αυξημένη παραγωγικότητά και στην καλλίτερη εξυπηρέτηση των πολιτών.
Στα πλαίσια αυτά, εφόσον ο Ελληνικός λαός μας τιμήσει με τη ψήφο του και πέραν των όσων προαναφέρθηκαν στις προτάσεις μας για την αντιμετώπιση της κρίσης, θα κινηθούμε προς τις παρακάτω κατευθύνσεις:
Αναδιάρθρωση του ευρύτερου Δημόσιου Τομέα, με βάση τις σημερινές ανάγκες της Δημόσιας Διοίκησης
και την εκμετάλλευση της τεχνολογίας.
Διοικητική αναδιάρθρωση της χώρας σε 20 Περιφέρειες με πλήρη διοικητική και οικονομική αυτοτέλεια,
διοικούμενες από αιρετά όργανα.
Στοχευμένη ενίσχυση των Ακριτικών Περιφερειών, για τη συγκράτηση των κατοίκων τους και τη διατήρηση της πληθυσμιακής αναλογίας τους.
Λήψη μέτρων για την αντιμετώπιση των προσπαθειών εκτουρκισμού των Μουσουλμάνων της Θράκης.
Μετατροπή του καθεστώτος απασχόλησης των Δημοσίων Υπαλλήλων, με πρόβλεψη δυνατότητας τοποθέτησής τους σε όποια θέση απαιτείται.
Θέσπιση αστικής ευθύνης των δημοσίων υπαλλήλων για λάθη, κενά ή καθυστερήσεις στη διεκπεραίωση υποθέσεων που τους έχουν ανατεθεί.
Ενίσχυση του ρόλου της Ανωτάτης Σχολής Δημόσιας Διοίκησης και  σύνδεση της παρακολούθησής της με την ανάληψη θέσεων ευθύνης.
Αλλαγή του τρόπου αξιολόγησης υπαλλήλων του ευρύτερου Δημόσιου τομέα και σύνδεσή του με τις προαγωγές και την ανάληψη θέσεων ευθύνης.
Επέκταση των ΚΕΠ για κάλυψη όλης της χώρας και άμεση ηλεκτρονική διασύνδεσή τους με όλες τις υπηρεσίες του Δημοσίου τομέα.
Επανακαθορισμός των αρμοδιοτήτων των δήμων και περιορισμός τους σε θέματα αποκλειστικά τοπικού ενδιαφέροντος.
Ενίσχυση του ρόλου του Σώματος Ελεγκτών Δημόσιας Διοίκησης
Δημιουργία υπηρεσίας Ελέγχου Ποιότητας Υπηρεσιών του ευρύτερου Δημόσιου τομέα, στη βάση της διευκόλυνσης των πολιτών.
Αυστηροποίηση των ποινών για περιπτώσεις διαφθοράς υπαλλήλων του ευρύτερου  Δημόσιου τομέα.
ΝΕΟ ΥΠΟΥΡΓΕΙΟ ΑΔΗΛΩΝ ΠΟΡΩΝ
Η Ελλάδα έχει τρία μεγάλα εθνικά κεφάλαια που δεν εντάσσονται, εύκολα, στη μέτρηση της οικονομικής, και όχι μόνο, δύναμής της: τους Απόδημους Έλληνες, τη Ναυτιλία και τον Τουρισμό.
Επιδιώκουμε τη, σε βάθος χρόνου, μεγιστοποίηση των όσων μπορούν να μας προσφέρουν, με τη δημιουργία Υπουργείου «Αδήλων Πόρων», όπως παραδοσιακά χαρακτηρίζονται.
Στα πλαίσια αυτά, εφόσον ο Ελληνικός λαός μας τιμήσει με τη ψήφο του, θα κινηθούμε προς τις παρακάτω κατευθύνσεις:
Α. Απόδημος Ελληνισμός
Λήψη μέτρων ανάπτυξης των δεσμών των Αποδήμων με την μητέρα πατρίδα, με αναβάθμισή των υπαρχόντων και αποκατάσταση των καταργημένων Προξενικών Αρχών και Ελληνικών Σχολείων.
Γενική, περιοδική, απογραφή των Αποδήμων, δημιουργία Μητρώου Επιφανών Αποδήμων και διευκόλυνση απόκτησης της Ελληνικής ιθαγένειας.
Διευκόλυνση της άσκησης των εκλογικών δικαιωμάτων των Αποδήμων στον τόπο κατοικίας ή διαμονής τους, πρόβλεψη για εκπροσώπηση τους στη Βουλή των Ελλήνων και δημιουργία Κοινοβουλίου Μεγάλης Ελλάδος.
Λήψη μέτρων για τη δίκαιη αντιμετώπιση, την ίση φορολογική μεταχείριση και την προσέλκυση επενδύσεων από Έλληνες της Διασποράς.
Β. Ναυτιλία
Θέσπιση κινήτρων για ένταξη όλων των Ελληνόκτητων πλοίων υπό Ελληνική Σημαία
Λήψη μέτρων αντιμετώπισης της ανεργίας των Ελλήνων ναυτικών.
Αναβάθμιση της ναυτικής εκπαίδευσης και εκπόνηση προγραμμάτων προσέλκυσης των νέων στο ναυτικό επάγγελμα.
Ανάληψη δράσεων στην Ε.Ε. για χρηματοδότηση της ναυπήγησης και του εκσυγχρονισμού πλοίων, εφόσον γίνονται σε ναυπηγεία,  φέρουν τη σημαία και στελεχώνονται αποκλειστικά από πλήρωμα χωρών της.
Γ. Τουρισμός
Λήψη μέτρων για την αύξηση της χρονικής διάρκειας της τουριστικής περιόδου και την ανάπτυξη του χειμερινού, εξωτερικού κυρίως, τουρισμού.
Λήψη μέτρων για την ανάπτυξη του τουρισμού υψηλού επιπέδου.
Λήψη μέτρων για την προώθηση της Κρουαζιέρας και τη δημιουργία δικτύου σύγχρονων μαρίνων που θα καλύπτει όλες τις Ελληνικές ακτές.
Επέκταση των ελέγχων σε τουριστικές επιχειρήσεις. για τη διασφάλιση της παροχής ποιοτικών υπηρεσιών.
ΔΙΚΑΙΟΣΥΝΗ
Πιστεύουμε πως η Ελλάδα πρέπει να είναι ένα σύγχρονο Κράτος Δικαίου, με Ισόνομη και Ισότιμη εφαρμογή του Νόμου καθώς και των προβλεπομένων ποινών και κυρώσεων κατά κοινοβουλευτικών και πολιτικών προσώπων.
Αναγνωρίζουμε ότι αυτό μοιάζει να μην ισχύει σήμερα, λόγω της διαφθοράς και της διαπλοκής στο δημόσιο βίο, των δικαστικών κυκλωμάτων, της αργοπορίας στην απονομή της δικαιοσύνης, και της εμφαινόμενης ατιμωρησίας των επωνύμων.
Στα πλαίσια αυτά, εφόσον ο Ελληνικός λαός μας τιμήσει με τη ψήφο του και πέραν των όσων προαναφέρθηκαν στις προτάσεις μας για την αντιμετώπιση της κρίσης και την συνταγματική αναθεώρηση,
θα κινηθούμε προς τις εξής κατευθύνσεις:Ανάθεση στα Ανώτατα Δικαστήρια της χώρας να επανεξετάσουν, εντός διετίας, το σύνολο της Νομοθεσίας μας για τον εκσυγχρονισμό του, την άρση της πολυνομίας και των αλληλοεπικαλύψεων Νόμων.
Νομοθετικός χαρακτηρισμός συγκεκριμένων αδικημάτων ως εχόντων «ιδιαίτερη Κοινωνική Σημασία», ενδεικτικά η κατάχρηση Δημοσίου χρήματος,  η εμπορία ναρκωτικών, η παιδεραστία ή ο βιασμός ανηλίκων, με πρόβλεψη ιδιαίτερα αυστηρών, παραδειγματικού χαρακτήρα, ποινών για αυτά.
Επανεξέταση των χρόνων παραγραφής των αδικημάτων και κατάργηση της για τα ιδιώνυμα αδικήματα κακουργηματικού χαρακτήρα.
4.  Αναδιοργάνωση των Δικαστηρίων και αναπροσδιορισμός των αρμοδιοτήτων τους,  με στόχο την επιτάχυνση απονομής της Δικαιοσύνης.
Επαναπροσδιορισμός των αρμοδιοτήτων των Εισαγγελικών Λειτουργών.
Εκσυγχρονισμός του πλαισίου των Δικηγορικών Συλλόγων και του Δικηγορικού Κώδικα.
7.  Επανεξέταση και εκσυγχρονισμός του Σωφρονιστικού Κώδικα, αλλαγή του καθεστώτος χορήγησης αδειών σε κρατουμένους και πρόβλεψη για  τη λειτουργία ιδιωτικών φυλακών υπό την εποπτεία του  κράτους.
Επέκταση του θεσμού των «Αγροτικών Φυλακών» σε «Φυλακές Απασχόλησης», κρατικών ή ιδιωτικών.
Εκσυγχρονισμός των Σωφρονιστικών Ιδρυμάτων, διαχωρισμός των κρατουμένων σε αυτά και πρόβλεψη ειδικής μεταχείρισης για τους εξαρτημένους από ναρκωτικές ουσίες, σε σχέση με τα ισχύοντα σε άλλες χώρες της Ε.Ε..
Επέκταση του θεσμού της Εσωτερικής Σωφρονιστικής Εκπαίδευσης και θέσπιση κινήτρων για την απασχόλησή των αποφυλακιζομένων.
ΑΣΦΑΛΕΙΑ ‐ ΔΗΜΟΣΙΑ ΤΑΞΗ
Πιστεύουμε ότι η έννοια της Ασφάλειας σε ένα Κράτος Δικαίου περιγράφει το δικαίωμα του κάθε πολίτη να απολαμβάνει τις ελευθερίες του και τα αγαθά που απέκτησε και κατέχει νόμιμα,
καθώς και την υποχρέωση του κράτους να προστατεύει αυτό το δικαίωμα.
Αντίστοιχα, ότι η έννοια της Δημόσιας Τάξης περιγράφει την υποχρέωση του κράτους να διασφαλίζει την τήρηση των Νόμων του και την ομαλή λειτουργία της κοινωνίας του.
Στη βάση αυτή, θεωρούμε τα Σώματα Ασφαλείας ως τους οργανισμούς που δημιούργησε το κράτος για να εκπληρώνει τις υποχρεώσεις του να παρέχει Ασφάλεια και Δημόσια Τάξη προς τους πολίτες του.
Στα πλαίσια αυτά, εφόσον ο Ελληνικός λαός μας τιμήσει με τη ψήφο του, θα κινηθούμε προς τις παρακάτω κατευθύνσεις:
Αναδιοργάνωση των Σωμάτων Ασφαλείας
και περιορισμός της απασχόλησης του προσωπικού τους στα ουσιαστικά τους καθήκοντα.
Ενίσχυση των Σωμάτων Ασφαλείας σε προσωπικό, ενδεικτικά με τη διάθεση  επιδοτούμενων ανέργων, σε επιλεγμένες θέσεις.
Λήψη μέτρων βελτίωσης και εκσυγχρονισμού της εκπαίδευσης και του εξοπλισμού των Σωμάτων Ασφαλείας.
Λήψη μέτρων βελτίωσης της αστυνόμευσης, με ειδικό σχεδιασμό για τις «περιοχές γκέτο» της Αθήνας και των άλλων μεγάλων πόλεων.
Λήψη μέτρων αντιμετώπισης των νέων μορφών οργανωμένου εγκλήματος και τον περιορισμό της εισόδου και διακίνησης όπλων και ναρκωτικών.
Εκσυγχρονισμός και ενίσχυση των Διευθύνσεων Εσωτερικών Υποθέσεων των Σωμάτων Ασφαλείας.
Ειδικότερα για την Λαθρομετανάστευση:
Απομάκρυνση των λαθρομεταναστών, πλην ενός μικρού ποσοστού επί του Ελληνικού πληθυσμού που θα επιλεγούν για να παραμείνουν με βάση τις Ελληνικές ανάγκες και την αξιολόγηση των δεξιοτήτων τους.
Λήψη μέτρων για τον περιορισμό του δουλεμπορίου
και της παράνομης εισόδου μεταναστών.
Δημιουργία φυλασσόμενων εγκαταστάσεων για τη, με ανθρώπινες συνθήκες, σύντομη παραμονή των λαθρομεταναστών, μέχρι την επαναπροώθησή τους στις χώρες εισόδου ή καταγωγής τους.
Εκσυγχρονισμός και αυστηροποίηση της νομοθεσίας για την παροχή Ασύλου σε λαθρομετανάστες.
ΟΙΚΟΝΟΜΙΑ
Πιστεύουμε ότι η οικονομία της χώρας μας έχει πολλές προοπτικές και μεγάλες δυνατότητες, αρκεί να πιστέψουμε στις ικανότητές μας, να διορθώσουμε τις διαρθρωτικές μας αδυναμίες  και να εκμεταλλευτούμε, επιτέλους, τις ικανότητές μας, τη γεωπολιτική μας θέσης, το κλίμα, τον ορυκτό πλούτο και τα κοιτάσματα υδρογονανθράκων μας
Επιπλέον, ότι είναι απαράδεκτο το  να ζει ο 1 στους 5 Έλληνες σε κατάσταση φτώχειας
και ότι χρειάζονται μέτρα αποκατάστασης της οικονομικής κατάστασης των Ελλήνων.
Στα πλαίσια αυτά, εφόσον ο Ελληνικός λαός μας τιμήσει με τη ψήφο του και πέραν των όσων προαναφέρθηκαν στις προτάσεις μας για την αντιμετώπιση της κρίσης, θα κινηθούμε προς τις παρακάτω κατευθύνσεις:
Α. Οικονομικό μοντέλο
Το οικονομικό μοντέλο που θα εφαρμόσουμε είναι η προσαρμογή της ιδεολογίας του Πατριωτικού Παρεμβατισμού, όπως αυτή περιγράφηκε στο αντίστοιχο προηγηθέν κεφάλαιο, στον τομέα της Οικονομίας.
Ο Πατριωτικός Παρεμβατισμός προκρίνει τον υπεύθυνο και λελογισμένο κρατικό παρεμβατισμό, σε όλους τους τομείς που υπαγορεύεται από τα εθνικά μας  συμφέροντα και τα θεμελιώδη ανθρώπινα δικαιώματα.
Θα εφαρμόσουμε τον Πατριωτικό Παρεμβατισμό στον έλεγχο και τη ρύθμιση της αγοράς σε τρία επίπεδα: α) στον προσδιορισμό των αναπτυξιακών αξόνων της οικονομίας μας,
β) στον έλεγχο του πραγματικού κόστους κάθε προϊόντος και υπηρεσίας
και γ) στον προσδιορισμό ενός ελαχίστου και ενός μεγίστου συντελεστή κέρδους για κάθε προϊόν και υπηρεσία.
Β. Κρατική Επιχειρηματικότητα
Θεωρούμε ότι η κρατική επιχειρηματική παρουσία είναι απαραίτητη σε ολιγάριθμους στρατηγικούς τομείς της χώρας μας, όπως η ενέργεια, οι επικοινωνίες, η αμυντική βιομηχανία ή οι υπηρεσίες κοινής ωφέλειας, με τη μορφή μιας εταιρείας που θα αποτρέπει τη δημιουργία εξαρτήσεων ή καρτέλ.
Ως προς τις εταιρείες ανήκουν στο κράτος χωρίς να πληρούν τα ανωτέρω κριτήρια, θα ιδιωτικοποιηθούν.
Γ.  Αποκρατικοποιήσεις
6. Θεωρούμε ότι η πώληση περιουσιακών στοιχείων του Δημοσίου είναι μια ενέργεια που πρέπει να γίνεται λαμβανομένων υπόψη των ευρύτερων εθνικών συμφερόντων και μόνο σε περιπτώσεις που, με οικονομικά και λογιστικά κριτήρια, θα προκύπτει κέρδος της χώρας μας.
Δ. Διαχείριση του Δημόσιου χρέους
Έκδοση ομολόγων με αντίκρισμα τα έσοδα από την εκμετάλλευση του ορυκτού πλούτου και των κοιτασμάτων υδρογονανθράκων της χώρας μας,
και χρήση των εσόδων για αγορά χρέους μας από την ελεύθερη αγορά.
Προκήρυξη διεθνούς διαγωνισμού για την επιλογή ενός αμερόληπτου οργανισμού που θα αξιολογήσει το χρέος της χώρας μας σε «πραγματικό» και «πλασματικό» και θα υπολογίσει το ύψος τους.
Έναρξη διαπραγματεύσεων για κεφαλαιοποίηση του «πραγματικού» χρέους της χώρας μας και ρύθμιση της αποπληρωμής του σε βάθος 30ετίας.
Προσφυγή στα κατάλληλα, κατά περίπτωση, όργανα για «άρνηση  πληρωμής» και διαγραφή του «πλασματικού» χρέους της χώρας μας.
Ε.  Φορολογική Πολιτική
Αλλαγή του Φορολογικού Συστήματος με κριτήρια την εξάλειψη των αδικιών, τη μείωση των συντελεστών και την αυστηροποίηση των ποινών για τους παραβάτες.
Πρόβλεψη ειδικών συντελεστών φορολόγησης για επιχειρήσεις με παραγωγικό, εξαγωγικό, στοχευμένο στην υψηλή τεχνολογία  ή καινοτόμο χαρακτήρα.
Λήψη μέτρων για προσδιορισμό και άρση των αλληλοεπικαλύψεων και ασαφειών της φορολογικής μας νομοθεσίας.
Δημιουργία Φορολογικού Οδηγού για πολίτες και επιχειρήσεις, που θα είναι δεσμευτικός για τις αρχές
και δεν θα επιτρέπει αυθαίρετες ερμηνείες από τις ΔΟΥ.
Παραμετροποίηση της επιλογής προς συνολικό φορολογικό έλεγχο.
Λήψη μέτρων για τον υποχρεωτικό συμψηφισμό οφειλομένων φόρων με απαιτήσεις από τον ευρύτερο Δημόσιο τομέα ή χρηματοδοτήσεις από την Ε.Ε..
Λήψη μέτρων προώθησης των αγορών και των επαγγελματικών συναλλαγών μέσω τραπεζικών  λογαριασμών ή καρτών, με παρακράτηση και άμεση απόδοση του ΦΠΑ από τις τράπεζες.
Επανεξέταση των Φόρων Υπέρ Τρίτων και των Φόρων Κεφαλαίου, σε σχέση με τα ισχύοντα σε  άλλες χώρες της Ευρωπαϊκής Ένωσης, και μείωση ή κατάργησή τους.
Λήψη μέτρων για τη φορολόγηση, στην πηγή, της οικονομικής δραστηριότητας των παράνομων οικονομικών μεταναστών.
Καθιέρωση της υποχρέωσης ασφαλιστικής και φορολογικής ενημερότητας για την αποστολή συναλλάγματος στο εξωτερικό.
ΑΝΑΠΤΥΞΗ
Πιστεύουμε ότι η Ελλάδα έχει πολλές αναπτυξιακές δυνατότητες χωρίς όμως να έχει καταστεί δυνατή η πραγμάτωσή τους.
Ακόμα, ότι η αναπτυξιακή πολιτική της χώρας μας, σύμφωνα με τα κριτήρια του Πατριωτικού Παρεμβατισμού, είναι συνδεδεμένη με τις επιλογές της Ε.Ε. για την Αειφόρο Ανάπτυξη, όπως παρουσιάζονται στην 10917/06 απόφαση του Συμβουλίου της Ευρώπης.
Στα πλαίσια αυτά,  εφόσον ο Ελληνικός λαός μας  τιμήσει  με τη  ψήφο του και  πέραν όσων  προαναφέρθηκαν  στις προτάσεις μας για την αντιμετώπιση της κρίσης  και  την  ΟΙΚΟΝΟΜΙΑ,θα  κινηθούμε  προς τις παρακάτω  κατευθύνσεις:
Α.   Για την Ιδιωτική Πρωτοβουλία και την Επιχειρηματικότητα
Δημιουργία Οργανισμού Επιχειρηματικής Ανάπτυξης και Πολιτικής
και λήψη μέτρων ενίσχυσης της υγιούς Ιδιωτικής Πρωτοβουλίας και Επιχειρηματικότητας.
Αναδιαμόρφωση του Αναπτυξιακού Νόμου, με ουσιαστικοποίηση των κινήτρων
και αυστηροποίηση των ελέγχων για επίτευξη των επιδοτούμενων αποτελεσμάτων.
Λήψη μέτρων διευκόλυνσης των παραγωγικών επενδύσεων στην Ελλάδα, με επέκταση των ΣΔΙΤ και των πολιτικών «one stop shop» και «fast track».
Δημιουργία φορέα για τη διευκόλυνση της μεταφοράς καινοτόμων ιδεών σε προϊόντα.
Β.  Για την απασχόληση
Εφαρμογή νέας εργασιακής πολιτικής για την αντιμετώπιση της οικονομικής κρίσης
και θέσπιση «Κατώτατου Εθνικού Μισθού» για κάθε επάγγελμα.
Προώθηση των απαιτούμενων διαρθρωτικών αλλαγών για πρόληψη της περαιτέρω μείωσης των αποδοχών των εργαζομένων.
Εκσυγχρονισμός της Επιθεώρησης Εργασίας, για τη καταπολέμηση της μαύρης εργασίας και την προστασία των εργαζομένων του ιδιωτικού τομέα.
Γ.  Για την Ανεργία
Αναδιάρθρωση του ΟΑΕΔ και αντικατάσταση της σημερινής «επιδότησης της αεργίας των ανέργων» από την, αντίστοιχης χρονικής διάρκειας, «επιδοτούμενη μερική εργασία των ανέργων» για κάλυψη αναγκών του ευρύτερου δημόσιου τομέα.
Μετατροπή των σχολών του ΟΑΕΔ σε δημόσιες σχολές «δια βίου κατάρτισης και επανακατάρτισης», προσβάσιμες σε όλους τους νόμιμους κατοίκους της χώρας.
Θέσπιση «Οργανισμού Διαχείρισης Απόβιομηχανοποίησης», για τη διαχείριση της ανεργίας που σχετίζεται με το κλείσιμο βιομηχανικών εγκαταστάσεων.
Δ. Για το Τραπεζικό μας Σύστημα
Εκσυγχρονισμός και περιορισμός της ασυδοσίας του, με βάση δεδομένα της Ε.Ε..
Ενίσχυση του τραπεζικού μας συστήματος από το κράτος, εφόσον απαιτείται, με την απόκτηση τραπεζικών μετοχών ισόποσων με τις εκάστοτε επιδοτήσεις.
13.  Διασφάλιση του δημόσιου χαρακτήρα της ΑΤΕ
14. Τα τραπεζικά δάνεια για πρώτη κατοικία θα τεθούν υπό την εγγύηση του κράτους
και η πρώτη κατοικία δε θα εκπλειστηριάζεται σε καμία περίπτωση.
Ε.  Για την Επιστημονική Έρευνα
Επαναφορά των αρμοδιοτήτων της έρευνας στο Υπουργείο Ανάπτυξης.
Αλλαγή του καθεστώτος λειτουργίας και χρηματοδότησης των ερευνητικών ιδρυμάτων, σε αντιστοιχία με άλλες χώρες της Ε.Ε..
Λήψη μέτρων ενεργού προώθησης της έρευνας που στοχεύει στην ανακάλυψη νέων και καινοτόμων εφαρμογών.
ΣΤ.  Για το Εμπόριο
Απλοποίηση των διαδικασιών έναρξης εμπορικών επιχειρήσεων.
Απελευθέρωση του ωραρίου λειτουργίας των εμπορικών καταστημάτων,
σε συνδυασμό με αυστηρό έλεγχο του ωραρίου εργασίας των εργαζομένων σε αυτά.
Λήψη μέτρων ενίσχυσης του μικρομεσαίου Εμπορίου για την αντιμετώπιση των μεγάλων πολυκαταστημάτων, ενδεικτικά η θέσπιση κινήτρων για τη δημιουργία μονάδων Συσκευασίας και Διανομής εμπορευμάτων από Συνεταιρισμούς Έμπορων.
Έλεγχος της εγκατάστασης και λειτουργίας των  υπερπολυκαταστημάτων, με βάση τα ισχύοντα σε άλλες χώρες της Ε.Ε..
Λήψη μέτρων αντιμετώπισης των φαινομένων τριγωνικών συναλλαγών και transfer pricing από τις πολυεθνικές εταιρείες.
Ζ. Για τη Βιομηχανία
Λήψη μέτρων για την αποφυγή μεταφοράς εργοστασίων σε γειτονικές χώρες
και την επαναφορά όσων έχουν ήδη μεταφερθεί.
Προκήρυξη διαγωνισμών για την εκμετάλλευση των κοιτασμάτων υδρογονανθράκων της χώρας.
Λήψη μέτρων για την αξιοποίηση και εκμετάλλευση του ορυκτού μας πλούτου.
Θέσπιση κινήτρων για ίδρυση και λειτουργία βιομηχανιών που σχετίζονται με την παραγωγή ενέργειας από ανανεώσιμες πηγές ενέργειας.
Η.  Για το Εμπορικό Ισοζύγιο και τις Εξαγωγές
Συγκέντρωση όλων των σχετικών αρμοδιοτήτων στο Υπουργείο Ανάπτυξης και ανάληψη στοχευμένων δράσεων για ισοσκελισμό του εμπορικού ισοζυγίου.
Εκσυγχρονισμός της νομοθεσίας που διέπει το εξαγωγικό μας εμπόριο και θέσπιση κινήτρων για την ανάπτυξή του.
Αναβάθμιση του Εθνικού Συμβουλίου Εξαγωγών και ανάληψη ενεργειών για την προώθηση των Ελληνικών προϊόντων στο εξωτερικό.
Εκπόνηση ειδικών επιμορφωτικών προγραμμάτων για την παραγωγή στελεχών ειδικευμένων στο εξαγωγικό εμπόριο.
Αναδιοργάνωση της Τελωνειακής Υπηρεσίας με στόχο την διευκόλυνση των εξαγωγών.
ΥΠΟΔΟΜΕΣ – ΕΝΕΡΓΕΙΑ
Πιστεύουμε ότι η χώρα  μας  υστερεί  σε βασικές  υποδομές και ότι τα  έργα που χρειάζεται  πρέπει να  ιεραρχηθούν, με  κριτήρια τις  εθνικές ανάγκες και την  αναπτυξιακή τους προοπτική,
και να γίνουν με διασφάλιση των οικονομικών συμφερόντων του κράτους  και της ποιότητας  κατασκευής τους.
Πιστεύουμε ότι η χώρα μας είναι πλούσια σε ενεργειακά αποθέματα, τόσο καυσίμων υλών όσο και ανανεώσιμων πηγών ενέργειας, που μπορούν  να μας προσφέρουν όχι μόνο την ενεργειακή μας ανεξαρτησία
αλλά και την αναβάθμιση της χώρας μας σε ενεργειακό κόμβο της ευρύτερης περιοχής.
Στα πλαίσια αυτά, εφόσον ο Ελληνικός λαός μας τιμήσει με τη ψήφο του και πέραν  όσων προαναφέρθηκαν στις προτάσεις μας για την αντιμετώπιση της κρίσης και στο κεφάλαιο της ΑΝΑΠΤΥΞΗΣ θα κινηθούμε προς τις παρακάτω κατευθύνσεις:
Α. Υποδομές
Δημιουργία Οργανισμού Κατασκευής Υποδομών, που θα απασχολεί επιδοτούμενους ανέργους
και θα αναλαμβάνει όλα τα δημόσια έργα που μπορούν να ανατεθούν χωρίς μειοδοτικό διαγωνισμό.
Αναμόρφωση και ανάπτυξη των ΒΙΠΕ και των Πάρκων Καινοτομίας.
Λήψη μέτρων για τα η βελτίωση των υπαρχόντων
και την ολοκλήρωση των υπό κατασκευή οδικών και σιδηροδρομικών αξόνων της χώρας.
Λήψη μέτρων για τον εκσυγχρονισμό των υπαρχόντων αεροδρομίων και λιμένων,
καθώς την υλοποίηση του προγράμματος κατασκευής νέων.
Εφαρμογή ενιαίου μοντέλου διαχείρισης Υδατικών Πόρων
και ταχεία ολοκλήρωση των έργων εκτροπής του Άνω Ρου Αχελώου.
Β. Ενέργεια
Λήψη μέτρων για παραμονή της ΔΕΗ υπό δημόσιο έλεγχο,
με εξορθολογισμό της διοίκησης και των αμοιβών της
και μέριμνα για τη διατήρηση του κοινωνικού και εθνικού της ρόλου.
Δημιουργία ηλεκτρικού δικτύου διασύνδεσης της ηπειρωτικής Ελλάδας με όλα τα νησιά.
Σχεδιασμός και εφαρμογή ενός Ολοκληρωμένου Προγράμματος Εκμετάλλευσης των Ενεργειακών μας Αποθεμάτων, με έμφαση στην ανάπτυξη της χρήσης των ανανεώσιμων πηγών ενέργειας
και τη βελτιστοποίηση της χρήσης των γνωστών θερμικών αποθεμάτων μας.
Λήψη μέτρων για ανάπτυξη εγχώριας τεχνολογίας και τεχνογνωσίας επί των ανανεώσιμων πηγών ενέργειας, εστιασμένων στις συνθήκες της  χώρας μας.
Θέσπιση κινήτρων τη διεύρυνση των χρήσεών του φυσικού αερίου
και την επέκταση των δικτύων του σε όλες τις μεγάλες πόλεις.
ΕΠΙΚΟΙΝΩΝΙΕΣ ‐ ΜΕΤΑΦΟΡΕΣ
Πιστεύουμε ότι η ύπαρξη ενός συστήματος ασφαλών και ποιοτικών επικοινωνιώνκαι η εξασφάλιση της πρόσβασης σε αυτό, πρέπει να τελούν υπό τον έλεγχο και την εγγύηση του κράτους.
Πιστεύουμε ότι η δημιουργία και η λειτουργία ενός συστήματος ασφαλών και απρόσκοπτων μεταφορών, ανθρώπων και εμπορευμάτων, πρέπει να προσφέρεται, να ελέγχεται και να προστατεύεται από το κράτος.
Στα πλαίσια αυτά, εφόσον ο Ελληνικός λαός μας τιμήσει με τη ψήφο του πέραν όσων προαναφέρθηκαν στα κεφάλαια της ΑΝΑΠΤΥΞΗΣ και των ΥΠΟΔΟΜΩΝ, θα κινηθούμε προς τις παρακάτω κατευθύνσεις:
Α.  Επικοινωνίες
Βελτίωση της εποπτείας των εταιρειών σταθερής και κινητής τηλεφωνίας.
Λήψη μέτρων για την παροχή ελάχιστου χρόνου τηλεφωνικής επικοινωνίας σε εξαιρετικά χαμηλή τιμή, με κοινωνικοοικονομικά κριτήρια.
Ενημέρωση του κοινού για τους κινδύνους της χρήσης κινητού τηλεφώνου
και απαγόρευση της χρήσης του από παιδιά.
Εφαρμογή δωρεάν προγραμμάτων εκπαίδευσης στις ηλεκτρονικές επικοινωνίες
Ανάπτυξη ανοικτών ευρυζωνικών δικτύων σε όλες τις πόλεις.
Επιδότηση αγοράς ηλεκτρονικών υπολογιστών από μαθητές, με κοινωνικοοικονομικά κριτήρια.
Εκσυγχρονισμός των ΕΛΤΑ
και μεγαλύτερη ανάπτυξή τους στον τομέα των ταχυμεταφορών.
Β. Μεταφορές
8. Λήψη μέτρων για αύξηση της οδικής ασφάλειας.
Εκσυγχρονισμός και επέκταση του, εθνικού και αστικού, οδικού δικτύου.
Λήψη μέτρων για την μετατόπιση εμπορικού φορτίου από τις οδικές μεταφορές προς άλλους τρόπους μεταφοράς.
Ανάπτυξη υποδομών διαχείρισης του φορτίου αυτοκινήτων κάθε πόλης.
Αναβάθμιση των δικτύων των Μέσων Μαζικής Μεταφοράς, θέσπιση κινήτρων για τη χρήση τους και λήψη μέτρων για μείωση της λαθρεπιβίβασης.
Λήψη μέτρων προώθησης του ανταγωνισμού στις εσωτερικές αερομεταφορές.
Εξυγίανση του ΟΣΕ,
εξορθολογισμός του λειτουργικού του κόστους
και προώθηση της ευρύτερης εμπορευματικής χρήσης του σιδηροδρόμου.
Επανασχεδιασμός του δικτύου των ακτοπλοϊκών μας συγκοινωνιών, με στόχους την καθημερινή σύνδεση όλων των νησιών, τη μείωση των τιμών των ναύλων και την ελάττωση του χρόνου των δρομολογίων.
ΓΕΩΡΓΙΑ‐ ΚΤΗΝΟΤΡΟΦΙΑ ‐ ΑΛΙΕΙΑ
Θεωρούμε ότι η στήριξη του τομέα της πρωτογενούς παραγωγής αποτελεί εθνική προτεραιότητα,
με στόχο τη συγκράτηση του 10%, τουλάχιστον, του ενεργού οικονομικά πληθυσμού σε αυτόν
και, τελικά, την αναγέννησή της Ελληνικής υπαίθρου.
Στα πλαίσια αυτά, εφόσον ο Ελληνικός λαός μας τιμήσει με τη ψήφο του και πέραν όσων προαναφέρθηκαν στις προτάσεις μας για την αντιμετώπιση της κρίσης, θα κινηθούμε προς τις παρακάτω κατευθύνσεις:
Ανάδειξη του Ελληνικού γεωργοδιατροφικού προτύπου
Δημιουργία ενιαίου φορέα ελέγχου της Υγιεινής και Ασφάλειας των προϊόντων, με πλήρη ιχνηλασιμότητα τους από την παραγωγή έως το ράφι.
Λήψη μέτρων για προώθηση των Ελληνικών αγροτικών προϊόντων,
ενδεικτικά φορολογικά κίνητρα σε επιχειρήσεις που διαθέτουν Ελληνικά αγροτικά προϊόντα σε ποσοστό άνω του 50%.
Ευαισθητοποίηση της κοινωνίας για την κατανάλωση Ελληνικών αγροτικών προϊόντων (Πατριωτικός Καταναλωτισμός).
Ίδρυση Επιμελητηρίου Πρωτογενούς Τομέα, καθιέρωση επαγγελματικής και επιχειρηματικής ταυτότητας γεωργού, κτηνοτρόφου ή αλιέα.
Πάγωμα χρεών πρωτογενούς τομέα για 5 χρόνια.
Θεσμοθέτηση Αγροτικού Ατυχήματος.
Εκσυγχρονισμός του Κανονισμού του ΕΛΓΑ.
Υποβολή νέου σχεδίου Κανονισμού Κρατικών Ενισχύσεων (ΠΣΕΑ) προς την Ευρωπαϊκή Επιτροπή.
Ίδρυση δημοπρατηρίων προϊόντων πρωτογενούς τομέα στην Πρωτεύουσα κάθε Νομού
και δημιουργία «Αγροτικών Αγορών», αποκλειστικά για παραγωγούς, αρχικά σε ειδικούς χώρους των Εθνικών Οδών.
Εφαρμογή προγραμμάτων ενημέρωσης των αγροτών, των κτηνοτρόφων και των αλιέων  για τις σύγχρονες ορθές πρακτικές του τομέα τους
και την απεξάρτηση τους από την πολιτική των επιδοτήσεων.
Λήψη μέτρων αναδιαρθρώσεων των καλλιεργειών προς τις κατευθύνσεις της παραγωγής προϊόντων με «Ονομασία Προέλευσης» και «Γεωγραφικής Ένδειξης», τις βιολογικές καλλιέργειες, τα βιοκαύσιμα και την καλλιέργεια ζωοτροφών.
Εκπόνηση προγραμμάτων προώθησης της βιολογικής κτηνοτροφίας και κτηνοτροφικών προϊόντων με «Γεωγραφική Ένδειξη» και «Ονομασία Προέλευσης».
Διανομή εποικιστικών εκτάσεων για εκτατική περιφραγμένη κτηνοτροφία
και εφαρμογή προγραμμάτων ενίσχυσης βοσκοτόπων με σμεθόδους λιβαδοπονίας.
Δημιουργία Εθνικού Συμβουλίου Γενετικής Ταυτοποίησης
και Βελτίωσης των ελληνικών φυλών ζώων.
Λήψη μέτρων για την προστασία της Ελληνικής Αλιείας από αλιευτικά σκάφη χωρών εκτός της Ευρωπαϊκής Ένωσης.
Λήψη μέτρων προώθησης και επέκτασης των ιχθυοκαλλιεργειών.
Θέσπιση κανόνων και περιορισμών στην ερασιτεχνική αλιεία.
Παροχή σύνταξης σε αγρότισσες στην ηλικία των 60 ετών, εφόσον έχουν τρία τουλάχιστον παιδιά.
ΠΕΡΙΒΑΛΛΟΝ ‐ ΔΑΣΗ ‐ ΧΩΡΟΤΑΞΙΑ
Πιστεύουμε ότι το Περιβάλλον αποτελεί ουσιαστικό παράγοντα για τη διατήρηση και την ποιότητα της ανθρώπινης ζωής,
ένα βασικό κοινωνικό αγαθό που πρέπει να προστατεύεται και να διαφυλάσσεται.
Επιπλέον, ότι τα λίγα εναπομείναντα δάση μας αποτελούν εθνικούς θησαυρούς
και θα πρέπει να προστατευτούν αποτελεσματικά.
Πιστεύουμε ότι η Χωροταξία αποτελεί ένα κομβικό σημείο συνάντησης, και συχνά σύγκρουσης, της προστασίας του περιβάλλοντος, της οικιστικής ανάπτυξης, του συλλογικού και του ατομικού συμφέροντος,
που απαιτεί ενεργή ρυθμιστική κρατική παρουσία.
Στα πλαίσια αυτά, πέραν των όσων έχουν ήδη προαναφερθεί στα τμήματα της ΔΙΟΙΚΗΣΗΣ και της ΑΝΑΠΤΥΞΗΣ και εφόσον ο Ελληνικός λαός μας τιμήσει με τη ψήφο του, θα κινηθούμε προς τις παρακάτω κατευθύνσεις:
Εκσυγχρονισμός και απλοποίησή της Περιβαλλοντικής και της Χωροταξικής μας Νομοθεσίας.
Ολοκλήρωση του Εθνικού Κτηματολογίου
και Δημιουργία Εθνικού Δασολογίου, με καταγραφή των περιοχών που είναι δάση, δασικές, χορτολιβαδικές ή αγροτικές εκτάσεις, με βάση τα στοιχεία του 1975.
Καθορισμός των χρήσεων γης σε όλη τη χώρα, με ρητή αναφορά στις επιτρεπτές μεταβολές, δραστηριότητες και πολεοδομικούς όρους κάθε τόπου.
Εκπόνηση νέου χωροταξικού και πολεοδομικού σχεδιασμού.
Αναδιοργάνωση Πολεοδομιών
και αναπροσδιορισμός των αρμοδιοτήτων τους.
Δημιουργία ζωνών παραθερισμού και τουριστικής ανάπτυξης, με χαρακτηριστικά ανάλογα της γεωγραφικής τους θέσης.
Λήψη μέτρων για την ανάπτυξη περιβαλλοντικής συνείδησης.
Λήψη μέτρων για την αντιμετώπισή της περιβαλλοντικής μόλυνσης, δημιουργία «Περιβαλλοντικής Αστυνομίας» και «Περιβαλλοντικού Τειρεσία».
9. Λήψη μέτρων για επέκταση της ανακύκλωσης.
Καταγραφή όλων των χωματερών,
κλείσιμο των παράνομων
και λήψη μέτρων σταδιακής αντικατάστασής τους από μονάδες πυρόλυσης απορριμμάτων.
Λήψη μέτρων προώθησης της διαχείρισης των λυμάτων με βιολογικούςκαθαρισμούς και αξιοποίησης της λυματολάσπης.
Επανασύσταση Δασικής Υπηρεσίας σε σύνδεση με τη Γενική Διεύθυνση Δασών,
με συγκρότηση Δασικού Σώματος από επιδοτούμενους ανέργους.
Δημιουργία αυτοτελούς φορέα Δασοπροστασίας και Αναδάσωσης.
ΑΣΦΑΛΙΣΗ ‐ ΚΟΙΝΩΝΙΚΗ ΠΡΟΝΟΙΑ
Πιστεύουμε ότι η Ελληνική κοινωνία χρειάζεται ένα ασφαλιστικό σύστημα υπό την εγγύηση του κράτους,με ισχυρή χρηματοοικονομική βάση,που θα προσφέρει την αίσθηση της κοινωνικής δικαιοσύνης.
Ακόμα, ότι η Κοινωνική Πρόνοια, η φροντίδα για τα ασθενέστερα μέλη μιας κοινωνίας, είναι απαραίτητη συνθήκη για τη διατήρηση της κοινωνικής συνοχής.
Στα πλαίσια αυτά, εφόσον ο Ελληνικός λαός μας τιμήσει με τη ψήφο του, σε διευκρίνιση όσων προαναφέρθηκαν στις προτάσεις μας για την αντιμετώπιση της κρίσης, θα κινηθούμε προς τις παρακάτω κατευθύνσεις:
1. Σύσταση Ενιαίου Φορέα Ασφάλισης και Πρόνοιας για όλους τους Έλληνες, που θα ενσωματώσει όλα τα, κύρια και επικουρικά, Ασφαλιστικά Ταμεία.
Α. Ασφάλιση
Αντικατάσταση των εργοδοτικών ασφαλιστικών εισφορών με, κυμαινόμενο κατ’ επιχείρηση, «τέλος ασφάλισης» επί του τζίρου των επιχειρήσεων.
Αντικατάσταση των ασφαλιστικών εισφορών των εργαζομένων «τέλος ασφάλισης», που θα προστίθεται επί του Φ.Π.Α..
Χορήγηση ελάχιστης Εθνικής Σύνταξης σε όλους τους Έλληνες άνω των 65 ετών.
Χορήγηση πρόσθετης σύνταξης, με κριτήρια την εργασιακή ειδικότητα, τα έτη  εργασίας και τις καταβληθείσες, μέχρι σήμερα ή τις κατ’ επιλογή στο μέλλον, επιπρόσθετες εισφορές.
Β. Κοινωνική Πρόνοια
Εκσυγχρονισμός και εξορθολογισμός των διαδικασιών χορήγησης και του δικαιώματος λήψης Προνοιακών Επιδομάτων.
Δημιουργία Δικτύου Κοινωνικών Υπηρεσιών, από επιδοτούμενους ανέργους υπό την εποπτεία Κοινωνικών Λειτουργών, σε αντιστοιχία και κατ’ επέκταση του προγράμματος «Βοήθεια στο Σπίτι».
Επιδότηση βασικών αναγκών διαβίωσης, για όσες οικογένειες ή πολίτες ζουν κάτω από το όριο φτώχειας, ενδεικτικά με τη μορφή του «Ελάχιστου Εθνικού Μισθού».
Δημιουργία οργανωμένων εγκαταστάσεων, για δωρεάν προσωρινή διαμονή αναξιοπαθούντων ατόμων και οικογενειών.
Λήψη μέτρων για την ενίσχυση της οικογένειας,
την αντιμετώπιση της υπογεννητικότητας
και του δημογραφικού προβλήματος της χώρας.
Ουσιαστικοποίηση των Πολυτεκνικών Επιδομάτων
και θέσπιση κοινωνικοοικονομικών κριτηρίων για τη χορήγηση και το ύψος τους.
Αύξηση του ποσοστού προσλήψεων πολυτέκνων στους διαγωνισμούς του ευρύτερου Δημόσιου Τομέα.
Λήψη μέτρων ένταξης των ΑΜΕΑ στην κοινωνία και την εργασία.
ΥΓΕΙΑ
Πιστεύουμε ότι το δικαίωμα στην υγεία αποτελεί ένα φυσικό ανθρώπινο δικαίωμα
και ότι το δικαίωμα της ισότητας στην υγεία αποτελεί θεμέλιο κοινωνικής συνοχής.
Ακόμα, ότι με την αύξηση των ιατρικών γνώσεων, του μέσου όρου ζωής και του κόστους των υπηρεσιών υγείας, οι προκλήσεις μεταφέρονται από την αντιμετώπιση των παθήσεων στις πολιτικές ενεργού πρόληψής τους.
Στα πλαίσια αυτά, εφόσον ο Ελληνικός λαός μας τιμήσει με τη ψήφο του, πέραν και σε διευκρίνιση όσων προαναφέρθηκαν στις προτάσεις μας για την αντιμετώπιση της κρίσης, θα κινηθούμε προς τις παρακάτω κατευθύνσεις:
Σύσταση Ενιαίου Φορέα Υγείας, κοινού για όλους τους Έλληνες,
και θέσπιση ηλεκτρονικής Κάρτας Υγείας για την χρήση του.
Αντικατάσταση των, εργοδοτικών και των εργαζομένων, εισφορών για την υγεία, από «τέλος υγείας» που θα προστίθεται επί του Φ.Π.Α..
Θεσμοθέτηση ενιαίου διπλογραφικού συστήματος
και υποχρεωτικής ενιαίας μηχανοργάνωσης σε όλες τις μονάδες παροχής υπηρεσιών υγείας.
Δημιουργία ενός ευρύτερου Συστήματος Εθνικής Υγείας, που θα περιλαμβάνει τα Δημόσια Νοσοκομεία, τα Κέντρα Υγείας, τις μονάδες του ΙΚΑ, τα Δημοτικά Ιατρεία, το ΕΚΑΒ και το 15% των κλινών των Ιδιωτικών Νοσοκομείων, με ενιαίο σύστημα προμηθειών για όλες τις μονάδες του.
Ανάπτυξη δομών τηλεϊατρικής, ΤΕΠ και ΜΕΘ σε όλη τη χώρα.
Εκσυγχρονισμός του πλαισίου λειτουργίας των Ιατρικών Συλλόγων, με ανάθεση, σε αυτούς, της παροχής και του ελέγχου της «συνεχιζόμενης διαβίου εκπαίδευσης» των ιατρών.
Θεσμοθέτηση του οικογενειακού γιατρού
και θέσπιση κινήτρων για την κάλυψη των αναγκών της περιφέρειας σε ιατρούς ειδικοτήτων.
Αναθεώρηση της πολιτικής για τη νοσηλευτική, στις κατευθύνσεις του ενός τίτλου σπουδών και των νοσηλευτικών ειδικοτήτων.
Λήψη μέτρων για την προώθηση των ισοδύναμων φάρμακων και τη στήριξη της Ελληνικής φαμακοβιομηχανίας.
Επέκταση της δωρεάν χορήγησης φαρμάκων με ιατρικά και κοινωνικοοικονομικά κριτήρια.
Σχεδιασμός και εφαρμογή προγραμμάτων για ελαχιστοποίηση των συνεπειών της κοινωνικοοικονομικής κρίσης στη ψυχική υγεία των πολιτών.
Αναθεώρηση της πολιτικής για τους εξαρτημένους από τα ναρκωτικά
και δημιουργία ολοκληρωμένων προγραμμάτων πρόληψης, αντιμετώπισης και θεραπείας των, κάθε είδους, εξαρτήσεων.
Λήψη μέτρων προώθησης της Δωρεάς Οργάνων και των μεταμοσχεύσεων, με αυστηρό έλεγχο σε όλα τα στάδια της διαδικασίας.
Λήψη μέτρων για ελαχιστοποίηση της οικονομικής επιβάρυνσης του ΕΣΥ από τους λαθρομετανάστες.
ΠΑΙΔΕΙΑ
Πιστεύουμε ότι η Παιδεία είναι έννοια ευρύτερη από την εκπαίδευση, έχει ζωτική σημασία τόσο για την ποιότητα ζωής των ανθρώπων όσο και για την επιβίωση κάθε κοινωνίας και προσδιορίζει την ταυτότητά μας, σε προσωπικό, σε πολιτιστικό και, τελικά, σε εθνικό επίπεδο.
Ακόμα, ότι η παιδεία μας, η Ελληνική Παιδεία, πρέπει αφενός μεν να στηριχθεί και να διαφυλαχθεί για να εξασφαλίσουμε την επιβίωσή μας στο βάθος του χρόνου,
αφετέρου δε να αποτελέσει μέσο για την πολιτιστική μας επέκταση.
Πιστεύουμε ότι η Εκπαίδευση αποτελεί επένδυση στο μέλλον για κάθε κοινωνία
και ότι στη χώρα μας πρέπει να ξαναβρεί τον ουσιαστικό της ρόλο.
Στα πλαίσια αυτά, εφόσον ο Ελληνικός λαός μας τιμήσει με τη ψήφο του θα κινηθούμε προς τις παρακάτω κατευθύνσεις:
Λήψη μέτρων για έγκαιρη διάθεση του εκπαιδευτικού υλικού στους μαθητές και τους φοιτητές.
Κάλυψη των παγίων αναγκών όλων των βαθμίδων της εκπαίδευσης με μόνιμους εκπαιδευτικούς, με βάση προγράμματα μετατάξεων.
Αναθεώρηση των προγραμμάτων σπουδών της Πρωτοβάθμιας και Δευτεροβάθμιας εκπαίδευσης, με στόχο τη δημιουργία κριτικής σκέψης.
Προσθήκη των μαθημάτων «Ελληνικός Πολιτισμός και Παράδοση»
και «Περιβαλλοντική Συνείδηση» στο πρόγραμμα σπουδών της υποχρεωτικής εκπαίδευσης.
Δημιουργία Αγροτικών Λυκείων
και αναθεώρηση των αντικειμένων των Τεχνικών Λυκείων και της Μέσης Τεχνικής Εκπαίδευσης.
Ποιοτική αναβάθμιση του Επαγγελματικού προσανατολισμού για την κάλυψη των αναγκών σε επαγγέλματα αιχμής.
Εκσυγχρονισμός των προγραμμάτων σπουδών των ΑΕΙ και ΤΕΙ, και συνεχής αξιολόγηση τους.
Εκσυγχρονισμός του καθεστώτος χορήγησης δωρεάν εκπαιδευτικού υλικού στους φοιτητές| και σύνδεσή του με τις δυνατότητες που προσφέρει το διαδίκτυο.
Ουσιαστική εφαρμογή του νόμου για το Πανεπιστημιακό Άσυλο.
Θέσπιση του κατάλληλου πλαισίου για την ίδρυση παραρτημάτων «Ελληνικών Σπουδών» των Δημόσιων Πανεπιστημίων στο εξωτερικό.
Εκσυγχρονισμός και επέκταση του πλαισίου της φοιτητικής μέριμνας
και της οικονομικής στήριξης φοιτητών, με κοινωνικοοικονομικά κριτήρια.
Εκσυγχρονισμός και επέκταση των επιδοτούμενων προγραμμάτων της «Συνεχιζόμενης Δια Βίου Εκπαίδευσης».
ΠΟΛΙΤΙΣΜΟΣ – ΑΘΛΗΤΙΣΜΟΣ
Πιστεύουμε ότι ο Πολιτισμός, η Παράδοση και η Γλώσσα μας είναι εθνικά και κοινωνικά αγαθά, και αποτελούν τόσο πηγή έμπνευσης και δημιουργίας όσο και κεφάλαιο για την επιβίωση της Ελλάδας σε δύσκολους καιρούς.
Ακόμα, ότι η πολιτική της χώρας μας για αυτά πρέπει να ασκείται με κριτήρια αφενός μεν καλλιέργειας και προβολής της πολιτιστικής μας παράδοσης, αφετέρου δε προώθησης της πνευματικής και καλλιτεχνικής δημιουργίας.
Πιστεύουμε ότι ο Αθλητισμός αποτελεί μέρος της ευρύτερης Παιδείας και τον προσεγγίζουμε στη μορφή του αθλητικού ιδεώδους, όπως αυτό υμνείται στον Ύμνο των Ολυμπιακών Αγώνων.
Ακόμα, ότι αποτελεί κοινωνικό αγαθό και πρέπει το δικαίωμα πρόσβασης όλων σε αυτόν να υποστηρίζεται ενεργά, ιδιαίτερα όσων είναι εκτεθειμένοι σε κίνδυνους αποκλεισμού τους.
Στα πλαίσια αυτά, εφόσον ο Ελληνικός λαός μας τιμήσει με τη ψήφο του, θα κινηθούμε προς τις παρακάτω κατευθύνσεις:
Α.  Πολιτισμός
Λήψη μέτρων για την χρονική επέκταση των ωραρίων και την εξασφάλιση της λειτουργίας των Μουσείων και των Αρχαιολογικών χώρων.
Ένταξη όλων των Ελληνικών μνημείων στο Google‐Earth| και δημιουργία τρισδιάστατων διαδικτυακών μουσείων.
Δημιουργία δικτύου Μουσείων «Τοπικής Ιστορίας και Παράδοσης», στις μεγάλες πόλεις της Ελλάδας και στους τόπους θρησκευτικού τουρισμού.
Λήψη μέτρων για τη μεγαλύτερη δυνατή προβολή του Ελληνικού Πολιτισμού στο εξωτερικό.
Επέκταση και εξορθολογισμός των επιδοτήσεων για καλλιτεχνικές και πολιτιστικές δραστηριότητες.
Επέκταση των επιδοτήσεων εισιτηρίων θεατρικών παραστάσεων.
Β. Αθλητισμός
Κωδικοποίηση της πανσπερμίας Αθλητικών Νόμων σε ένα Ενιαίο Αθλητικό Κώδικα.
Βελτίωση των δημόσιων και δημοτικών αθλητικών υποδομών.
Ενίσχυση του σχολικού Αθλητισμού και των προγραμμάτων μαζικού αθλητισμού των δήμων.
Εκσυγχρονισμός και νομοθεσίας για το ντόπινγκ| και λήψη μέτρων για τον έλεγχο της διακίνησης αναβολικών στα ιδιωτικά γυμναστήρια.
Επανεξέταση των κινήτρων για αθλητισμό υψηλού επιπέδου.
Επανεξέταση και επέκταση των μέτρων καταπολέμησης της βίας στα γήπεδα.
Ενίσχυση της Αθλητικής Δικαιοσύνης και δημιουργία Σώματος Δίωξης Αθλητικού Εγκλήματος.
Από τη Γραμματεία Ιδεολογικού
Στο σημερινό εναγώνιο ερώτημα του Έλληνα «τι  θα  γίνει  αύριο», το  κόμμα μας,  ο  Λαϊκός Ορθόδοξος Συναγερμός,  ένα  γνήσια λαϊκό κόμμα, ένα κόμμα που  δίνει καθημερινά  αγώνα για τη  διατήρηση της λαϊκής κυριαρχίας και της Εθνικής αξιοπρέπειάς μας,  ΠΑΛΕΥΕΙ,  πρακτικά και αποδείξιμα για την αναστροφή της πτωτικής  πορείας  της  χώρας.
Χαράζει με την παράθεση του Προγράμματός του, με το πολιτικό του στίγμα στη Βουλή αλλά και τις ιδεολογικές του αρχές (Πατριωτικός Παρεμβατισμός), τις κατευθυντήριες γραμμές ενεργειών που θα οδηγήσουν στο νέο αναπτυξιακό ξεκίνημα τη χώρα μας.
Δεν ισχυριζόμαστε ότι όλες οι υποδεικνυόμενες προτάσεις μας αποτελούν ένα άκαμπτο «συνταγολόγιο» επιτυχίας.
Είναι σίγουρο όμως ότι όλα τα προτεινόμενα έχουν σαν κινητήρια φιλοσοφία την ανησυχία και την αγωνία όλων των πατριωτών, από κάθε κοινωνικό χώρο, εκφράζουν δε απόλυτα τη θέληση της Ελληνικής κοινωνίας.
Θέλουμε τους Έλληνες όρθιους. Το αξίζουν!!! Μαζί θα νικήσουμε!!!
Απόστολος Μπαμίχας Γραμματέας Ιδεολογικού Σύμβουλος Προέδρου ΛΑ.Ο’.Σ.
Από τη Γραμματεία Πολιτικού Σχεδιασμού
Στο σημερινό περιβάλλον της οικονομικής, και κοινωνικής κρίσης που βιώνει η πατρίδα μας, η αμφισβήτηση της πολιτικής, των κομμάτων και των πολιτικών, που μας οδήγησαν σε αυτήν είναι όχι μόνο μια ακόμα παράμετρος της κρίσης αλλά και το μέσο για το ξεπέρασμά της.
Έχει φθάσει ο χρόνος που η ψήφος του κάθε πολίτη θα πάψει να αποτελεί το μέσο για συναλλαγή προσωπικών εξυπηρετήσεων
και θα γίνει το μέτρο της ανάληψης προσωπικής ευθύνης για τα όσα συμβαίνουν και πρόκειται να συμβούν στη χώρα μας.
Στη βάση αυτή καθίσταται αναγκαία η παράθεση των βασικών αρχών και των προγραμματικών κατευθύνσεων του κάθε κόμματος για να καταστεί δυνατή και η κριτική επιλογή της ψήφου των πολιτών.
Εμείς είμαστε έτοιμοι και δεν φοβηθήκαμε να σας παρουσιάσουμε τις θέσεις μας.
Αναρωτηθείτε πόσα από τα υπόλοιπα κόμματα έκαναν το ίδιο.
Με πίστη στην ιδεολογία και τη φυσιογνωμία του ΛΑ.Ο’.Σ. ,σας καλούμε να μοιραστείτε μαζί μας την πορεία προς ένα καλύτερο αύριο για εμάς και την Πατρίδα μας.
Μάνος Αναστασόπουλος Γραμματέας Πολιτικού Σχεδιασμού
Συντελεστές:
Γραμματεία Ιδεολογικού Γραμματεία Προγράμματος Επιτροπή Συντονισμού Γ.Ε.Κ.Ε. Γραμματεία Πολιτικού Σχεδιασμού
Από τη Γραμματεία Προγράμματος
Έχοντας ως παρακαταθήκη το ελληνότροπο αξιακό σύστημα ζωής, καταθέσαμε τις προγραμματικές μας θέσεις με Υπευθυνότητα και Συνέπεια για Συνέχεια και Προοπτική.
Είμαστε δύναμη ρήξης, ανατροπής και αναγέννησης.
Εκφραστές όλων των τάσεων και των εντάσεων της κοινωνίας, με αταξική αλλά και διαταξική Λαϊκή αντίληψη σύνθεσης και προοπτικής.
Πρωτοπορούμε ως εμπροσθοφυλακή των πανανθρώπινων φυσικών σταθερών της λογικής και του ιδεαλισμού.
Τιμούμε την καθοδηγητική υπόσταση της πολιτικής, έχοντας οδηγούς την πρόβλεψη και την προσαρμογή στα νέα δεδομένα.
Με τις προγραμματικές μας θέσεις, προτείνουμε μια Πατριωτική και Λαϊκή αντίληψη ζωής.
Λέμε ΟΧΙ στο μεγάλο κράτος της σκλαβιάς,  με τις παρασιτικές εμπορικές και παραγωγικές διαδικασίες που διαστρέφουν την ανάπτυξη.
Λέμε ΝΑΙ σε ένα κράτος που μας παρέχει Ασφάλεια και Ισονομία καλώντας μας να παράγουμε, και με φρόνημα Ελευθερίας μας οδηγεί να δημιουργήσουμε, ενδυναμωμένοι από την Ελληνική Παράδοση και την Ορθοδοξία.
Κώστας Κιλτίδης Γραμματέας Προγράμματος Βουλευτής ΛΑ.Ο’.Σ Για τη δημιουργία του εντύπου συνελέγησαν οι προτάσεις των αντιστοίχων Γ.Ε.Κ.Ε. του ΛΑ.Ο’.Σ. και επεξεργάσθησαν, αρχικά, από τη συντακτική ομάδα των:Όθωνα Φλωράτου Αλέξη Οικονόμου Δημήτρη ΣαρατσιώτηΣτην επεξεργασία των Προγραμματικών Θέσεων συμμετείχαν οι:    Μιχάλης Βάρδας  Αναπληρωτής Γραμματέας Προγράμματος         Εβελυν Δέσκα    Γραμματέας Αποδήμου Ελληνισμού Τελική επεξεργασία Μάνος Αναστασόπουλος
Η Ελλάδα, η πατρίδα μας, πρέπει να σωθεί και είναι θέμα χρόνου το να αναλάβουμε να σώσουμε τη χώρα μας.
Μια χώρα, που έρχεται από μακριά και δε θα επιτρέψουμε κάποιοι να σταματήσουν την πορεία της.
Η Ελλάδα έχει να προσφέρει πολλά στην ανθρωπότητα και θα γίνει το όραμα πράξη, εάν όλοι μαζί είμαστε μία γροθιά.
Η Ελλάδα ανήκει στους Έλληνες, στους Έλληνες που αγαπάνε την πατρίδα, που αγαπάνε το έθνος, που αγαπάνε την ορθοδοξία, που αγωνίζονται για την Ελλάδα.
Η κατάσταση της χώρας είναι εξαιρετικά ζοφερή. Ύφεση, πτωχεύσεις, ανεργία, παγώματα μισθών, εκβιασμοί και ένας συνεχής εκνευρισμός της χώρας. Αυτή είναι η κατάσταση και ουδείς φαίνεται να αντιδρά.
Η κατάσταση της χώρας, επαναλαμβάνω, δεν ήταν ποτέ έτσι και δεν θα μπορούσε ποτέ να γίνει έτσι.
Είναι ένα κοινό κατόρθωμα του ΠΑΣΟΚ και της ΝΔ από κοινού.
Όλοι αυτοί πήραν μια κραταιά χώρα που το 1974 το, τότε, χιλιάρικο περνούσε σε όλες τις αγορές του κόσμου και έφθασαν σήμερα να μην έχουμε τη δυνατότητα να εξοφλήσουμε αυτά τα οποία χρωστάμε.
Να ξέρουν, η απάντησή μας είναι “πειθαρχία και δουλειά”.
Και με αυτά θα νικήσουμε.
Η Ελλάδα δεν μπορεί να παραδοθεί.
Η Ελλάδα δεν έχει ανάγκη να κυβερνάται από τους ξένους.
H Ελλάδα είναι άτρωτη, η Ελλάδα ποτέ δεν πεθαίνει. Μπορεί να ξαποσταίνει, αλλά ξανά προς τη δόξα τραβά!
Και αυτή τη φορά, έχουμε ΕΜΕΙΣ την ευθύνη να την οδηγήσουμε μπροστά. (Απόσπασμα από την ομιλία του κ. Γιώργου Καρατζαφέρη στο Βελλίδειο Ίδρυμα, Θεσσαλονίκη, 14/9/2011)
Η Ίδρυση του Λαϊκού Ορθόδοξου Συναγερμού
Ο Λαϊκός Ορθόδοξος Συναγερμός (ο ΛΑ.Ο.Σ με τον τόνο στο όμικρον όπως στη λέξη «λαός») ιδρύθηκε στις 14/09/2000 από τον Πρόεδρο του κ. Γ. ΚΑΡΑΤΖΑΦΕΡΗ.Η απόφαση για την ίδρυση του ΛΑ.Ο.Σ. πάρθηκε μετά την διαπίστωση ότι τα λεγόμενα μεγάλα κόμματα όχι μόνον στερούνται οράματος για την πρόοδο του λαού και της χώρας μας,
αλλά επιπλέον δεν αντέχουν την αλήθεια και τείνουν να παρασύρουν την πατρίδα μας σε επικίνδυνες περιπέτειες με την πολιτική και τον ενδοτισμό τους σε ξένα κέντρα αποφάσεων.
Η  ίδρυση του ΛΑ.Ο.Σ. έγινε για ναντιμετωπιστούν οι δύο εθνικές αναγκαιότητες που δημιουργήθηκαν από την αδιέξοδη  πολιτική των όσων κυβέρνησαν τη  χώρα μας τις τελευταίες  δεκαετίες, η  ανάγκη για αποκατάσταση της λαϊκής κυριαρχίας και η  ανάγκη για την ανατροπή του σάπιου κατεστημένου  που  καταδυναστεύει τη  χώρα μας και την οδηγεί  σε  βαθμιαίο αφελληνισμό και υποδούλωση.
Η ίδρυση του ΛΑ.Ο.Σ. έγινε για να δημιουργηθεί μια πολιτική στέγη για όλες τις Ελληνίδες και όλους του Έλληνες που αντιμετωπίζουν την πολιτική ως χώρο επιλογών με γνώμονα το καλό της πατρίδας μας και όχι ως χώρο ανταλλαγής ψήφων με προσωπικές εξυπηρετήσεις.
Μια κοινή πολιτική στέγη που θα στεγάσει χωρίς κριτήρια πολιτικής προέλευσης όλες τις Ελληνίδες πατριώτισσες και όλους του Έλληνες πατριώτες που ανησυχούν καθώς αφουγκράζονται την αγωνία και τη θέληση της Ελληνικής κοινωνίας, που δεν αποδέχονται τις εκπτώσεις ούτε στην εθνική μας κυριαρχία ούτε στο επίπεδο και την ποιότητα της ζωής μας, που θέλουν να βγει η πατρίδα μας από το σημερινό της τέλμα.
Σε ποια Ελλάδα θα μεγαλώσουν τα παιδιά μας ;
Ο Λαός πιστεύει σε μια Ελλάδα
που θα βρίσκεται στην πνευματική, την οικονομική, την κοινωνική και την πολιτική πρωτοπορία της Ευρώπης και του κόσμου.
που θα ζεις με ασφάλεια και ηρεμία
που τα βασικά βιοτικά προβλήματα των πολιτών της θα έχουν λυθεί και οι άνθρωποι δε θα ζουν σε συνθήκες φτώχειας
που ο σεβασμός της κάθε πτυχής της ανθρώπινης αξιοπρέπειας θα είναι ο κύριος κανόνας
περισσότερο σύγχρονη, απαλλαγμένη από επιρροές και εξαρτήσεις, εγχώριες και ξένες
που η πολιτική της ηγεσία θα είναι ταγμένη στην υπηρεσία του λαού
και θα υπηρετεί αποκλειστικά τα εθνικά συμφέροντα της χώρας
με κοινωνική δικαιοσύνη και ξεκάθαρους κανόνες λειτουργίας του κράτους για όλους τους πολίτες
που θα καταπολεμηθεί η ανισότητα στο εισόδημα και στην παιδεία
που η εργασία και η κατοικία όλων των πολιτών της θα είναι εξασφαλισμένη
που θα στηρίζει την οικογένεια, τη μητρότητα, τα παιδιά
Αυτή την Ελλάδα έχει ως όραμα ο Λαϊκός Ορθόδοξος Συναγερμός.
Αξιόπιστη Ελλάδα με υπερήφανους πολίτες.
