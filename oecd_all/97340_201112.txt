I. KDO SMO?
V pozitivni Sloveniji ŽIVIMO OD DELA.
Smo svobodomiselni ljudje, ki trdno verjamemo, da smo vsi prebivalci in prebivalke Slovenije upravičeni do dostojanstvenega življenja,
brez izkoriščanja,
ki naj temelji na rezultatih našega dela.
Delo je naša vrednota,
namenjamo mu čast in oblast.
Ker vanj vlagamo svoja znanja,
življenjske izkušnje,
ustvarjalne razmisleke,
najboljše ideje in čustva,
želimo soodločati pri določanju pogojev dela
in zagotoviti pravično delitev ustvarjenega.
V pozitivni Sloveniji SMO VSI OD TOD.
Tukaj smo vsi enako doma in enako dobrodošli: staroselci in prišleki, povsod po Sloveniji, od gor in od dol.
Ponosni smo drug na drugega
in skupaj ustvarjamo danes za jutri.
Večkulturno družbo sožitja in strpnosti lahko uspešno razvijamo le popolnoma enakopravni,
zato živimo skupaj in spoštujemo drugačnost
ter si v javnem prostoru prizadevamo za aktiven dialog kot temeljni način skupnega iskanja najboljših rešitev.
V pozitivni Sloveniji NISMO SAMI.
Če želimo našo domovino bolj vpeti v svet, moramo državo narediti okretnejšo,
deželo pa prijaznejšo.
Smo državljanke in državljani Slovenije,
Evropske unije
- in sveta!
Z roko v roki
in z inovativnim ter učinkovitim ustvarjanjem skupnega bomo Slovenijo uspešno postavili na svetovni zemljevid
kot zgled edinstvene in trajnostno usmerjene evropske države,
kamor bodo od blizu in daleč želeli prihajati tudi drugi.
Prva točka našega programa si TI.
Združujemo se v stranko Lista Zorana Jankovića – Pozitivna Slovenija, da bi delali,
se dogovarjali
in živeli skupaj.
S predanim in odgovornim delom
ter odprtim dialogom ustvarjamo upešno državo Slovenijo.
V središču našega »3-D« programa je posameznica in posameznik,
državljanka in državljan,
volivka in volivec.
Ker smo različni, je tak tudi naš program.
Ta ostaja odprt za dopolnitve in nove predloge
– kot je na stežaj odprta tudi Pozitivna Slovenija.
Sodelujte v oblikovanju programa
- sodelujte  v ustvarjanju naše skupne prihodnosti.
Delajmo skupaj za pozitivno Slovenijo!
II. V KAJ VERJAMEMO?
Naše vodilo so temeljne demokratične in etične vrednote,
nedotakljivost človekovih pravic in svoboščin,
človekovo dostojanstvo,
medsebojno spoštovanje in sodelovanje.
Prepričani smo, da mora vsak posameznik dobiti priložnost, da udejanji svoje sposobnosti,
dokaže svoje znanje
in uresniči svoje sanje.
Želimo živeti v pravni državi
in pravični družbi, kjer spoštujemo različnost
in nas državljanke in državljane druži solidarnost v snovanju boljše prihodnosti.
Želimo živeti v ponosni državi, kjer politika ne izključuje,
ne podpihuje nestrpnosti
in ne vzbuja apatije,
temveč je politična kultura zgled oblikovanja družbenega soglasja in vir zaupanja.
III. ZA KAJ SI PRIZADEVAMO?
Naša vizija je pravična,
solidarna,
ustvarjalna,
varna in
uspešna Slovenija.
Odprtost pri oblikovanju družbenega soglasja,
strokovnost v iskanju najboljših rešitev,
učinkovitost v izvedbi
ter odgovornost za dane zaveze bodo osnovne razlikovalne poteze Liste Zorana Jankovića - Pozitivne Slovenije  na slovenskem političnem prizorišču.
Zato smo in bomo ostali odprti za vse, ki si tako na strankarskem kot civilnodružbenem prizorišču prizadevajo za iste cilje v javno dobro,
pogosto pa nimajo realne moči in možnosti, da jih sami uresničijo.
Vsem, tudi članicam in članom drugih strank in gibanj, ki od upravljavcev države zahtevajo strpne,
premišljene,
učinkovite in odgovorne rešitve v javnem interesu,
ponujamo pozitivno alternativo.
IV. STANJE DANES
Slovenija oktobra 2011, ko ustanavljamo Listo Zorana Jankovića – Pozitivno Slovenijo, ni videti prav nič pozitivno.
Nizka stopnja rasti bruto domačega proizvoda ne omogoča niti uresničitve osnovnih standardov,
kaj šele ambicioznih razvojnih načrtov,
konkurenčnost slovenskega gospodarstva pa je na zgodovinsko nizki ravni.
Zapleteni upravni postopki upočasnjujejo ali celo povsem blokirajo gospodarske pobude.
Visoka zadolženost zahteva nepriljubljene ukrepe,
gospodarstvo pa je ujeto v ﬁnančni krč, iz katerega se samo ne zmore izviti.
Neučinkovito pravosodje pri ljudeh krepi občutek, da se ne morejo zanesti na pravočasne in pravične odločitve,
nedokončana tranzicija pa je v veliki meri omogočila mnoge nelegalne in etično sporne prevzeme.
Odsotnost socialnega dialoga ogroža temeljne pridobitve socialne države,
zaradi neravnovesja med objektivno različnimi interesi kapitala in dela pa ljudje  vsak dan manj verjamejo, da je mogoče skupaj poiskati rešitev iz sedanjega  težkega položaja.
Pokojninski in zdravstveni sistem grozita, da bo zaradi njiju eksplodiral državni proračun,
aktivna generacija pa izgublja vero v varno življenje
in zasluženo  brezskrbno starost.
Referendumska mrzlica preprečuje delovanje ustavno zapisane parlamentarne demokracije
in na plečih državljanov uvaja referendumsko demokracijo, ki  odločevalcem preprečuje, da bi prevzemali odgovornost za vedno težje odločitve.
Mladi vse pogosteje ne vidijo več svoje prihodnosti v Sloveniji, zato odhajajo v tujino, po študiju pa se ne vrnejo več domov.
V. KAJ BOMO STORILI?
Od dne, ko se je župan Mestne občine Ljubljana Zoran Janković odločil sodelovati na predčasnih volitvah in ustanoviti stranko Lista Zorana Jankovića – Pozitivna Slovenija (11. oktobra 2011) do zaključka redakcije te knjižice (21. oktobra 2011) je minilo deset dni!
V tem obdobju so se nam s konkretnimi vsebinskimi predlogi in sistemskimi izboljšavami, z velikimi idejami in majhnimi rešitvami, pridružili številni državljani in državljanke
strokovnjaki
in uradniki,
akademiki
in študenti,
podjetniki in iskalci zaposlitev,
mladi in stari,
iz mest in podeželja,
z vseh koncev Slovenije.
Zato z realnim optimizmom zremo v prihodnost in smo trdno prepričani, da bo pozitivni Sloveniji uspelo!
V iskanju najboljših rešitev je s svojimi predlogi v tem kratkem času sodelovalo več kot sto posamezinkov.
Vsem se iskreno zahvaljujemo in ob tem vse tiste, ki bi želeli sodelovati, prijazno vabimo k nadaljevanju programske razprave na www.pozitivnaslovenija.si, kjer bodo na voljo tudi strokovne podlage za razpravo.
Za ustanovni kongres smo iz več kot 400 strani delovnih gradiv za posamezna področja družbenega življenja izbrali:
KONKURENČNO GOSPODARSTVO
V letu 2012:
davčne spodbude novim podjetjem
in investicijam, ki ustvarjajo nova delovna  mesta,
ter prijazni pogoji za vse investitorje;
poenostavitev administrativnih postopkov
in gospodarske zakonodaje;
boljše korporativno upravljanje podjetij v državni lasti.
V mandatu 2012-2015:
Doseči nov razvojni zagon s pospeševanjem gospodarske in podjetniške aktivnosti,
s podporo in ob sodelovanju managerjev,
z nacionalnimi investicijami in javnimi deli. (Predvidena gospodarska rast 4% letno).
RACIONALNEJŠA DRŽAVNA IN JAVNA UPRAVA
V letu 2012:
določitev strateškega premoženja države
in kakovostno upravljanje z njim,
nadziranje poslovanja;
rekonstrukcija vlade z največ enajstimi ministrstvi;
ukinitev tistih agencij, direktoratov, uradov in komisij, ki so le podaljšana roka  izvršilne oblasti
in odprava birokratskih blokad
ter poenostavitev administrativnih  postopkov.
V mandatu 2012-2015:
Z reorganizacijo in upokojitvami postopno zniževati število zaposlenih v javni  upravi za 2 % letno.
STABILIZACIJA JAVNOFINANČNIH TRENDOV
V letu 2012:
odprava kreditnega krča s kreditiranjem podjetij, ki imajo kupce za svoje izdelke in storitve;
selektivna odprodaja dela državnega premoženja;
dvig zgornje stopnje davka na dodano vrednost za eno odstotno točko
in  učinkovitejše pobiranje davkov.
V mandatu 2012-2015:
Z izvedbo ustreznih strukturnih reform - pokojninske,
zdravstvene
in reforme  socialnih transferjev
- znižati primanjkljaj javnih ﬁnanc pod 3%.
POVRNITEV ZAUPANJA V PRAVNI SISTEM
V letu 2012:
odločen in sistematičen pregon gospodarskega in organiziranega kriminala
z neodvisnimi,;
strokovno usposobljenimi organi
hitrejše odločanje sodišč, še posebej na področju gospodarskih postopkov,
uvajanje in spodbujanje mediacije in arbitraže
ter drugih alternativnih oblik razreševanja sporov;
uveljavitev pristojnosti predsednika republike, da na predlog sodnega sveta imenuje  sodnike
in trajni mandat kot predpogoj za njihovo neodvisnost.
V mandatu 2012-2015:
Odprava sodnih zaostankov s strokovno krepitvijo sodstva z uvedbo obveznega stalnega izobraževanja sodnikov
in imenovanjem strokovnih sodelavcev in izvedencev.
OBNOVA SOCIALNEGA DIALOGA IN POVRNITEV ZAUPANJA V SOCIALNI SISTEM
V letu 2012:
za izvedbo nujno potrebnih pozitivnih družbenih sprememb -
delovno pravna  zakonodaja,
pokojninska
in zdravstvena reforma
- okrepiti model socialnega dialoga,
solidarnost
in pravičnost;
zagotavljanje primerne oskrbe v javnem zdravstvu z zajemom plačevanja prispevkov  vseh udeležencev,
racionalno porabo sredstev
in učinkovitim poslovodenjem;
uvedba ukrepov za dosledno izpolnjevanje zakonskih in pogodbenih obveznosti  delodajalcev,
vključno z izplačilom plač in prispevkov zaposlenim
ter obveznosti do podizvajalcev.
V mandatu 2012-2015:
Zagotoviti stabilen pokojninski
in zdravstveni sistem za vse državljane.
ZDRAVO ŽIVLJENJSKO OKOLJE
V letu 2012:
pospešitev pridelave zdrave hrane in lokalne samooskrbe;
energetska sanacija stanovanjskih sosesk;
novi obnovljivi viri energije: les kot strateška surovina,
voda in sonce kot strateški vir.
V mandatu 2012-2015:
Uveljaviti trajnostna naselja kot  vzorčni primer iskanja okoljskega in  socialnega ravnovesja
ter slovensko posebnost sožitja narave in bivalne kulture.
POLITIČNA PARTICIPACIJA DRŽAVLJANK IN DRŽAVLJANOV
V letu 2012:
dogovor s parlamentarnimi strankami za ustavno omejitev referenduma le na  državljanske pobude z uvedbo kvoruma (najmanj 40-odstotna udeležba);
sprememba volilnega sistema z uvedbo nacionalnih list
in preferenčnega glasu na državnozborskih volitvah;
prenos dela državnih pristojnosti na lokalno raven.
V mandatu 2012-2015:
Široka javna razprava o uvedbi e-glasovanja
in nižanju starostne meje za volitve na 16 let.
SLOVENSKI USTVARJALNI PREBOJI
V letu 2012:
z ustrezno štipendijsko politiko zagotoviti dostopnost do znanja ne glede na  socialni položaj ali okolje, iz katerega študentka ali študent prihaja;
ohraniti in krepiti strokovnost univerz,
visoke strokovne šole pa v sodelovanju z gospodarstvom iz okolja povezovati v regijska visokošolska središča;
spodbujati ustvarjalne industrije (oblikovanje, arhitekturo, knjižno in glasbeno  založništvo) kot propulzivno gospodarsko panogo;
razvijati turizem kot strateški sektor slovenskega gospodarstva in kot pomemben  dejavnik mednarodnega ugleda Slovenije;
z vrhunskimi kulturnimi in športnimi dosežki ponesti sloves Slovenije v svet.
V mandatu 2012-2015:
Ohraniti trend najmanj 1% BDP iz javnih sredstev za raziskave in razvoj letno.
VI. DVANAJST KLJUČNIH PROJEKTOV 2012-2015
Program Liste Zorana Jankovića – Pozitivne Slovenije strnemo v dvanajst ključnih projektov, za katere se bomo na predčasnih volitvah 4. decembra 2011 potegovali za zaupanje kar največjega števila državljank in državljanov ter za njihovo uresničitev prevzeli polno odgovornost:
1. Učinkovita in odgovorna vlada  največ enajstih ministrstev.
2. Reforma državne in javne uprave v učinkovit in visoko motiviran javni servis.
7. Podjetniške spodbude
in olajšave za razvojne investicije z dodano vrednostjo.
11. Referendum le kot državljanska pobuda za pomembna družbena vprašanja.
8. Najmanj 25 % energije iz obnovljivih virov (voda, sonce, biomasa).
5. Vlaganje v kakovostna nova delovna mesta z dodano vrednostjo.
12. Pospeševanje pridelave zdrave hrane
in vzdržne lokalne samooskrbe.
6. Sistematična soudeležba zaposlenih  pri upravljanju in delitvi dobička.
9. Pokojninska in zdravstvena reforma
kot pogoj za zagotavljanje socialne varnosti in solidarnosti.
10. Gradnja domov za starejše občane
in oskrbovanih stanovanj v regijah, kjer primanjkuje objektov za brezskrbno starost.
3. Infrastrukturno, korporativno in storitveno posodobljene Slovenske železnice kot simbol velikih investicij
- tretji pomol Luke Koper,
drugi tir,
tretja razvojna os -
izboljšanja povezanosti celotne Slovenije
in aktivne vpetosti države v mednarodno okolje.
4. Državni fond najemnih stanovanj za mlade izobražence,
ki bodo tako lažje ostali v slovenskih univerzitetnih središčih in manj zapuščali državo
Z uresničitvijo teh projektov nameravamo znižati proračunski primanjkljaj pod 3 odstotke
in doseči povprečno 4-odstotno letno gospodarsko rast,
da bi v skladu z Zavezo za uspešno prihodnost Združenja Manager dosegli »veliki cilj«: preboj Slovenije med prvih 15 najrazvitejših držav EU do leta 2020!
VII. ZAKAJ NAM BO USPELO?
Trenutna kriza je v svoji resnosti primerljiva z najtežjo gospodarsko krizo v tridesetih letih prejšnjega stoletja,
zato mora biti tudi gospodarski program zasnovan podobno ambiciozno, kot je bil zasnovan Rooseveltov »New Deal« - seveda prilagojen današnjemu času in 21. stoletju.
Državljani in državljanke danes pričakujejo učinkovito vlogo države pri gospodarskem okrevanju in
povečevanju blagostanja
ter kakovosti življenja.
Pri tem je ključna učinkovitost,
saj ni dovolj, da se ukrepi le načrtujejo in oblikujejo
-pravočasno in dokončno ter skladno z načrti in zavezami morajo biti tudi izvedeni.
Za takšno učinkovito vodenje in upravljanje z javnimi zadevami v skupno dobro smo v Listi Zorana Jankovića – Pozitivni Sloveniji pripravljeni prevzeti polno odgovornost.
Ne bomo stranka problemov, ampak bomo stranka rešitev.
Slovenskemu »new dealu« v tem programu rečemo NOVA DELA.
Simbolni projekt novih del so novi tiri SŽ.
Slovenske železnice bodo postale sodobne železnice kot simbol treh ključnih slovenskih usmeritev v 21. stoletju:
razvojno soglasne Slovenije
Tako velika investicija zahteva nacionalno soglasje, ki ga bomo gradili na jasni viziji,
kakovostnih delovnih mestih,
najsodobnejši tehnologiji,
dialogu z lokalnimi skupnostmi
in spoštovanju okolja.
Novi tiri bodo simbol tega, da znamo državljani in državljanke prepoznati nacionalne razvojne prioritete
in se jih tudi uspešno lotiti.
dobro povezane Slovenije
Ravno prav smo veliki, da smo lahko s sodobno železnico drug pri drugem v dobri uri.
Za naše poslovne, ustvarjalne in osebne povezave v vsakdanjem življenju bo to pomenilo nov, zgodovinski korak.
Slovenijo bomo tako po eni strani učinkovito decentralizirali
in prispevali k razvoju posameznih regij,
po drugi pa jo še tesneje vpeli v sosednje in širše svetovne povezave.
modro zelene Slovenije
Ker bomo gradili pametno in investirali zeleno, bo gradnja sodobnih železnic zgled, kako je mogoče z velikimi infrastrukturnimi projekti ne ogroziti naravnega okolja, ampak ga ohraniti v vsej njegovi lepoti.
S kakovostnimi delovnimi mesti, tako v času gradnje kot v kasnejšem, posodobljenem načinu upravljanja z železnicami, bo vzdržna razsežnost celotnega projekta dobila tudi človeški obraz.
Ravno zato, ker so novi tiri vzorčni primer, ki bo učinkovito povezal tri strateške usmeritve
-jasno nacionalno vizijo,
regionalne razvojne investicije
in lokalno zeleno zavest, ga postavljamo kot nosilni projekt novih del, s katerimi se začenja slovenski preboj iz krize.
Novi poti delovno pravimo »Iz krize s 3-Z«,
pri čemer trije Z-ji označujejo tri ključne nacionalne razvojne prioritete:
ZDRAVJE,
ZELENO in
ZNANJE.
Zanje bo Slovenija potrebovala nacionalno soglasje.
Le s konkretno strategijo lahko spodbudimo nacionalni konsenz -
in le z družbenim soglasjem se lahko lotimo tako velikopoteznih dolgoročnih načrtov.
ZDRAVA Slovenija pomeni:
javno zdravstvo, ki vsakemu državljanu zagotavlja primerno oskrbo;
farmacevtsko industrijo kot visoko donosno, čisto in zdravo industrijo generikov
ter potencialni prepoznavni znak sodobne slovenske industrijske  politike;
zdraviliški turizem kot razvojni potencial krajev po Sloveniji
in prispevek k zdravemu življenju vseh njenih prebivalcev in prebivalk.
ZELENA Slovenija pomeni:
zelene investicije:
davčne olajšave za vzdržna delovna mesta
in energetsko varčne stavbe,
sistematično gradnjo trajnostnih naselij;
izrabo gozdnega potenciala tako za lesno industrijo kot za energent;
turistično pozicioniranje Slovenije kot »zelene dežele«:
od zelene prestolnice do rečnega potenciala
in zdrave hrane kot osnove lokalne kuhinje.
Slovenija ZNANJA pomeni:
enakopraven dostop do znanja z dodatno motivacijo šolarjem in študentom, da se izobraževanja lotijo še bolj zavzeto,
učiteljem in profesorjem pa omogočiti  dodatno strokovno in pedagoško avtoriteto;
povezovanje visokih strokovnih šol v regijska visokošolska središča
in sodelovanje z gospodarstvom iz okolja;
investicije v informacijsko tehnologijo zaradi spodbujanja ustvarjalnosti kot tudi zaradi novih oblik državljanske participacije
in večje dostopnosti informacij
ter kulturnih in zabavnih dobrin.
VIII. PRIDRUŽI SE ŠE TI!
Spoštovane članice in člani, zbrani na ustanovnem kongresu, spoštovane državljanke in državljani!
Če primerjate naš program s programi drugih političnih strank in gibanj, boste našli mnoge stične točke.
Nič čudnega, saj težak gospodarski in socialni položaj zahteva pametne ter učinkovite rešitve
– in v  Sloveniji imamo na srečo veliko pametnih, sposobnih in delovnih ljudi.
Pa vendar je med programi temeljna razlika
– razlika v stopnji zaupanja v predlagatelje: kdo bo znal in predvsem zmogel obljubljeno tudi uresničiti?
Naše obljube in načrti temeljijo na našem dosedanjem delu, izkušnjah,  dosežkih in uspehih,
rešitve, ki jih napovedujemo, pa izhajajo iz že dokazanih dobrih praks.
Res je, Slovenija potrebuje spremembe.
Potrebuje jih danes, ne jutri.
Potrebuje odločno,
učinkovito
in ciljno usmerjeno vodenje,
kjer pomembnih in predvsem težkih odločitev ne narekuje dnevna politika.
Zdaj ni časa za ukvarjanje s preteklostjo -ozrimo se v sedanjost
in skupaj ustvarjajmo varno
ter uspešno prihodnost!
V Pozitivni Sloveniji je dobrodošel vsak, ki je pripravljen trdo in veliko delati za dobro Slovenije,
vsak, ki verjame v pozitivno Slovenijo.
Ne glede na to, od kod prihaja, kaj je po poklicu in v katerega boga veruje (ali ne).
Vabim vas, da se nam pridružite in sodelujete v široki javni razpravi o programu in projektih, ki bo vse do uradnega začetka kampanje za predčasne parlamentarne volitve, do 5. novembra 2011, potekala na spletni strani www.pozitivnaslovenija.si
in seveda na srečanjih povsod po Sloveniji.
Na svidenje in dobrodošli – za dobro Slovenije!
