Sammen om Danmark
Socialdemokraterne og SF går samlet til folketingsvalg den 15. september.
Vores partier er forskellige.
Vores historier og vores mærkesager er ikke identiske.
Men vi har valgt at stå sammen i en tid, hvor et af Danmarkshistoriens store valg skal afgøres.
Vi søger mandat til at danne og lede en ny regering.
Vi vil stille os i spidsen for en svær og nødvendig forandring.
Målet er at gennemføre det mest omfattende politiske reformprogram, der er fremlagt af en opposition i moderne tid.
Grundstenen i vores regeringsprojekt er en appel til alle danskere:
Alle kan bidrage.
Alle skal bidrage.
Det er forudsætningen for at forvandle Danmarks kriseøkonomi til ny vækst.
Med arbejdspladser til de arbejdsløse,
balance i statskassen
og stærk konkurrenceevne i dansk erhvervsliv.
Og alt det er forudsætningen for en nødvendig modernisering af vores velfærdssamfund.
Hvor vi satser på uddannelse og forskning,
et moderne sundhedsvæsen
og en grøn omstilling af Danmark.
Krisen kræver, at forældede skillelinjer nedbrydes.
Ved at stå samlet kan Socialdemokraterne og SF række hånden ud – til resten af centrumvenstre, ind over den politiske midte, til erhvervslivet og til den enkelte lønmodtager.
Vi skal stå sammen om Danmark.
To veje for danmark
Danmark står foran at skulle træffe et afgørende valg.
Enten klarer vi krisen ved at blive mere som andre lande.
Vi kan vælge ikke længere at have råd til de ting, der gør Danmark til et særligt samfund.
Konsekvensen er mindre tryghed og færre muligheder for den enkelte.
Mere marked og et svagere fællesskab.
Voksende forskel mellem samfundets top og bund.
Sygehuse der kun giver god behandling, hvis du har den rigtige forsikring.
Uddannelse i verdensklasse som et privilegium for de få.
Eller også satser vi på velfærdssamfundet.
Som den konkurrencemodel i verden, der passer bedst til fremtidens udfordringer.
Som den eneste mulige vej til at være med helt fremme i et nyt og hårdere kapløb om privat vækst og arbejdspladser i en globaliseret verden.
Danmark kan umuligt klare sig ved at konkurrere på lavere priser og lønninger.
Men vi kan bruge det særlige ved Danmark til at løfte samfundet til højere velstand.
Ved at uddanne flere, løfte i flok og skabe nye partnerskaber.
Fremtiden stiller større krav end fortiden.
Derfor skal vi vælge.
Socialdemokraterne og SF vil bygge videre på velfærdssamfundets styrker.
Forudsætningen for vores vej er en konsekvent modernisering af Danmark.
Hele vejen rundt.
Vores  valgkamp  vil  handle  om  lederskab.
Vi  ønsker en  samtale  med  alle  danskere  om,  hvad  fremtiden vil  kræve  af  os.
Vi  ønsker  at  lede  en  regering,  som helt  fra  starten  og  meget  direkte  afstemmer  forventningerne  med  befolkningen.
Vi  kan  ikke  forlade  os på  forhåbninger  og  bobler,  som  brister.
Men  vi  kan forme  en  ny  tid,  hvor  ny  realisme  sikrer  ny  fremgang.
Den nye realisme er afgørende.
En ny regering kan vise vejen,
men alle danskere skal yde en ekstra indsats for at gøre Danmark stærkt.
Vi er først for alvor på vej ud af krisen, når alle borgere løfter et ansvar for at skabe fremgang.
Når alle føler, at de får en fair chance for at bidrage.
GanG i økonomien med ny vækST
Danmark har brug for en ny økonomisk politik.
Hvis det kunne sikre orden i dansk økonomi at afskaffe efterlønnen, halvere dagpengeperioden og skære ned på kernevelfærden, og hvis der ikke fandtes andre og bedre måder, så ville også vores partier naturligvis stille sig bag den politik.
Sådan er det bare ikke.
Der er brug for en ny økonomisk politik.
En ny regerings hovedopgave og vigtigste prioritet er at få Danmark ud af krisen.
Vores politiske visioner rækker længere end styr på økonomien.
Men styr på økonomien er forudsætningen for alt det andet.
Uden en stærk økonomi kan vi ikke modernisere Danmark.
Uden en kickstart får vi ingen vækst.
Uden vækst skabes der ikke nye arbejdspladser.
Uden nye arbejdspladser kan statens underskud ikke vendes til overskud.
Uden satsning på uddannelse taber vi en ungdomsgeneration på gulvet og forsømmer at være klar til en tid med færre ufaglærte job.
Uden  en  rimelig  fordeling  af  byrderne  vil  færre bidrage  til  fællesskabet.
Uden tryghed om pension, efterløn og kernevelfærd holder almindelige danskere igen på pengene.
Uden et stærkt hjemmemarked for vindmøller, velfærdsteknologi og bioteknologi vil danske vækstvirksomheder ikke investere i nye eksporteventyr.
En ny regerings økonomiske politik bygger på, at vi skal arbejde, investere og modernisere os til vækst.
At et nyt opsving skal kickstartes.
At samarbejde mellem virksomhederne og den offentlige sektor er forudsætningen for bedre konkurrenceevne på Danmarks styrkepositioner.
Og at uddannelse er den eneste sikre vej til langsigtet velstand.
Socialdemokraternes og SF’s økonomiske politik afspejler, at samfundet hænger sammen.
Derfor indeholder vores helhedsplan – Fair Løsning – fire nødvendige skridt.
Først sætter vi gang i væksten.
Vi skal fremrykke investeringer i vedligeholdelse af skoler, kloakker og veje.
Det skaber nye private job.
Vi skal give virksomhederne bedre muligheder for at købe nye maskiner.
Det giver en bedre konkurrenceevne.
Så skal vi have styr på indtægterne. .
Hvis det usunde bliver lidt dyrere,
får vi råd til at få bedre behandling på vores hospitaler.
Og hvis bankerne betaler lidt mere til fællesskabet,
får vi råd til en bedre skole til vores børn.
Der skal være tryghed om familiernes økonomi
Almindelige lønmodtagere skal ikke betale mere i indkomstskat, og boligskatten skal ikke stige.
For det tredje skal den offentlige sektor være mere effektiv.
Vi skal rydde op i bureaukratiet og afskaffe unødvendige regler.
Arbejdsmarkedsparate kontanthjælpsmodtagere skal yde en indsats,
og vi skal stille krav til indvandrere om bedre integration.
Når væksten er tilbage, skal vi alle sammen arbejde mere – i gennemsnit 12 minutter mere om dagen.
Og de unge skal hurtigere gennem deres uddannelser.
Så bliver der råd til at bevare efterlønnen og sikre, at vi fortsat er et af verdens mest velstillede lande.
Vi kræver at alle bidrager.
ambiTiøS moderniSerinG af danmark
Styr på økonomien er afgørende, men gør det ikke alene.
Vi kan ikke være tilfredse med to streger under et regnestykke.
Et stærkt Danmark kræver modernisering.
Særligt på tre områder er vidtgående reformer afgørende.
Uddannelse er den samfundsinvestering, der giver størst og sikrest afkast.
For den enkelte i form af at bruge sit talent og flid til at skabe det liv, man ønsker.
For det danske samfund i form af en kvalificeret arbejdsstyrke, der kan konkurrere på dygtighed i stedet for løn.
Derfor vil vi reformere hele uddannelsessektoren.
Flere skal lære mere i folkeskolen og ruste børnene til mere uddannelse.
Ungdomsuddannelserne skal få alle med
og sikre, at ungdomsarbejdsløsheden ikke bider sig fast.
De mellemlange uddannelser skal være arnested for en offentlig sektor, der sørger for mere velfærd for pengene.
Universiteterne skal levere et nyt samspil med erhvervslivet, så den store viden omsættes til vækst.
Og så skal ufaglærte have ret til en rigtig uddannelse på fulde dagpenge.
Sundhed er vores vigtigste velfærdsområde, der ikke må svigtes, når det gælder
Der skal prioriteres benhårdt, så det usunde bliver dyrere for at sikre penge til bedre hospitaler.
Vi skal være forrest, når det handler om kræft og andre livstruende sygdomme.
Og så skal vi opprioritere den forebyggende indsats, så færre bliver syge.
Målet er, at ligheden i danskernes sundhed øges, og at alle får den samme gode behandling.
Det kræver nytænkning på sygehusene og en satsning på forebyggelse.
Vi vil sætte ind over for rygning blandt børn og unge.
Tobaksforbruget blandt børn og unge skal reduceres markant.
Vi vil sikre sundhedstjek til dem, der normalt ikke opsøger egen læge.
Og vi skal være langt bedre til at forhindre nedslidningen på arbejdsmarkedet, så færre må forlade arbejdsmarkedet mod deres vilje.
Sådan vil vores investeringer i forebyggelse både sikre økonomisk bæredygtighed inden for sundhedsvæsenet
og mindske uligheden inden for sundhed.
Grøn omstilling er både nødvendigt og rigtigt.
I stedet for at se miljøproblemer og klimaforandringerne som trusler imod vores eksistens, skal vi se på dem som muligheder.
Omstillingen kan skabe et Danmark med nye arbejdspladser,
renere miljø
og mere effektiv transport.
Vi skal erstatte dyr og forurenende energi med vedvarende løsninger
– i stedet for olie og kul, skal vi satse på vind, sol og bioenergi.
Vi skal gøre det attraktivt at køre med tog, bus og cykel.
Og det skal være billigere at købe en benzin-effektiv bil.
Gør vi noget nu, så kan de nødvendige omstillinger skabe en bedre hverdag for os alle sammen
og nye grønne arbejdspladser.
PenGene Skal være der førST
Socialdemokraterne og SF vil lede en regering med et klart mandat.
Både når det gælder indtægter og udgifter.
Derfor insisterer vi også på at tage debatten om de nødvendige bidrag til fællesskabet.
Efter et regeringsskifte vil den økonomiske politik bygge på et meget klart forsigtighedsprincip.
Pengene skal være der først.
Ingen nye udgifter uden at der er skaffet penge gennem mindst lige så store nye indtægter eller besparelser.
Eneste undtagelse er de initiativer, som vi tager i 2012 for at kickstarte dansk økonomi.
Dette princip gælder for vores samlede økonomiske politik.
Som en ekstra sikring vil vi inden for en række politiske kryds bruge det princip, at ingen udgifter vil blive afholdt, før der er truffet sikre beslutninger, om de kan finansieres uden at øge gælden og underskuddet.
Ingen rettigheder uden pligter.
Ingen muligheder uden krav:
Vi hæver prisen på cigaretter og usunde fødevarer,
før vi kan investere flere penge end den tidligere regering i kræftbehandling, sygehuse og forebyggelse.
Vi hæver behandlingsgarantien fra 1 til 2 måneder for mindre alvorlige lidelser som nærsynethed og hængende øjenlåg, for at vi kan skaffe ressourcer nok til at give alle kræftpatienter den bedst tilgængelige behandling omgående.
Vi indfører en millionærskat, lægger et effektivt loft over fradraget for spekulativ pensionsopsparing og en afgift, der rammer de hurtige handler med aktier, før vi kan give almindelige lønmodtagere et højere beskæftigelsesfradrag og pensionisterne et højere pensionstillæg.
Vi sikrer, at løn udbetalt som aktier beskattes på linje med anden lønindkomst, før vi lemper multimedieskatten for almindelige lønmodtagere.
Vi træffer beslutning om en betalingsring i København, før vi kan sænke prisen på kollektiv trafik og foretage de nødvendige investeringer i grøn trafik i hovedstadsområdet
og på den måde sikre mindre trængsel og et sundere miljø i hovedstadsområdet.
Vi sikrer en højere afgift på kørsel med lastbiler, før vi sikrer, at miljøvenlige biler bliver billigere, og vi sikrer lavere pris på bus-og togkort og nye investeringer i kollektiv trafik også uden for hovedstadsområdet.
Vi sikrer, at arbejdsmarkedsparate kontanthjælpsmodtagere arbejder til gengæld for kontanthjælpen, før vi afskaffer fattigdomsydelserne.
Vi sikrer et større bidrag fra bankerne til fællesskabet, før vi kan investere flere penge i folkeskolen end den tidligere regering, sænke klassekvotienterne og sikre de små klasser to lærere i dansk og matematik.
Vi vedtager efter drøftelse med organisationerne på uddannelsesområdet reformer, der motiverer de unge til at starte tidligere på deres uddannelse og afslutte den hurtigere, før vi kan give kvaliteten i ungdomsuddannelserne og de videregående uddannelser et løft.
Vi træffer sammen med erhvervslivet beslutning om, at der skal skæres ned på forældede og ineffektive erhvervstilskud, før vi kan investere i en ny erhvervspolitik
med blandt andet et nyt klimafradrag,
varige udviklings-og demonstrationsprogrammer på ny teknologi inden for velfærdsteknologi, energi og klima, vand og biotek.
Vi sikrer, at kommunerne forpligter sig til at gennemføre effektiviseringer og afbureaukratiseringer, før vi indgår aftaler om at tilføre ekstra penge til kommunerne.
Og tilsvarende for regionerne.
Sammen om danmark
Socialdemokraterne og SF er aktuelt og fremadrettet den eneste stabile alliance i dansk politik.
Kun en ny regering med udgangspunkt i vores alliance – og meget gerne med deltagelse af Det Radikale Venstre – kan bryde blokpolitikken og skabe den nødvendige forandring.
Vi ønsker et bredt samarbejde i hele Folketinget, hvor ingen partier har vetoret.
Vi konstaterer, at den udvikling umuligt kan realiseres uden et regeringsskifte.
Dansk Folkeparti har haft dominerende indflydelse i ti år.
Uden en ny regering vil det fortsat være sådan.
Selv hvis de borgerlige samarbejder med Det Radikale Venstre, kan der alene skabes flertal, hvis samarbejdet også omfatter Dansk Folkeparti.
Som da man senest aftalte en afskaffelse af efterlønnen til gengæld for permanent grænsekontrol.
Den kreds af partier besidder ikke den nødvendige handlekraft til at forandre Danmark.
Kun en ny regering ledet af Socialdemokratere og SF kan få Danmark ud af krisen og gennemføre en ambitiøs modernisering.
En ny regering skal samle Danmark, afslutte ti års benhård blokpolitik og sikre samarbejde for ny fremgang i hele Danmark.
Det er en stor opgave.
Men den skal løses.
Vi er klar til at løfte ansvaret.
