Ábyrgð, jöfnuður, almannaheill
Á næstu árum er raunhæft að hefja stórsókn að bættum lífskjörum á Íslandi.
Þar vill Vinstrihreyfingin – grænt framboð setja uppbyggingu heilbrigðismála, menntamála og velferðarmála í forgang.
Þetta er grundvöllurinn í kosningaáherslum okkar.
Þetta er hægt með áframhaldandi ábyrgri stjórn ríkisfjármála
og áherslu á fjölbreytta og sjálfbæra atvinnuuppbyggingu sem mun skapast svigrúm hjá ríkissjóði á næsta kjörtímabili.
Áætlun Vinstri grænna fyrir ríkisfjármál á næsta kjörtímabili gerir ráð fyrir að á bilinu 50-60 milljarða króna svigrúm verði til sóknar í heilbrigðis-, mennta- og velferðarmálum
auk þess sem hægt verður að hefja niðurgreiðslur skulda ríkissjóðs.
Áætlunin byggir á þjóðhagsspá Hagstofunnar, að skattkerfið verði óbreytt auk þess að auðlindarenta vegna nýtingar á jarðvarma og vatnsföllum skili sér í auknum mæli til ríkissjóðs í samræmi við tillögur Auðlindastefnunefndar.
Engar skattahækkanir
eða frekari niðurskurður í heilbrigðis-, mennta- og velferðarmálum er áætlaður.
Vinstrihreyfingin – grænt framboð leggur áherslu á eftirfarandi atriði á komandi kjörtímabili:
Bætt kjör:
Mikilvægi starfsfólks í heilbrigðis-, mennta- og velferðarkerfinu verði viðurkennt með því að bæta kjör þess umfram annarra stétta.
Bætt verði úr starfsaðstöðu og tækjakosti.
Menntamál:
Fjármögnun framhaldsskóla verði tryggð.
Fjármögnun háskólastigsins verði tryggð.
Námsmönnum verði tryggður framfærslustuðningur sem geri þeim kleift að einbeita sér að námi sínu
Ný lög um Lánasjóð íslenskra námsmanna verði lögfest.
Nýju kerfi sem tryggir þeim framfærslu sem vilja fara af vinnumarkaði og sækja nám á framhaldsskólastigi verði komið á fót.
Heilbrigðismál:
Heilsugæslan verði efld.
Aðgengi að tannlæknaþjónustu verði betra og jafnara.
Sálfræðiþjónusta verði hluti af heilbrigðiskerfinu.
Nýr Landspítali.
Velferðarmál:
Staða barnafjölskyldna, aldraðra, öryrkja og tekjulágra verð bætt.
Áframhaldandi efling barnabótakerfis og vaxtabótakerfis.
Fleirum verði tryggt tækifæri til þess að taka fæðingarorlof með því að hækka tekjuþak.
Nýtt almannatryggingakerfi verði lögfest og fjármögnun þess tryggð.
Stuðningur við skuldsett heimili.
Nýtt húsnæðiskerfi sem tryggir öllum öruggt heimili verði komið á laggirnar.
FYRIR FÓLKIÐ Í LANDINU
ÁBYRGÐ – JÖFNUÐUR – ALMANNAHEILL
Stefnumál
Auður í almannaþágu
Auðlindir í þjóðareigu
Eignarhald þjóðarinnar á auðlindum verði tryggt í stjórnarskrá.
Orku- og veitufyrirtæki skulu vera í eigu almennings.
Öll nýting auðlinda sé sjálfbær
og í þágu samfélagsins.
Styrkjum innviðina
Eflum velferðar- og heilbrigðiskerfið
og tryggjum að almannaþjónusta sem rekin er fyrir opinbert fé sé ekki rekin í hagnaðarskyni.
Drögum úr vægi tekjutenginga í bótakerfinu
og styrkjum almannatryggingakerfið.
Hækkum barnabætur
og setjum skýrar reglur um fjárhagsaðstoð sveitarfélaga.
Heilbrigðari framtíð
Gerum tannlækningar og sálfræðiþjónustu eðlilegan hluta af heilbrigðisþjónustu
og niðurgreiddar af sjúkratryggingum.
Stóraukum forvarnir í heilbrigðismálum, ekki síst á sviði geðheilbrigðismála og sálfræðiþjónustu.
Efling heilsugæslu og heilbrigðisþjónustu í heimabyggð er lykilatriði.
Jafnrétti til náms
Tryggjum aðgang að fjölbreyttri menntun.
Eflum starfsnám og greiðum leið iðnnema til framhaldsnáms á hærri skólastigum.
Stöndum vörð um Lánasjóð íslenskra námsmanna
sem er nauðsynlegt jöfnunartæki.
Breytum hluta námslána í styrk.
Efnahagur á traustum grunni
Traust efnahagsstjórn
Tryggjum stöðugleika til framtíðar með aðhaldi í ríkisrekstri, skynsamlegri efnahagsstjórn, sanngjarnri tekjuöflun
og útgjöldum í almannaþágu.
Brýnt er að losað verði um krónueignir erlendra fjárfesta með hagsmuni íslenskra skattgreiðenda að leiðarljósi.
Höldum verðbólgu niðri með víðtæku samráði við samtök launafólks og atvinnulíf.
Sjálfbær húsnæðisstefna
Tryggjum öllum öruggt húsnæði, óháð efnahag og félagslegum aðstæðum.
Stuðlum að uppbyggingu öruggs leigumarkaðar og íbúasamvinnufélaga.
Lækkum raunvexti
og drögum úr vægi verðtryggingar.
Íbúðalánasjóð þarf að reka á félagslegum grunni.
Eflum undirstöðugreinarnar
Aukum rannsóknir og þróunarstarf í sjávarútvegi og landbúnaði til að gera framleiðsluna skilvirkari, samkeppnishæfari og vistvænni.
Sjálfbær matvælaframleiðsla er í senn öryggismál, dýraverndar- og umhverfismál.
Aukum hlut lífræns landbúnaðar.
Styrkjum ferðaþjónustu með því að fjölga áfangastöðum
og byggja upp innviði á vinsælum áfangastöðum.
Vaxtarbroddur í nýsköpun
Stöndum vörð um Tækniþróunarsjóð og Rannsóknasjóð
og öflugt umhverfi sprota og nýsköpunarfyrirtækja.
Tryggjum skapandi greinum gott starfsumhverfi.
Bæta þarf rekstrarumhverfi lítilla og meðalstórra fyrirtækja.
Jafnrétti og frelsi fyrir okkur öll
Jöfnum kjörin
Bætum kjör lág- og millitekjuhópa.
Breytum mati á kvennastörfum
og afnemum kynbundinn mun launa og lífeyrisréttinda.
Höldum áfram að innleiða kynjaða hagstjórn.
Burt með staðalmyndirnar
Komum á jafnréttismenntun á öllum stigum og í öllum fögum skólakerfisins í samræmi við nýja aðalnámskrá.
Styrkjum sjálfsmynd drengja og stúlkna, vinnum gegn staðalmyndum, höfnum útlitsdýrkun og fjölgum þannig tækifærum beggja kynja óháð kynhneigð og kynverund.
Upprætum ofbeldið
Tryggjum að börn og ungmenni fái fræðslu um kynlíf og kynheilbrigði á heilbrigðan hátt og ekki í gegnum klám.
Halda þarf áfram vitundarvakningu um kynbundið ofbeldi
og ofbeldi gegn börnum.
Spornum gegn vændi og mansali með öllum tiltækum ráðum.
Eflum úrræði, bæði fyrir gerendur og brotaþola ofbeldis.
Meiri frítíma
Vinnum að jafnari nýtingu fæðingarorlofsréttarins þannig að karlmenn taki aukinn þátt í uppeldi barna sinna.
Leikskólinn taki við þegar fæðingarorlofi lýkur.
Stytting vinnuvikunnar með auknum frítíma og samverustundum fjölskyldunnar stuðlar að jafnrétti kynjanna
en jafnframt bættri lýðheilsu og meiri samfélagsvirkni.
Græn framtíð
Minna er meira
Öll stefnumótun stjórnvalda þarf að taka mið af því að framtíðin krefst gerbreyttra lifnaðarhátta og neyslumynsturs mannkyns.
Snúa þarf baki við ofgnótt, sóun og óhóflegri orkunotkun og stuðla að minni neyslu en meiri endurnýtingu og endurvinnslu.
Grænt hagkerfi
Eflum græna atvinnustarfsemi
og hvetjum innlend sem erlend fyrirtæki til grænna fjárfestinga.
Grænt hagkerfi leiðir til aukinnar hagsældar, uppbyggilegrar atvinnustarfsemi og betri lífskjara.
Bættir samgönguhættir
Vinnum að vistvænni samgöngum.
Hið opinbera ryðji brautina með því að nýta endurnýjanlega orkugjafa fyrir allan sinn bílaflota.
Gert verði ráð fyrir fjölbreyttari samgönguháttum en einkabílnum.
Stóreflum almenningssamgöngur í þéttbýli og dreifbýli
og beitum skattalegum hvötum til að stuðla að orkuskiptum í sjávarútvegi og hjá eigendum einkabíla.
Verndum náttúruna
Höldum áfram verndun og friðlýsingu landsvæða, meðal annars á grundvelli rammaáætlunar.
Styrkjum landvörslu
og höldum áfram að efla friðlýst svæði.
Látum náttúruna njóta vafans.
Veröldin og við
Höfnum stríði
Ísland á að standa utan hernaðarbandalagsins Nató.
Þegar Varnarmálastofnun var lögð niður var undið ofan af hervæðingu íslensks samfélags.
Tökum næstu skref og bindum enda á æfingar flugherja Nató hér á landi
og leggjum niður hernaðarlega ratsjárkerfið.
Ísland og ESB
Vinstri græn telja að Íslandi sé best borgið utan ESB.
Við teljum mikilvægt að marka viðræðunum við sambandið tiltekinn tímaramma
og bera málið undir þjóðina sem tekur endanlega ákvörðun um aðild í þjóðaratkvæðagreiðslu.
Norðurslóðir í brennidepli
Tökum virkan þátt í eflingu Norðurskautsráðsins
og fylgjumst með áhrifum loftslagsbreytinga á hagsmuni og valdahlutföll á norðurslóðum.
Vinnum gegn hervæðingu Norðurslóða.
Eflum samstarf og samskipti við Grænlendinga og Færeyinga.
Á sama báti
Eflum þátttöku Íslands í alþjóðlegri þróunarsamvinnu
og náum markmiðum Sameinuðu þjóðanna um stuðning við snauðari þjóðir.
Byggjum upp samfélag margbreytileika og hlúum að fjölmenningu.
ÁBYRGÐ – jöFNUÐUR – ALmANNAHEILL
LANDINU
