Valgkamp 2011: det er dit land - det er dit valg
Slaget om Danmark
Torsdag den 15. september er der folketingsvalg.
Den dag er du med til at afgøre, i hvilken retning, landet skal gå.
Vi benævner i Dansk Folkeparti folketingsvalget “Slaget om Danmark” - fordi netop dette valg er så helt utroligt afgørende for landets fremtid.
Ikke alene skal du som vælger beslutte, hvilket Christiansborg, der vil være bedst til at føre dig, din familie og dit land sikkert og trygt igennem den økonomiske krise.
Dit valg står også imellem forskellige kulturer:
Vælger du en fri og selvstændig dansk kultur, hvor vi danskere også fremover bestemmer i vort eget land,
eller vælger du, at Danmark yderligere skal underlægge sig EU-føderalisterne i Bruxelles?
Vælger du kort sagt friheden frem for ufriheden?
I denne valg-særudgave af Dansk Folkeblad beskriver vi, hvad Dansk Folkeparti reelt handler om.
Her kan du se, hvad vi står for.
Her fortæller vi om vort parti,
og hvorfor vi holder af Danmark,
og hvorfor vi vil beskytte og bevare vort dejlige land.
Vil du efter læsningen, vide mere - så tjek vores hjemmeside, www.danskfolkeparti.dk eller ring ind på Christiansborg, hvor flinke og dygtige DFere er parate til at besvare dine spørgsmål: 33375199
Se alle valgfilm på danskfolkeparti.dk
Kender du vor fælles historie? TV
Kender du mon vor fælles historie?
Hvad er det, der binder danskerne sammen som et folk?
Vi har prøvet at finde frem til et svar.
Det sker i fem små treminutters film, som fortæller om den kerne-danske kultur, som er vores.
Vi har kaldt filmene “Frihed”,
“Ytringsfrihed”,
“Livsglæde”,
“Velfærd”
og “Ligeværd”,
og du kan finde dem på vores hjemmeside, www. danskfolkeparti.dk .
De værdier er alle en væsentlig del af kulturkampen i det afgørende folketingsvalg, som nu kommer
. - Valget bør ikke blive en skønhedskonkurrence mellem to statsminister-kandidater, siger Pia Kjærsgaard.
Det bør i stedet blive et reelt valg mellem to politiske og økonomiske retninger,
og ikke mindst et valg mellem to forskellige kulturer.
Derfor er vort valgslogan “Slaget om Danmark”.
De fem små film er hver for sig fortællinger i billeder og ord om vort dejlige land, som vi holder af, og vil bevare og forsvare.
Om vor historie.
Om vore helte, der gav deres liv for Danmark.
Om de tilrejsende, der værdsætter det bramfrie, danske sprog.
Om vores danske livsglæde.
Og om vor velfærd, vi alle er enige om at passe på, men helt uenige om, hvordan vi bevarer.
Med de fem film håber vi at få fortalt, hvad der er vigtigt, hvad der er ret og uret, hvad vi er kommet af, og hvor vi skal hen, hvad vi har at bevare, passe på og slås for.
Salut for vore danske soldater: I går på vagt for os
Som et nyt hold danske soldater er netop fløjet af sted til Afghanistan.
Før jer har 11 hold været derude.
Med alvoren, når sårede kammerater blev kørt ind i lejren.
Med uroen og angsten for vejsidebomberne.
Med de faldne, som blev fløjet hjem i deres kister.
Og før jer adskillige bataljoner i den glødende hede i Irak.
Og samtidig med jer soldater på Balkan og i Libanon - og i pirat-kampe i Det Indiske Ocean.
Og samtidig med jer har 40-50 F-16-piloter været i aktion over Libyen.
Hæren, Flyvevåbnet, Søværnet, Politiet og Hjemmeværnet...
I alt har I vel været omkring 30.000 danske soldater i aktion inden for den seneste halve snes år.
Dette skal være en varm hilsen fra os i Dansk Folkeparti.
Hvor har vi dog alle meget at være jer taknemmelige for!
I, som tager den farlige vagt derude i fjerne, uvenlige og uvejsomme lande
- netop for at vi herhjemme kan leve trygt.
At I er der for at vi herhjemme kan leve i frihed,
og at vi også i fremtiden kan være herre i eget hus.
Tak for jeres indsats!
PIA KJÆRSGAARD Dansk Folkepartis formand
Hvert år gør vi Danmark lidt mere dansk
Inden du stemmer, så stop lige engang - og spørg dig selv: Hvordan var det dog gået med Danmark, hvis Dansk Folkeparti ikke for 10 år var kommet med i de beslutninger, der træffes på Christiansborg?
Ja, mange kan endnu huske tilstandene i landet inden 2001
- men for unge danskere vil det måske være på sin plads at skrue tiden lidt tilbage....
Til en tid, hvor flertallet i Folketinget var enig om at åbne landets grænser på vid gab, så alle og enhver kunne strømme ind.
Og hvor danskere, som ikke ville være med til dette eksperiment, blev hetzet, hånet og foragtet.
Til en tid, hvor hele landsbyer blev kaldt racistiske, fordi borgerne dér ikke mente, at det var OK, at et par hundrede palæstinensere og pakistanere fra den ene time til den anden pludselig stod i landsbyen, og var blevet indbyggere...
Til en tid, hvor op til 28.000 (!), mest muslimske, flygtninge og deres pårørende hvert år strømmede ind i landets i hundredvis af flygtningecentre.
Vi ryddede op
Dansk Folkeparti påtog sig at rydde op i dette kaos.
Ægte flygtninge ville vi gerne hjælpe,
mens vi sagde nej til dem, der bare kom for at misbruge vort velfærdssamfund.
Vi gik i gang, og der blev for alvor ryddet op, men opgaven er langt fra løst.
Den opgave, vi har påtaget os, er:
hvert år at gøre Danmark lidt mere dansk
at normalisere forholdene i vort land.
For det er jo netop det normale, vi er på vej tilbage til, når det gælder udlændingepolitikken i dette land.
Det var det unormale, der gjaldt i årene op til 2001.
Danmark er altså nu ved at blive normaliseret.
Normalisering er at sige farvel til det forskruede.
Normalisering er at vende ekstremismen ryggen.
Normalisering er at holde op med at leve i en fantasiverden.
Normalisering er igen at få begge ben ned på jorden.
Efter årtier med det unormale, er Danmark igen så småt ved at finde sine egne ben.
Det bør vi ikke sætte over styr i stemmeboksen.
At overlade magten til Villy Søvndal, Helle Thorning-Schmidt, Frank Aaen og Margrethe Vestager, vil være at vende tilbage til det unormale.
med venlig hilsen
Vi har alt at takke de ældre for
Hvert år bliver der flere ældre i Danmark – og heldigvis for det!
For ældre er ikke en byrde for vort land, men en stor glæde.
Og vi ved, at vi har alt at takke de ældre for.
Derfor har ældresagen fra dag ét været en hjertesag for Dansk Folkeparti.
Dagligt arbejder vi for, at vore ældre belønnes med en tryg, sikker og hyggelig alderdom under gode forhold.
Vi har i 10 år holdt regeringen fast på, at nøgleordet er omsorg,
at hjemmeplejen og sundhedssektoren skal være i topklasse,
at boligudvalget skal være mangfoldigt
-og ikke mindst, at også ældre skal kunne færdes i tryghed på gaderne.
I 2050 forventes der at være 1,5 millioner danskere over 65 år.
Det er en stigning på cirka 70 procent i forhold til 2007.
- Samtidig med at der bliver flere, sker der heldigvis også det, at de ældre bliver mere aktive, siger Martin Henriksen, DFs socialordfører.
Flere af de ældre er dermed stærke og friske nok til at kunne blive på arbejdsmarkedet, og dér vil vi sørge for, at mulighederne herfor, også er til stede.
Ældrechecken - en nyskabelse
Af de mange initiativer Dansk Folkeparti har taget for at få  forbedret vilkårene for Danmarks ældre, er det værd at nævne  Ældrechecken, som vi fik indført i 2003, og som mødte stor  modstand blandt alle partier.
År for år er den blevet større og mere omfattende.
I dag får mange over 10.000 kroner - mod 0 kroner i 2001.
- Vi modtager ofte breve og mails fra ældre, som fortæller, hvordan checken har hjulpet til med at betale for en ny cykel, en computer eller en ferie til udlandet.
Altså lidt af den luksus, som den  økonomisk set dårligere stillede del af de ældre ikke altid har råd til  i hverdagen.
Når vi hører sådant noget, glædes vi- det er sådant noget, der gør vort arbejde det hele værd, siger Martin Henriksen.
MARTIN HENRIKSEN
”Folketinget skal sikre en stram udlændingepolitik, hvis formål dybest set er at værne om dansk kultur”
Ældre skal ikke tvinges til IT
IT er fremtiden - ingen tvivl om det,
og i kommende generationer vil sikkert alle kunne betjene en computer.
Flere og flere offentlige opgaver klares nu med mails eller elektronisk tilmelding.
Men i dagens Danmark er rigtigt mange ældre usikre overfor computere, og derfor vil Dansk Folkeparti sikre, at ældre ikke under nogen omstændigheder tvinges til at bruge computer i kommunikationen med de offentlige systemer, hvis de ikke mener at kunne klare det.
Dansk Folkeparti har sørget for en tilskudsordning på 5,4 millioner kroner til datastuer for ældre
, men mere end 400.000 danskere mellem 65 og 89 år har stadigvæk aldrig benyttet internettet.
Og for den sidste gruppe af borgere vil vi sikre, at der altid skal være en medarbejder hos kommunen, i ældreplejen eller i sundhedssystemet, som har den opgave at assistere de ældre borgere, som ikke er IT-stærke.
Tag på landet - og få reduceret din studiegæld
Står du som nyuddannet med en stor studiegæld, er det en god idé at overveje at flytte på landet - måske til Lolland, Falster, Bornholm eller Sønderjylland.
I hvert fald, hvis Dansk Folkeparti får styrke til at indføre sin splinternye ide:
Tager du som nyuddannet til et af de såkaldte udkantsområder, og starter din erhvervs-karriere dér - hvad enten du er akademiker eller håndværker, bliver din gæld saneret med 10 procent pr. år - op til 25.000 kroner hvert år.
Metoden har i 20 år kørt i Norge, og har trukket masser af uddannet arbejdskraft til de provinsen. Her har unge mennesker fået en dejlig ”gulerod” for at flytte på landet, og tilmed har det siden vist sig, at de unge, der har benyttet ordningen, er blevet i området efterfølgende.
Det er jo netop i årene efter endt uddannelse, at man stifter familie, og når man først én gang har nydt at bo på landet med sin familie, er der meget stor sandsynlighed for, at man bliver.
Børnene skal lære noget
Folkeskolen skal igen være verdens førende skole.
Alt for længe har undervisningen været forsømt, og derfor sætter Dansk Folkeparti nu hårdt mod hårdt og forlanger, at skolens formål atter skal være at børnene skal lære noget - at give dem “nyttige kundskaber”, som det tidligere hed.
Og børn elsker jo at lære nyt:
At lære at læse, at skrive og at regne - og så skal de lære en masse historie og god litteratur.
Det faglige skal dermed styrkes på landets seminarier.
Vi vil arbejde for, at der overalt sker en modernisering af skolebygningerne,
ligesom det nyeste og bedste undervisningsmateriale indkøbes.
Der skal, som det sker i England, ansættes HKere til at klare det administrative, så lærerne får tid til at undervise.
EU skal ikke bestemme
EU tiltager sig mere og mere magt over Danmark og det danske folk.
En enorm del af den lovgivning, vi har, kommer som ordre fra Bruxelles.v Dansk Folkeparti siger nej til denne forfærdelige udvikling.
Vi siger klart og tydeligt: EU skal ikke bestemme i Danmark!
Det skal kun det danske folk
- igennem vore demokratiske valg.
Dansk Folkeparti er tilhænger af et frit og selvstændigt Danmark,
og er følgelig modstander af Den Europæiske Union.
Og nu smuldrer for resten prestigeprojektet EUROen, og er ved at bringe mange EU-lande mod statsbankerot og dermed til tiggerstaven.
Hvor var det dog en klog og forstandig beslutning, vi danskere traf i år 2000, da vi sagde nej tak til dødssejleren EUROen
- og ja til at bevare vores gode, danske krone!
Den økonomiske tryghed i Forsvaret skal sikres
Nu skal det være slut med rundt om på kasernerne eller i lokalsamfundene at sidde og ryste af skræk over nedskæringer og besparelser, hver gang Danmark kastes ud i en ny, international mission.
Det vil Dansk Folkeparti sikre ved en total omorganisering af Forsvarets økonomi.
- I forbindelse med indgåelse af det næste forsvarsforlig vil Dansk Folkeparti have indrettet Danmarks militære budget efter britisk mønster, siger udenrigsordfører Søren Espersen, som forklarer
: -Forsvaret skal fremover i femårsperioden tildeles et basis-budget, som indeholder alle forventede udgifter til selve forsvarets ramme - altså til blandt andet kasernevedligeholdelse, til lønninger, til nødvendigt materiel, til nye anlægsudgifter, til nye investeringer.
Med andre ord: Til det hjemlige, fundamentale, forsvar af Danmarks Rige.
-Alt, hvad der ligger derudover, nemlig de uforudsete internationale aktioner, finansieres ved at regeringen i hvert enkelt tilfælde, ved et aktstykke i Finansudvalget beder om en særbevilling, som så ved længerevarende missioner fornys år for år.
I tilfælde af rent humanitære indsatser, kan indsatsen eventuelt finansieres af Udviklingsministeriet.
Søren Espersen mener, at der, udover trygheden i Forsvaret, vil være en anden, klar fordel ved metoden:
- De politikere, som fremover bliver bedt om at sige ja til en særbevilling, bliver samtidig holdt ansvarlige også i forhold til at skaffe pengene til bevillingen....
Danmarks grænser igen på vej til at blive sikre
Å ret 2011 blev en milepæl for Dansk Folkeparti.
For efter at vi i 10 år havde kæmpet for at ændre den helt forkerte beslutning om - gennem Schengen - at åbne landets grænser på vid gab, så er vort ønske nu en realitet:
Danmarks grænser er atter på vej til at blive sikre.
Dansk Folkeparti sikrer en genindførelse af en permanent - 24  timer i døgnet - kontrol ved grænserne.
Vi er i gang med at oprette  kontrolsteder såvel ved grænserne til Tyskland og Sverige samt i  alle havne og ved alle lufthavne.
Udover fast toldbemanding ved  grænserne - med politiet i baglokalet, bliver der indført helt nye,  smarte redskaber - med kameraer og scannere, der kan ”se ind i”  såvel personbiler som lastvogne og containere.
Mens lovlydige glædede sig over grænsekontrollen, var der  selvfølgelig surmuleri hos alle, der ikke har rent mel i posen:  Våbensmuglere, narkosmuglere, illegale indvandrere, kriminelle  hjemmerøvere, som i store, lukkede kassevogne før, i lynfart, frit  kunne drøne ind over Danmarks grænser.
Her er grænseaftalen:
150 mio. til kontrolanlæg og it-udstyr.
• 35 mio. i 2011, som stiger til 119 mio. kroner i 2015, til flere toldere og politibetjente.
• Kontrolanlæg ved Frøslev med seks vejbaner, og ved Padborg, Krusaa og Sæd.
• Nye, mobile kontrolteams ved de mindre grænseovergange Vilmkjær, Sofiedal og Bøgehus. • I internationale tog nye effektive, mobile teams.
• På Øresundsbroen dansk toldkontrol i Lernacken på den skånske side.
• I Rødby, Gedser og Helsingør retableres kontrolbygningerne.
• I Rønne styrkes kontrollen i færgehavnen med ruterne fra Ystad og Sassnitz.
• Ekstra scannere til containere bl.a. i Aarhus Havn.
• Toldkontrollen styrkes i danske farvande med støtte fra Søværnet og Marinehjemmeværnet.
I lufthavnene styrkes kontrollen i samarbejde mellem Skat, politiet og udenlandske toldmyndigheder.
MORTEN MESSERSCHMIDT
”EU’s grænsehysteri viser, hvor vigtigt det er med DF.
Vi skal ikke bøje nakken for Bruxelles, men fokusere på danske interesser”.
Udlændinge skal afsone fængselstraf i hjemland
Udlændinge, der idømmes fængselsstraffer i landet, skal fremover afsone straffen i et fængsel i borgerens eget land.
Det vil Dansk Folkeparti nu kræve indført.
- Ordningen gælder allerede for dømte EU-borgere, og nu vil vi have ordningen udvidet til også omfatte andre lande, eksempelvis Tyrkiet, siger retsordfører Peter Skaarup.
-Aftalerne skal naturligvis gå begge veje, så en dansker, der dømmes i Tyrkiet skal afsone i Danmark, mens en tyrker, der dømmes Danmark skal afsone i Tyrkiet.
Ligeledes skal der indgås aftaler med lande, der modtager dansk ulandshjælp.
Ja, det burde faktisk være en betingelse for modtagelse af dansk bistand, at en aftale om udveksling af afsonere er på plads.
DFs Valgbarometer
6. oktober 1995 stiftes Dansk Folkeparti, og allerede et par uger efter, den 25. oktober,  kommer første meningsmåling, som giver Dansk Folkeparti 3,7 procent af stemmerne, og derefter er det, som det  fremgår, år for år gået støt og  roligt fremad: Ved folketingsvalg, byråds,- amtsråds,- og  regionsvalg samt EU-valg.
Dansk Folkepartis øverste formål er at bevare Danmarks  frihed og selvstændighed,
så vi kan sikre folkestyret
og  videreudvikle det gode land,  som generationer før os møjsommeligt har bygget gennem vor lange historie.
Vi vil bekæmpe ethvert forsøg på at indskrænke den folkelige frihed,
og vi vil arbejde for, at de traditioner,  som danner baggrund for vort  frie samfund, forsvares overalt, hvor de trues.
DF har sat landet på rette kurs.
Men vi er kun lige begyndt, og vi er klar til endnu mere ansvar.
Vi har modet, vi  har viljen, og vi har kræfterne.
Så nu skal vi videre.
Det er landets fremtid, det gælder,  og valget den 15. september bliver i sandhed ”Slaget om Danmark”.
Stram   (Vi har simpelthen ikke råd til andet) udlændingepolitik
Siden 2001 har Dansk  Folkeparti ihærdigt arbejdet for at rydde op  i det morads, som Poul  Nyrup Rasmussens socialdemokratiske regering efterlod.
De 10 år med DF har betydet  god oprydning, men der er lang  vej, før der for alvor er rådet bod  på masseindvandringen og den  fejlslagne integrationsindsats.
Mange af dagens unge, kriminelle bandemedlemmer, kom  her til under socialdemokratiets  herredømme.
Dengang var det  nemlig pærelet at få opholdstilladelse.
I dag er det anderledes.
Men med en ny, rød regering, kan det hurtigt ændre sig...
Helle og Villy har således allerede truet med, at de vil afskaffe  starthjælpen, så asylansøgere  og familiesammenførte, der  fremover ankommer, skal have  fuld kontanthjælp fra første sekund.
Det vil først og fremmest glæde  menneskesmuglerne, for så  kan de igen dirigere i titusindvis  af asylansøgere til Danmark  som et verdens mest lukrative  lande at komme til.
Resultat:  Antallet af asylansøgere vil eksplodere.
Ægte flygtninge skal hjælpes
Kommer man som ægte flygtning, skal man selvfølgelig have  hjælp.
Derom skal der ikke herske tvivl, siger formanden for  Retsudvalget, Peter Skaarup.
Men hvem siger, at hjælpen  behøver at være i Danmark?
Vi  kan nemlig hjælpe mange flere i  nærområderne for de penge, vi  skal bruge for bare at hjælpe en  flygtning her.
- Vi bruger alt for mange penge  til danskundervisning, til opkvalificering til det danske arbejdsmarked osv.
I stedet skal vi  bruge disse penge på at hjælpe  nødstedte flygtninge i den tredje  verden – de ægte flygtninge.
-Asylansøgere, der indgiver  ansøgning om asyl i Danmark,  bør placeres i centre uden for  Danmark.
Det kunne være i  Østeuropa -eller tæt på det  land de er flygtet fra, siger Peter Skaarup.
Dermed undgår  vi, at asylansøgere indgiver en  grundløs ansøgning om asyl
med det formål i mellemtiden at  forøve kriminalitet i Danmark.
At  være flygtning er en midlertidig  tilstand.
Når man ikke er i fare  længere, så skal man tilbage  til sit hjemland.
Derfor har DF  forbedret den såkaldte repatrieringsydelse - og den har virkelig  hjulpet.
Aldrig et indvandrerland
Danmark har aldrig været et  indvandrerland.
I 1960 var der her til lands 2.160 udlændinge fra ikke-vestlige lande.
Gæstearbejderne fra 60erne og 70erne, efterfulgt af den forfærdelige udlændingelov af  1983, har mangedoblet antallet  af fremmede, og det har sat sig  spor:
Indvandrere og efterkommere er massivt overrepræsenteret i såvel kriminalitets- som ledighedsstatistikkerne.
Hver femte  mandlig efterkommer mellem  20 og 29 år blev således fundet  skyldig i et eller flere kriminelle  forhold i 2009.
Og hvor danskere har en beskæftigelsesfrekvens på 78, så er beskæftigelsesfrekvensen for indvandrere  fra Libanon og Somalia på 39.
Så Danmark må og skal fastholde og udbygge den stramme  danske udlændingepolitik.
Vi  har simpelthen ikke råd til andet.
Danmark skal ikke være et lukket land.
Udlændinge, der vil  bidrage positivt til vores land,  byder vi velkommen.
Men ingen  skal komme her for at underbyde danske arbejdere!
Siden 2001 er antallet af asylansøgere i Danmark faldet  fra ca. 12.000 til ca. 5.000 personer
• Siden 2007 har Sverige modtaget knapt 10 gange så  mange asylansøgere som Danmark. Danmark har fået ca.  13.000 ansøgninger – Sverige ca. 116.000!
• Sverige har siden 2006 givet næsten 10 gange så mange  asylansøgere opholdstilladelse.
Danmark har givet ca  7.000 asylansøgere opholdstilladelse – Sverige ca. 70.000.
• Siden 2006 er næsten syv gange så mange udlændinge  blevet familiesammenført til Sverige som til Danmark.
Danmark har givet ca. 21.000 tilladelser – Sverige ca. 147.000.
KRISTIAN THULESEN DAHL
”Folke- og førtidspensionister mister årligt over 5.000 kroner til satspuljen.
Den pulje skal væk – og så skal pengene gives netop til folke-og førtidspensionisterne”.
Dyrenes stemme på Borgen
Dansk Folkeparti er “Dyrenes stemme på Borgen”.
Hvor som helst, vi ser eller hører om overgreb på dyr, er vi på dupperne.
Vi finder os ikke i, at man behandler dyr dårligt, og vi er klar til endnu mere skrap lovgivning på området.
Et dyrepoliti har vi længe krævet, og det skal vi have vedtaget i Folketinget i den kommende samling: Forstandige og veluddannede folk, som kan rykke ud, når det er nødvendigt.
Dyremishandling skal straffes hårdt, og vi skal have omfattende lovgivning, der beskytter og giver dyrene ordentlige leveforhold.
Vi har alle set de hjerteskærende billeder af, hvordan slagtekvæg lider på lange transporter ned gennem Europa.
Ifølge EUs regler må man gerne mishandle dyr på denne måde.
Men det finder vi os ikke i. Vi forlanger, at Danmark går enegang og standser dyreplageriet
- uanset hvad EU siger.
Alt andet vil være uanstændigt!
Et vågent øje om et trygt og hyggeligt Danmark
Rystende tal: Mere end en tredjedel af indsatte i landets lukkede  fængsler var i 2009 indvandrere, efterkommere eller udlændinge
Dansk Folkepartis mål er et trygt og hyggeligt Danmark.
Det skal atter være  trygt og sikkert at færdes rundt  om.
Vi vil bare ikke acceptere,  at der er områder i landet, hvor  borgerne ikke tør gå ud efter  mørkets frembrud.
Banders skyderier i gaderne, rå og afstumpet vold i nattelivet og  truende og aggressiv adfærd i  boligområder - ja, det er bare  tre af de opgaver, vi nu går i  gang med at løse.
Overvågning er et af de virkemidler, Dansk Folkeparti vil benytte
- for en ordentlig kameraovervågning er nu engang med  til skabe tryghed for ordentlige  og lovlydige borgere,
og lykkes det alligevel forbryderne at  forøve vold, ja, så kan politiet  let finde frem til gerningsmændene.
Tænk blot på bølle-optøjerne  i London fornylig - og hvordan  politiet let, systematisk og i ro  og mag efterfølgende kunne  finde frem til hver enkelt af de  hærgende voldsmænd og tyveknægte, mens de englændere,  som havde rent mel i posen,  intet havde at frygte.
Peberspray skal lovliggøres
I Dansk Folkeparti har vi netop  fået gennemført, at EU-borgere, der laver kriminalitet i Danmark, skal afsone deres straf  i hjemlandet.
Det er typisk for  vores måde at arbejde på: Vi  identificerer et problem, og så  -mens de andre snakker - gør  vi noget ved det.
Det har vi også gjort ved den  kriminelle lavalder, som er blevet nedsat til 14 år – og helst  skal helt væk.
Vi ser sådan på  det, at er man gammel nok til at  begå vold og anden grov kriminalitet, så er man også gammel  nok til at tage sin velfortjente  straf.
Vi har gjort det surt for de unge,  der tog kniv med i byen om aftenen
- og nu er tiden inde til,  at det bliver lovligt at forsvare  sig selv med peberspray.
Vi  fremsætter forslaget efter valget - og initiativet vil i dén grad  gøre det tryggere, specielt for  mange kvinder, at færdes ude  om aftenen.
Stop vanvidsbilisterne
Straffen for vold har vi fået sat  godt op, men den skulle gerne  have et høk mere - ikke mindst  fordi domstolene stadig ikkefølger anvisningerne fra Borgen.
Det vil vi råde bod på ved  at sætte en grænse for, hvor lav  en straf, man kan få for eksempelvis voldtægt.
Flere og flere af vores unge stifter bekendtskab med hash og  narko.
Narkotika bliver endda  solgt ved folkeskoler.
Det skal  vi skride hårdt ind over for.
Straffene skal i vejret – særligt i  de tilfælde, hvor salget er henvendt til børn og unge.
Og så skal vanvidsbilisterne stoppes!
Disse potentielle mordere, som drøner igennem  tæt befolkede områder - forbi  skoler og daginstitutioner, skal  standses effektivt.
Vi vil gøre  det ved at tage deres køretøjer  fra dem, og øjeblikkelig sende  dem af sted til afsoning.
Dannebrog skal på nummerpladerne
Dannebrog skal nu på bilernes  nummerplader - som et alternativ til EU-stjernerne.
Det vil  Dansk Folkeparti sikre i det nye  folketing.
Partiets krav vil være,  at bilisterne får mulighed for  at vælge, om de vil køre med  det blå EU-flag eller med go’e,  gamle Dannebrog.
For tre år siden tromlede Bruxelles EU-nummerpladen igennem i Danmark.
DF sørgede for, at det dog var muligt at  vælge EU-flaget fra, og det gør  rigtigt mange.
- Man kan forestille sig, at årsagen til at flere EU-skeptikere  vælger EU-pladen er, at denne  indeholder de nationale kendingsbogstaver og derfor fritager bilisten fra at skulle sætte  et DK-skilt på bilen, hvis han  ønsker at køre i udlandet, siger  skatteordfører Mikkel Dencker.
EU-nummerpladerne tjener dermed et praktisk formål for bilisten, som nummerpladen uden  EU-flag ikke gør.
Dermed kører  mange EU-skeptikere i dag  rundt og er reklamesøjle for EU.
- Ved indførelse af en nummerpladetype med Dannebrog,  med samme placering som EUflaget har, forsvinder favoriseringen af EU-nummerpladerne.
Væk med censurparagrafferne
Det er faktisk kun folk, som har prøvet at være uden ytringsfrihed, som ved, hvor kostelig den skat er!
Vi har i Danmark, så længe som nogen kan huske, haft denne vidunderlige frihed
- at kunne sige, skrive, synge og tegne, præcis hvad vi vil.
Men i dag er der desværre folk her til lands, som vil denne frihed til livs.
De vil forbyde kritik af religioner,
de vil forbyde visse tegninger,
og de vil forbyde visse udtalelser.
Dansk Folkeparti går til kamp mod sådant noget uvæsen!
I Danmark siger vi hvad vi vil, og må vi ikke længere det, er det slut med folkestyret.
Vi har desværre i vor lovgivning to særdeles totalitære censurparagraffer - nemlig §266b (racismeparagraffen) og §140 (blasfemiparagraffen).
De er kommet ind efter at vor frie Grundlov blev indført,
og de skal naturligvis fjernes igen, så vi i Danmark kan få en helt fri debat.
PETER SKAARUP
”Vi skal stå fast på de danske værdier, og udlændinge skal respektere vores samfunds love og regler”.
Advarsel
Pas på Helle og Villy - de vil plukke  dig for hver en skilling, du har

Dette er en advarsel til de danskere, som seriøst overvejer at give magten til Helle & Villy.
Her er blot en del af den kæmperegning, som Det Røde Kabinet står klar til at sende til dig, hvis de vinder valget:
Tobakken får et ordentligt tryk!
En 20-stks, som i dag koster 39 kroner, stiger til knapt 50 kroner.
Med andre ord: Hver dansker, som hygger sig med en pakke om dagen, kommer årligt til at bøde 18.250 kroner.
Hvis både far og mor ryger bliver prisen 36.500 kroner.
Helle & Villy vil opføre en ringmur omkring København, og det bliver rasende dyrt at køre ind til Hovedstaden, for S og SF vil på den konto hæve mindst 2 mia. kroner -hvert år!
Dertil kommer 210 mio. for at indkassere ekstra-skatten.
Kører du ind til byen for at arbejde, skal du have 40, måske 50 kroner klar, for så betaler du myldre-afgift.
Gennemsnitsprisen  for at kunne skovle 2 mia. ind, er ca. 17 kroner.
Med 225 arbejdsdage betyder det en ekstra pendler-udgift på 18.000 kr. om året.
Også jyder og fynboer, som skal til København, må punge ud.
Helle & Villy vil hive 6,8 milliarder ind på noget, de kalder “kørselsafgifter”, og de pusler derfor med at indføre kørselsafgifter på 35 øre pr. km for at vi danskere kan få lov til at køre på vore egne danske veje.
Er du for eksempel pendler, som bor i Vordingborg og arbejder i København, koster det dig 70 kroner om dagen.
Årlig udgift for pendler ved 225 arbejdsdage: 15.750 kroner.
NB: Husk lige kontanter til bompengene også...!
Så har Helle & Villy også fundet ud af, hvordan de kan genere dig mest muligt på dine ferier og andre flyrejser.
De smækker lige 75 kroner ekstra på hver flybillet.
Så er far og mor på hyggetur med deres to børn, skal de lige have sparet yderligere 300 kroner op til denne “klima-afgift”...
Helle & Villy smækker lige ekstra-skat på alt, hvad der hedder sukker, fedt og chokolade.
Så det bliver en dyr omgang for Familien Danmark at hygge sig i weekenden med flæskestegen og lidt lørdags-slik til ungerne.
S og SF holder det hemmeligt, hvor enorm en afgift, de vil lægge på alle de dejlige sager - det afslører de først efter valget, siger de...
Vognmændene, som holder Danmark forsynet med varer, skal ikke tro, at de kan nøjes med at bruge millioner på brændstof - nej, de skal, hvis det står til Helle & Villy, fremover betale en yderligere kørsels-afgifts-skat.
Hvor meget?
Ja, den hemmelighed afslører Helle & Villy først efter valget, siger de...
Helle & Villy er tossede over, at vi danskere betaler så lidt i skat (...!), så de giver os allesammen over skattebilletten et ordentligt trykseksten!
De to vil hive yderligere 31,5 milliarder kroner ind - svarende til prisen på en Storebæltsbro plus halvdelen af forsvarsudgifterne...
Danske Bank har beregnet, at de rødes nye skatter betyder, at hver dansk husstand fra 2013 årligt skal bøde med 11.000 kroner mere i skat.
Med denne manøvre alene sparker Helle & Villy så lige 3.000-4.000 personer ud i arbejdsløshed.
De danskere, som har en indtægt over en million skal yderligere betale 1,2 mia. til Helle & Villy.
De henter pengene hos danskerne ved at indføre en ekstraskat på seks procentpoints for indtægter over en million
- og ved at fjerne bundfradraget for kapitalindkomst i topskatten.
Og så vil Helle & Villy for resten også indføre, at vi alle sammen skal arbejde en time mere om ugen (en uge om året!),
inden de lige lukker alle McDonalds-restauranterne, og dermed smider 6.000 - 7.000 ansatte på gaden.
Derefter skal A.P. Møller - Mærsk afvikles, hvis firmaet ikke lige med det vuns ansætter nogle flere damer i bestyrelsen....
DF er også de unges parti
Ungdom og uddannelse
Ungdommen er en af Danmarks vigtigste ressourcer.
Derfor mener Dansk Folkeparti også, at vi skal opstille de bedst mulige vilkår, således at unge kan vokse til selvstændige, ansvarlige borgere med økonomisk forsvarlige vilkår.
DFs ønsker for ungdommen i fremtiden:
Loftet over indtjening ved siden af SU’en skal fjernes, og studiebøger skal være fradragsberettigede
• Mesterlæren skal genindføres
• Folkeskolen og ungdomsuddannelserne  skal bygge på danske værdier.
Slut medpositiv særbehandling af etniske og religiøse minoriteter
• Det præventive arbejde overfor kriminelle unge skal intensiveres
Det har DF gjort for unge mennesker:
Bevaret folkeskolernes, efter skolernes og friskolernes 10. klasser
• Har sikret økonomisk ligestilling mellem  handelsskolerne og gymnasierne
• Har fastholdt af produktionsskole-ydelserne
• Hævet fribeløbsgrænsen for SU-modtagere
• Har skabt flere pladser på videregående uddannelser
SØREN ESPERSEN
”Hvor dybt bøjer vi os for Kina?
Den frie verdens, inklusive Danmarks, fedteri for det kommunistiske regime er beskæmmende”
Mange har behov for ekstra støtte og  omsorg...
Stigning i førtidspensionen
Da man i 2003 indførte den nye førtidspensionsreform, var det  uden Dansk Folkepartis opbakning.
Vi frygtede, at den nye ordning  ville opdele førtidspensionisterne i  et A-hold og B-hold,  fordi  pensionister fra før 2003 skulle fortsætte efter den gamle ordning.
Lige siden har vi ved finanslovsforhandlinger arbejdet for, at  forskellen skulle blive udlignet.
Senest i finansloven for 2006, hvor  DF fik sikret 1 mia. kroner og en gennemsnitlig pensionsstigning på  12.000 kr. pr år.
Millioner til varmestuer
Dansk Folkeparti har altid talt de hjemløses sag.
Og vi har kæmpet  for, at give de mange hjemløse et ordentligt liv ved at støtte de  opholdssteder og sociale foranstaltninger, som hjemløse kan have  glæde af.
På en tidligere finanslov fik vi således sat 3 mio. kr. af til  varmestuer for de hjemløse.
Fire hjælpende poter
Handicappede skal i videst muligt omfang sidestilles med personer  uden handicap, såvel økonomisk som menneskeligt.
Det kan ske  ved alternative hjælpemidler, som for eksempel en førerhund.
I  forbindelse med en finanslov fik DF afsat 2,83 mio. kr. til træning af  ”Dansk Handicap Service,- og Socialhunde”.
Vi hjælper Dannerhuset
Dannerstiftelsen og Dannerhuset, som tager sig af voldsramte kvinder, har ofte fået Dansk Folkepartis opmærksomhed.
DFs formand besøgte for et par år siden Dannerhuset, hvor hun blev betaget af stedets mange ildsjæle, men kunne også konstatere, at de gamle bygninger trængte til en renovering.
I finansloven fik DF derfor gennemtrumfet, at Dannerhuset fast blev sat på finansloven.
Et fristed for gadens piger
Dansk Folkeparti er medvirkende til, at der blev afsat 1 mio. kr. til et kvindekollegium for unge narko-prostituerede i værestedet Reden på Vesterbro.
Initiavtivtager til Reden, Dorris Otzen, blev i et af Pia Kjærgsaards Ugebreve omtalt som ’en af hverdagens helte’.
Europas socialkontor?
En mangedobling i antallet af udenlandske hjemløse indenfor de seneste få år, har gjort livet ekstra kompliceret og surt for de danske hjemløse.
Dansk Folkeparti vil have sat en stopper for, at andre EU-lande på den måde eksporterer deres sociale problemer til Danmark.
Vi vil ikke være Europas socialkontor.
Hjælp til selvhjælp
Behandling af psykisk syge behøver ikke nødvendigvis at foregå på en psykiatrisk afdeling.
Det fik Pia Kjærsgaard bekræftet, da hun i fjor besøgte det beskyttede værksted og pottemagerværksted Rødeled i Præstø.
Her havde en gruppe psykisk syge fået deres hverdag forbedret betydeligt, i forbindelse med den øgede livsglæde jobbet på værkstedet havde givet dem.
Flere psykiatriske skadestuer
Dansk Folkeparti arbejder for, at der til stadighed skal ske en udvikling i den psykiatriske behandling af både ældre demente, psykisk syge børn, unge og voksne.
Vi forlanger, at behandlingen i højere grad kan foregå lokalt, og at de psykiatriske skadestuers funktion udbygges.
På finansloven fik Dansk Folkeparti afsat 200 mio. kr. til indretning af enestuer på de psykiatriske hospitaler.
