Nye tider. Varig velfærd
Der er udskrevet folketingsvalg til afholdelse den 15.september 2011.
Det bliver et vigtigt valg, for der er meget, der kan sættes over styr.
Verden i dag er mere usikker end før sommerferien.
Heldigvis betyder vores ansvarlige økonomiske politik, at Danmark stod godt rustet, da krisen ramte.
Vi havde frihed til at handle og har gjort alt for at begrænse krisens menneskelige omkostninger.
Med ansvarlige reformer og et kontant budget i ryggen kan vi gennemføre flere målrettede tiltag, som vil stimulere dansk økonomi.
Dermed kan vi sikre tryghed, vækst og velfærd fremover.
Det skaber vækst
og flere arbejdspladser til gavn for Danmark og til gavn for danskerne.
Økonomisk ansvarlighed er forudsætningen for varig velfærd, og det bliver det afgørende tema for denne valgkamp.
Danskerne står over for det vigtigste valg i årtier.
På den ene side regeringens ansvarlige vej,
som styrker økonomien,
skaber nye danske arbejdspladser
og sikrer velfærden.
Og på den anden side oppositionens usikre vej
med store skattestigninger
og ukontrolleret gældsætning.
Venstre vil gennemføre reformer og sikre kernevelfærden
Venstre vil skabe holdbar vækst i hele landet
Venstre vil fastholde skattestoppet
Venstre vil udvikle sundhedsvæsenet med patienten i centrum
Venstre vil investere i uddannelse og forskning
Venstre vil fastholde en fast, fair og fornuftig udlændingepolitik.
Tiden er ikke til gældsætning, skattestigninger og luftige løsninger.
Tværtimod.
Det skaber nemlig mistillid til dansk økonomi, hvilket vil føre til højere renter, lavere vækst og generel utryghed for den enkelte dansker.
Med disse mærkesager har Venstre en sammenhængende, ansvarlig plan, der sikrer varig velfærd i de nye tider og ikke sætter det hele på spil.
Med venlig hilsen
Lars Løkke Rasmussen
Venstres mærkesager
Venstre vil gennemføre reformer og sikre kernevelfærden
Venstre vil med ansvarlige og konkrete reformer af blandt andet efterløn, pension og dagpenge sikre fremtidens velfærd.
Vores reformer får budgettet i balance,
sender over 100.000 flere i arbejde
og giver plads til at udvikle kernevelfærden med 4 milliarder kroner om året til blandt andet uddannelse og sundhedsvæsen.
Venstre vil skabe holdbar vækst i hele landet
Som svar på den gældskrise, der har ramt verdensøkonomien, sætter vi nu ind med en fuldt finansieret vækstplan på 10,8 milliarder kroner og udbetaling af 17 milliarder kroner i efterlønsbidrag.
Det sker for at styrke privatforbruget.
Planen er kun mulig på grund af regeringens reformer, der skaffer 47 milliarder kroner, bringer budgettet i balance
og samlet sender over 100.000 flere danskere i arbejde.
Venstre vil fastholde skattestoppet
Venstre vil fastholde skattestoppet, der skaber sikkerhed for familiens økonomi og sikrer, at f.eks. boligskatterne ikke stiger.
Danskere betaler i dag nogle af verdens højeste skatter, og derfor er løsningen på fremtidens udfordringer ikke at beskatte danskerne endnu mere.
Venstre vil udvikle sundhedsvæsenet med patienten i centrum
Med styr på økonomien vil Venstre sætte patienten i centrum og modernisere vores sundhedsvæsen.
Vi vil fortsat give patienter ret til behandling inden for én måned.
Vi vil gennemføre sygehusbyggerier 16 steder i landet og etablere nye udrednings og diagnosecentre over hele landet.
Og regionerne skal erstattes af tre selvejende sygehusenheder, som sikrer effektiv og ensartet behandling af høj kvalitet over hele landet.
Venstre vil investere i uddannelse og forskning
Med styr på økonomien har vi råd til fortsat at investere massivt i uddannelse og forskning.
I 2012 vil vi bruge næsten 19 milliarder kroner mere, end den socialdemokratisk ledede regering gjorde i 2001.
Skoleeleverne læser markant bedre, historisk mange unge gennemfører en ungdomsuddannelse, og studieoptaget sætter rekord.
Vi skal fortsat forbedre fagligheden, så vore unge kan konkurrere med de kvikkeste hoveder i verden,
og vi skal fortsat sikre, at vi har råd til at investere 1 procent af BNP i forskning.
Venstre vil fortsat føre en fast, fair og fornuftig udlændingepolitik
Venstre vil videreføre en fast, fair og fornuftig udlændingepolitik, fordi vi har for brug for alle, der kan og vil.
Det betyder, at Danmark skal være et åbent land for de udlændinge, der kommer hertil med ønsket om og forudsætningerne for at bidrage positivt til vores samfund.
Nu er langt flere indvandrere i uddannelse og arbejde, og 7 ud af 10 føler sig godt integrerede.
Den positive udvikling skal fortsætte og ikke rulles tilbage.
Venstre vil gennemføre reformer og sikre kernevelfærden
Venstre vil med ansvarlige og konkrete reformer sikre fremtidens velfærd.
Vores reformer får budgettet i balance,
sender over 100.000 flere i arbejde
og giver plads til at udvikle kernevelfærden med 4 milliarder kroner om året til blandt andet uddannelse og sundhedsvæsen.
Sunde offentlige finanser er fundamentet for holdbar vækst,
nye arbejdspladser
og varig velfærd.
Kun få andre landes økonomier nyder samme internationale tillid som Danmarks.
Den tillid skal vi værne om.
Derfor vil vi gennemføre konkrete reformer, der genskaber balancen mellem indtægter og udgifter, selv om befolkningen bliver ældre, og nordsøolien tørrer ud.
Tiden er ikke til store skattestigninger, ukontrolleret gældsætning og luftige løsninger, der ikke fungerer i virkeligheden.
Tiden er til konkrete reformer og politisk handling.
Derfor vil vi blandt andet gennemføre en reform af efterløn og pensionsalder.
Vi vil gennemføre målrettede besparelser i forsvaret.
Vi vil lave en SUreform,
og vi vil sikre, at de offentlige budgetter ikke overskrides.
Vi har lavet et kontant langtidsbudget for Danmark frem til år 2020, der er et solidt fundament for fremtidens arbejdspladser, vækst og velfærd.
Uden reformer, ingen ekstra arbejdskraft.
Uden arbejdskraft, ingen vækst.
Uden vækst, ingen velfærd.
Vores reformer bremser gældsætningen og sikrer, at vi har råd til at bevare og udvikle velfærden.
Der vil være 4 milliarder kroner årligt til at forbedre velfærden fra 2014 - 2020.
Det betyder, at vi kan investere ekstra i blandt andet sundhed og uddannelse.
Tilbagetrækningsreformen
Danskerne lever længere og har flere sunde leveår.
Det er naturligt, at en del af disse ekstra leveår skal bruges på arbejdsmarkedet, ikke på pension.
Derfor vil vi gennemføre Tilbagetrækningsreformen:
Folkepensionsalderen hæves gradvist til 67 år, ligesom den var indtil 2004.
En bred kreds af partier aftalte dette helt tilbage i 2006 – vi vil dog gøre det fem år tidligere, så folkepensionsalderen hæves med et halvt år om året fra 2019 til 2022.
Efterlønsperioden forkortes gradvist til tre år fra 2014-2017,
og vi gør efterlønnen mere socialt retfærdig.
De danskere, der kun har små pensionsopsparinger, får mest i efterløn.
Hvis nogen ønsker at træde ud af efterlønsordningen, kan de få deres indbetalte efterlønsbidrag udbetalt skattefrit fra nytår.
Og for dem, der allerede er på efterløn eller er tæt på efterlønsalderen, vil der selvfølgelig ikke ske ændringer.
Seniorførtidspension indføres som et solidarisk tilbud til nedslidte, der er mindre end 5 år fra folkepensionsalderen – uanset om de betaler til efterløn eller ej.
Det er en fair ordning, der tager hånd om dem, der har haft et særligt hårdt arbejdsliv, fysisk eller mentalt.
Venstre vil skabe holdbar vækst i hele landet
Som svar på den gældskrise, der har ramt verdensøkonomien, sætter vi nu ind med en fuldt finansieret vækstplan til 10,8 milliarder kroner og udbetaling af 17 milliarder kroner efterlønsbidrag.
Det sker for at styrke privatforbruget.
Planen er kun mulig på grund af regeringens reformer,  der skaffer 47 milliarder kroner, bringer budgettet i balance
og samlet sender over 100.000 flere danskere i arbejde.
Regeringen har gennem krisen brugt de rigtige værktøjer for at sikre beskæftigelsen.
Og det har virket.
På ingen dag under krisen har arbejdsløsheden været så høj, som da den var lavest under den seneste socialdemokratiske regering.
Med Holdbar Vækst fortsætter vi den ansvarlige brug af hele værktøjskassen.
Blandt vores vækstinitiativer er:
Offentlige investeringer.
Fremrykning af ”spadeklare” offentlige investeringer for 3,2 milliarder kroner inden for dagtilbud, folkeskoler, ældreområdet og infrastruktur.
Efterlønsbidrag for 17 milliarder kroner udbetales fra nytår og styrker det private forbrug.
Indsats mod ungdoms og langtidsledighed med flere praktikpladser, forlænget virksomhedspraktik og ret til opkvalificeringsjob.
Skattekreditter til virksomheder, der satser særligt på udvikling og innovation.
Komiganglån til små og mellemstore virksomheder.
Grøn vækst ved at styrke udbygningen af biogas og ved at investere i udvikling af ny grøn teknologi.
3årigt regelstop for små og mellemstore virksomheder.
På sigt, ambitioner om at sænke selskabsskatten yderligere fra 25 til 20 procent.
Særlige indsatser målrettet boliger
Utryghed om boligejernes økonomi og boligmarkedets fremtid er den helt forkerte medicin i en utryg tid.
Derfor gennemfører vi en række målrettede initiativer for at tø boligmarkedet op.
Samtidig sætter vi yderligere gang i renovering af almene boliger, ligesom BoligJobordningen forbedres.
Midlertidig skatterabat gennem suspension af tinglysningsafgiften samt skattefrihed for ejendomsværdiskat og grundskyld for boliger handlet frem til udgangen af 2012.
Almene boliger.
Der gives tilsagn til at fremrykke investeringer på i alt 2,5 milliarder kroner til renovering af almene boliger.
Forbedret BoligJobordning.
Vi vil forbedre muligheden for at få skattefradrag for udgifter til håndværksarbejde og hjælp i hjemmet til 20.000 kroner, og ordningen udvides til også at omfatte sommerhuse, fritidshuse og kolonihaver.
Hele vækstpakken finansieres naturligvis fuldt ud.
Det er det eneste ansvarlige.
Løsningen på Danmarks udfordringer er ikke mere gæld.
Skræmmeeksemplerne fra udlandet viser, at gæld fører til højere renter, højere skatter og mindre velfærd.
Og regningen vil først eller sidst skulle betales af almindelige danskere.
Løsningen er ansvarlighed og holdbar vækst.
Venstre vil fastholde skattestoppet
Venstre vil fastholde skattestoppet, der skaber sikkerhed for familiernes økonomi og sikrer, at f.eks. boligskatter ikke stiger.
Danskere betaler i dag nogle af verdens højeste skatter, og derfor er løsningen på fremtidens udfordringer ikke at beskatte danskerne endnu mere.
Ansvarlig samfundsøkonomi er nødvendigt for at skabe tryghed om familiernes økonomi.
Omvendt vil uansvarlig samfundsøkonomi belaste alle dele af et samfund.
Det har vi set i Portugal, Irland og Grækenland, hvor uansvarlig politik er blevet straffet med højere renter.
Højere renter vil ramme boligejere og virksomheder, og det går ud over velfærden.
En stigning i renteniveauet på bare 1 procent i forhold til udlandet kan sende op mod 30.000 danskere ud i arbejdsløshed.
Dansk økonomi har nydt stor tillid, og det har været med til at holde renten lav.
Venstre vil fortsætte den ansvarlige kurs, så boligejerne kan sove trygt om natten uden udsigt til, at store offentlige underskud pludselig sætter sig i rentestigninger.
Skattestoppet har givet ro om skatten, så danskerne ikke skal frygte stigende skatter og afgifter.
Og tre gange har vi gennemført fuldt finansierede skattelettelser, så det bedre kan betale sig at arbejde.
Vores samlede skattepolitik betyder, at en almindelig LOfamilie med to børn i ejerbolig har 3.000 kroner mere til rådighed hver måned sammenlignet med 2001.
Danmark er blandt de hårdest beskattede samfund i den vestlige verden, og derfor er det ikke en løsning, når Socialdemokraterne og Socialistisk Folkeparti vil gøre det dyrere at være dansker.
Højere skatter, flere afgifter og bompenge vil gøre lysten til at yde en ekstra indsats mindre, ikke større.
Det vil gøre det sværere at skabe arbejdspladser, ikke nemmere.
Kort sagt vil det gøre Danmark fattigere, ikke rigere.
Tiden er ikke til skattestigninger og utryghed om økonomien.
Derfor vil Venstre fastholde skattestoppet, som siden 2001 har skabt sikkerhed om familiernes økonomi.

Og i 2014 vil vi gennemføre den planlagte skattelettelse, som vi måtte sætte i bero i forbindelse med GenopretningsPakken.
Venstre vil udvikle sundhedsvæsenet med patienten i centrum
Med styr på økonomien vil Venstre sætte patienten i centrum og modernisere vores sundhedsvæsen.
Vi vil fortsat give patienter ret til behandling inden for 1 måned.
Vi vil gennemføre sygehusbyggerier 16 steder i landet og etablere nye udrednings og diagnosecentre over hele landet.
Og regionerne skal erstattes af tre selvejende sygehusenheder, som sikrer effektiv og ensartet behandling af høj kvalitet over hele landet.
Siden 2001 har vi investeret massivt i at forbedre sundhedsvæsenet, og i 2012 vil vi bruge i alt 35 milliarder kroner mere på sundhedsvæsenet end i 2001.
Flere ansatte.
Der er 10.000 flere læger, sygeplejersker og andre medarbejdere i det danske sundhedsvæsen nu sammenlignet med 2001.
Flere operationer.
Sidste år blev der gennemført 216.000 flere operationer sammenlignet med 2001.
Det er en stigning på 46 procent.
Kortere ventelister.
Den gennemsnitlige ventetid på operationer er faldet 37 dage siden 2001.
Flere overlever kræft og hjertesygdomme.
Antallet af dødsfald som følge af kræft og hjertesygdomme er faldet med henholdsvis 9 procent og 32 procent.
Udvidet frit valg sikrer alle patienter hurtig behandling
Det udvidede frie sygehusvalg giver patienterne ret til at vælge frit, hvis ventetiden overstiger 1 måned.
Det sikrer lighed i sundhed.
Uden det udvidede frie valg vil det kun være de rige og ressourcestærke, der får hurtig behandling.
Alle – uanset pengepung – skal have ret til hurtig behandling.
Det har over 460.000 patienter benyttet sig af.
Socialdemokraterne og SF mener, at nogle patienter bør vente længere end i dag.
Det er Venstre uenig i.
Historiske investeringer i nye sygehuse
Vi er i gang med den største investering i sygehuse nogensinde.
Over hele landet ny og ombygges sygehuse for over 40 milliarder kroner.
Når de nye sygehuse står færdige, vil patienterne opleve et markant kvalitetsløft uanset hvor de bor.
De steder, hvor der er langt til sygehuset, styrkes akutberedskabet.
Samtidig etableres nye udrednings og diagnosecentre over hele landet.
Hurtig behandling af livstruende sygdom
Alle døre skal åbne sig for patienter, hvor der er mistanke om en kræfteller hjertesygdom.
Nye screeningsprogrammer skal opdage kræft tidligere,
nye diagnostiske pakker skal sikre hurtig udredning,
og en ny partikelkanon skal gøre kræftbehandlingen endnu bedre.
Regionerne afskaffes
Vi vil modernisere vores sundhedsvæsen ved at erstatte de nuværende fem regioner med tre moderne sygehusenheder.
Det vil sikre de bedste rammer for sundhedstilbud af ensartet høj kvalitet over hele landet.
Folketinget og regeringen får entydigt det politiske ansvar, så sygehusenhederne kan fokusere på effektiv sygehusdrift.
Det giver mest mulig sundhed for pengene.
Samtidig vil vi styrke de nære sundhedstilbud i samarbejde med kommunerne.
Venstre vil investere i forskning og uddannelse
Med styr på økonomien har vi råd til fortsat at investere massivt i uddannelse og forskning.
I 2012 vil vi bruge næsten 19 milliarder kroner mere, end den socialdemokratisk ledede regering gjorde i 2001.
Skoleeleverne læser markant bedre, historisk mange unge gennemfører en ungdomsuddannelse, og studieoptaget sætter rekord.
Vi skal fortsat forbedre fagligheden, så vore unge kan konkurrere med de kvikkeste hoveder i verden,
og vi skal fortsat sikre, at vi har råd til at investere 1 procent af BNP i forskning.
Folkeskolen
Fagligheden i folkeskolen er forbedret.
Eleverne læser nu lige så godt i 3. klasse, som de før gjorde i 4. klasse.
I naturfag og matematik er eleverne nu lige så gode i 4. klasse, som de før var i 5. klasse.
Nu vil Venstre sikre eleverne i 0. til 3. klasse en 6 timers sammenhængende skoledag med plads til både læring, leg, kreativitet og motion.
Det koster mange penge, og derfor har vi selvfølgelig sikret kontant finansiering gennem Reformpakken 2020.
Videregående uddannelser
Antallet af unge, der gennemfører en ungdomsuddannelse, er historisk højt, og de seneste år har optaget på de videregående uddannelser sat rekord.
Det er positivt og nødvendigt, men det udfordrer også vores økonomi.
Når flere unge tager en uddannelse, så er der også behov for at bruge ekstra penge på undervisning og SU.
Derfor vil Venstre gennemføre en SUreform, så flere unge afslutter uddannelsen hurtigere.
Reformen begrænser SU til normeret tid, forhøjer fribeløbet og indfører studiestartslån.
Vi vil sikre, at der er penge til, at alle unge kan få en god uddannelse og SU, frem for at holde fast i at de langsomme studerende skal have SU i længere tid, end uddannelsen reelt burde vare.
Det er en konkret og nødvendig prioritering.
Til gengæld er Venstre imod S/SF’s forslag om kandidatpant, der vil begrænse nyuddannedes muligheder for at forfølge en karriere uden for landets grænser.
Forskning og iværksætteri
Gennem målrettede reformer frigjorde Velfærdsreformen fra 2006 mange milliarder kroner, som vi efterfølgende har investeret i forskning, uddannelse og iværksætteri.
Det betyder, at Danmark stadig bruger mange penge på offentligt finansieret forskning – selv efter den økonomiske krise.
Gennem en ansvarlig økonomisk politik vil vi sikre, at vi også har råd til at bruge 1 procent af BNP på offentligt finansieret forskning i de kommende år.
Kun ved at investere i forskning og viden kan vi fastholde Danmarks position som et førende videnssamfund.
Venstre vil fortsætte en fast, fair og fornuftig udlændingepolitik
Venstre vil videreføre en fast, fair og fornuftig udlændingepolitik, fordi vi har for brug for alle, der kan og vil.
Det betyder, at Danmark skal være et åbent land for de udlændinge, der kommer hertil med ønsket om og forudsætningerne for at bidrage positivt til vores samfund.
Nu er langt flere indvandrere i uddannelse og arbejde, og 7 ud af 10 føler sig godt integrerede.
Den positive udvikling skal fortsætte og ikke rulles tilbage.
Vi har drejet indvandringen til Danmark i en positiv retning.
Der kommer nu historisk mange udlændinge hertil for at arbejde eller studere, mens færre kommer som flygtninge og familiesammenførte.
Vi har gjort Danmark til et åbent land for alle, der kan og vil.
Opgøret med den ukontrollable indvandring har skabt grundlaget for, at der går bedre med integrationen.
Flere i arbejde.
Næsten 50.000 flere ikkevestlige indvandrere og efterkommere er kommet i arbejde siden 2001.
Bedre integration.
7 ud af 10 indvandrere føler sig godt integrerede.
Flere i uddannelse.
Flere unge indvandrere er kommet i gang med en uddannelse, og særligt piger med indvandrerbaggrund søger i stort tal ind på uddannelserne.
Færre udenlandske ægtefæller.
Andelen af nydanskere, som gifter sig med en person bosat i udlandet, er halveret fra 2001 til 2009.
Flere danskere med indvandrerbaggrund i job
Vi vil øge beskæftigelsen blandt ikkevestlige indvandrere og efterkommere med mindst 10 procent.
Derfor vil vi blandt andet give mulighed for særlige introduktions og oplæringsstillinger, som giver mulighed for at få fodfæste på det danske arbejdsmarked.
Samtidig vil vi stramme sanktionerne ved afvisning af aktiveringstilbud.
Lettere adgang for udlændinge fra bl.a. USA, Canada og Australien
Statsborgere fra blandt andet USA, Canada, Australien og Japan har gode forudsætninger for vellykket integration.
Derfor vil Venstre gøre udlændingeloven mere fleksibel, så det bliver lettere at komme til Danmark for letintegrerbare udlændinge.
Ghettoen tilbage til samfundet
Der skal være frihed til forskellighed,
men det udfordrer vores fællesskab, når der stadig er boligområder, hvor danske værdier som lighed mellem kønnene, demokrati og frihed ikke er rodfæstede.
Vi vil have ghettoen tilbage til samfundet.
Flere skal i arbejde eller i uddannelse.
Kriminel adfærd skal stoppes.
Koncentrationen af indvandrere skal ned.
Vi skal gøre op med parallelsamfund det er afgørende for en egentlig integration.
Skærpet kurs over for kriminelle udlændinge
Udlændinge, der misbruger deres ophold i Danmark til at begå den ene alvorlige forbrydelse efter den anden, er ikke velkomne her.
Derfor har vi skærpet kursen, så det fremover er lettere at udvise kriminelle udlændinge.
