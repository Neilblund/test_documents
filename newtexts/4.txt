De maatregelen die CDV voorstaat, vallen onder de bevoegdheid van diverse ministers.
Een degelijke coördinatie van het federale klimaatbeleid dringt zich dus op.
Deze coördinatie wordt bovendien best geïntegreerd in de beleidscyclus voor duurzame ontwikkeling zoals deze sinds 1997 op federaal niveau bestaat.
Coördinatie vergt ook opvolging en evaluatie om de effectiviteit en de efficiëntie van de maatregelen na te gaan.
Onder het motto ‘meten is weten’ moet er daarom een database worden uitgebouwd waarin indicatoren voor de opvolging en de evaluatie van die federale maatregelen centraal staan.
De samenwerkingsakkoorden inzake de vertegenwoordiging van België op zowel Europees als multilateraal niveau vervolledigd en verduidelijkt worden.
Het aantal verkeersdoden op onze wegen is nog nooit zo laag geweest.
Zowel in 2008 als in 2009 doken we voor het eerst onder de grens van 1.000 dodelijke slachtoffers.
Niettegenstaande de geleverde inspanningen bereiken we het Europese streefcijfer van maximum 750 verkeersdoden tegen 2010 niet.
De Staten-Generaal van de Verkeersveiligheid heeft daarenboven de ambitie uitgesproken om tegen 2015 dit cijfer verder terug te brengen tot maximaal 500 verkeersdoden.
CDV onderschrijft ten volle dit streefdoel.
CDV vraagt de overdracht van het beleid inzake mobiliteit aan de Gewesten.
Met het oog daarop zetten we nu reeds in op meer veiligheid
en een vlottere en groenere mobiliteit.
In te zetten op meer bewustwording en verkeerstoezicht met bijzondere aandacht voor de belangrijkste risicogroepen (jonge bestuurders, zwaar vervoer en motorrijders) en de voornaamste ongevalfactoren (overdreven snelheid en rijden onder invloed).
Een weekendongevallenactieplan (WOAP) moet een antwoord bieden op het groot aantal slachtoffers tijdens de weekends (43% van het totaal aantal dodelijke slachtoffers).
Een sterke vereenvoudiging van het verkeersreglement door te voeren waarbij de wegcode in klare en duidelijke taal wordt verwoord en bestaande leemtes en anomalieën worden wegwerkt.
De rijopleiding voor motorrijders en bestuurders van personenwagens te verbeteren door een professionele basisopleiding te combineren met het opdoen van rijervaring en door het invoeren van een proefperiode na het behalen van het rijbewijs.
De strijd tegen rijden onder invloed van drugs en alcohol verder op te voeren.
De speekseltest en het alcoholslot als mogelijke sanctie, van kracht vanaf 1 oktober 2010, helpen daarbij.
De zichtbaarheid van voetgangers en fietsers te vergroten door initiatieven en acties zoals het promoten van het fluohesje en het wijzen op de dode hoek problematiek bij vrachtwagens.
Technologische hulpmiddelen die de voertuigveiligheid verhogen zoals ISA, ESP, de zwarte doos, dodehoeksystemen, … te bepleiten op Europees niveau.
De verwerking en afhandeling van verkeersovertredingen te versnellen door het oprichten van een centraal inningsbureau dat een efficiëntere inning van de verkeersboetes zal mogelijk maken.
De strijd tegen de recidive aan te gaan door de invoering van het rijbewijs met punten.
Hiermee wordt ingespeeld op de nood aan een aangepaste maatregel voor wie herhaaldelijk verkeersovertredingen begaat die nu, in het kader van de onmiddellijke inning, alleen maar worden afgehandeld door middel van de betaling van een geldboete.
Een eerste stap naar het rijbewijs met punten is de oprichting van een databank van de verkeersovertreders.
De beter leesbare Europese nummerplaat in te voeren,
de aanscherping van de kentekenaansprakelijkheid die de houder van de nummerplaat aansprakelijk stelt
en een betere gegevensuitwisseling van nummerplaten met andere landen om de opsporing en bestraffing van binnen-en buitenlandse verkeersovertreders te vergemakkelijken.
Een Kruispuntbank van het rijbewijs op te richten om de huidige beperkingen van de politiediensten en parketten weg te werken zodat de opsporing verbeterd en de straffeloosheid verminderd wordt.
De op te richten Kruispuntbank van de voertuigen optimaal te gebruiken zodat naast het realiseren van de opspoorbaarheid van voertuigen ook de andere opportuniteiten op het vlak van verkeersveiligheid, de strijd tegen niet-verzekerde en niet-gekeurde voertuigen en de controle op vrachtwagens en autocars op de weg maximaal benut worden.
In te spelen op de kwetsbaarheid van de steeds groter wordende groep senioren in het verkeer.
Een grondige studie waaruit gepaste beleidsmaatregelen naar voor komen, is nodig om ons voor te bereiden op deze uitdaging voor de toekomst.
In de globale vervoersvraag neemt het wegvervoer een belangrijk aandeel in.
In het personenvervoer wordt 80 procent van de afgelegde kilometers met de auto gereden.
Het goederenvervoer over de weg bedraagt 77 procent van de totale goederenstroom.
Het zal dan ook niet verbazen dat het wegvervoer een belangrijk aandeel van de globale CO2-en fijn stofuitstoot voor zijn rekening neemt.
Naast de toenemende druk op ons leefmilieu vraagt deze evolutie om oplossingen om de bereikbaarheid van woonkernen, bedrijfsterreinen en economische centra te garanderen.
Een omslag naar duurzame transportmodi en het inzetten op milieuvriendelijke aandrijfvormen voor het vervoer over de weg vormen de belangrijkste uitdagingen.
Daarnaast heeft ook ons luchtverkeer haar eigen specifieke noden.
Het aandeel van milieuvriendelijke wagens in ons voertuigenpark te vergroten door een verdere vergroening van de fiscaliteit, door een brandstofneutrale accijnspolitiek en door de uitwisseling van informatie via een kennisplatform waarin alle belangrijke spelers zijn vertegenwoordigd.
Een goed uitgebouwd spoornet te realiseren met extra aandacht voor veiligheid en stiptheid.
De light rail en light train te introduceren als specifiek antwoord op bepaalde behoeften aan openbaar vervoer.
Een duidelijke strategie te volgen met betrekking tot het GEN, een essentieel netwerk voor de ontwikkeling van de mobiliteit in de omgeving van 30 kilometer rond Brussel en in de hoofdstad zelf.
Samenwerkingsakkoorden af te sluiten met de Gewesten inzake de invoering van een slimme kilometerheffing.
Het transport over de weg duurzamer te maken door de uitbouw en de promotie van een duurzaamheidscharter en het oprichten van een structureel platform met de sector van het wegtransport.
Het bekomen van schonere vrachtwagens
en het voorkomen van lege retourvrachten zijn bijzondere aandachtspunten.
Een modal shift te bekomen door het goederenvervoer per spoor en via de binnenvaart te ondersteunen.
Wat het spoorvervoer betreft, zal getracht worden de belemmeringen voor het goederenvervoer gevoelig te verminderen via een optimale benutting van de spoorinfrastructuur.
Voor de binnenvaart denken we aan het instellen van de medeverantwoordelijkheid van de opdrachtgever, aan een verbod om contracten af te sluiten tegen ongeoorloofd lage prijzen en aan een aanpassing van de lidgelden, met akkoord van de sector.
Een vereenvoudigde en gemoderniseerde reglementering inzake plezier-, binnen-en scheepvaart uit te werken om verplaatsingen en vervoer via het water te ondersteunen.
Daarnaast dient de veiligheid van de schepen onder Belgische vlag en van de Belgische zeewateren gevrijwaard te worden door de omzetting van het derde maritiem veiligheidspakket van de Europese Unie.
De inwerkingtreding van het akkoord over de geluidsproblematiek rond Brussels Airport verder te zetten met een optimalisering van de van toepassing zijnde vliegprocedures.
Deze optimalisering beoogt de instemming van de omwonenden evenals het verminderen van de uitstoot van broeikasgassen.
Het doel is Brussels Airport als economisch belangrijke groeipool op de kaart te zetten waarbij de verdere bereikbaarheid via spoor moet uitgebreid worden.
De structuur en de organisatie van Belgocontrol aan te passen met het oog op een inpassing in de nieuwe Europese structuren
evenals de integratie van de burgerlijke en militaire verkeersleidingsdiensten is een absolute noodzaak.
In 2009 zakte België voor het tweede jaar op rij in de ‘Gender Gap Index’ van het Wereld Economisch Forum en belandde op plaats 33.
In 2007 stond ons land nog op de negentiende plaats.
Ook in andere genderstatistieken gaat België achteruit.
Dat komt vooral omdat andere landen sneller vooruitgang boeken.
Gendergelijkheid is nochtans een noodzakelijke voorwaarde om andere fundamentele maatschappelijke doelstellingen -zoals het stimuleren van duurzame economische groei en het verminderen van armoede -te bereiken.
Dankzij de quotawetten doet België het op politiek vlak goed.
In de uittredende Kamer is 37% en in de Senaat 42% vrouw.
Economisch scoort België heel wat minder.
Dit vooral door de loonkloof, de moeilijke combinatie arbeid-gezin en het glazen plafond.
Ervaring in andere landen leert dat politieke maatregelen een duidelijk effect op de gendergelijkheid hebben.
Met de wet gendermainstreaming heeft België een goed kader, maar de toepassing mist nog effectiviteit.
Een genderbeleid is per definitie een beleid dat iedere minister moet voeren.
Zo zullen maatregelen die een betere combinatie van arbeid en gezin mogelijk maken, in de praktijk ook leiden tot meer gelijkheid in de kansen van man en vrouw.
Genderbeleid gaat natuurlijk ook ruimer dan het federale beleid.
Maatregelen te treffen om een vertegenwoordiging van minstens 1/3de vrouwen in de raden van bestuur van beursgenoteerde overheids-en private bedrijven te realiseren.
Vereiste quota zijn de ultieme stok achter de deur om resultaten te bereiken.
Alle betrokken bedrijven krijgen 7 jaar de tijd om vooruitgang te boeken.
Daarna volgen er sancties.
We kiezen nu reeds voor de invoering van een verplichte evenredige voordracht voor nieuwe bestuurders.
De bespreking van de loonkloof naar het fundamentele niveau te brengen: sector, bedrijf of organisatie zelf.
De ‘spiegelclausule’ vraagt aan de sociale partners om dit te op te nemen tijdens onderhandelingen en aan de werkgevers om hieromtrent te rapporteren.
Dit naar analogie met bestaande wetgeving in bijvoorbeeld Frankrijk, Italië, Portugal en Zweden.
Stappen te zetten in het omvormen van het IGVM tot een interfederaal orgaan zodat op die manier het Instituut ook in rechte kan optreden in Gemeenschaps-en Gewestmateries.
Op 12 januari 2007 heeft België een wet aangenomen om de gelijkheid tussen vrouwen en mannen te bevorderen door de genderdimensie te integreren in de Belgische federale beleidsstructuren.
Gender mainstreaming is dus niet langer een vrijblijvend engagement, het is voortaan een wettelijke verplichting.
CDV vraagt de samenstelling van de interdepartementale werkgroep voor de opvolging van de wet en de goedkeuring van het tweede uitvoeringsbesluit ivm de gendertest en de uitvoering van de integratie van het gendermainstreamingsproces in alle federale beleidslijnen.
De consument ontbeert soms essentiële informatie op het moment dat hij of zij een product of een dienst aankoopt.
Soms omdat de informatie niet aanwezig of onvolledig is.
Soms omdat hij of zij doelbewust misleid wordt.
Voor CDV is het beschermen van de consument een zeer belangrijke kerntaak van de overheid.
Het zou bovendien een aandachtspunt moeten zijn voor iedere minister in ieder dossier.
Zo hechten we bijv. zeer veel belang aan een betere bescherming van de consument als één van de hoofddoelen van de hervorming van het toezicht op de financiële sector.
Hetzelfde geldt voor de versterking van de rechten van de patiënt binnen de gezondheidszorg.
Heel wat wetgeving inzake consumentenbescherming ziet het licht op Europees niveau.
Bijv. voor de verplichtingen die luchtvaartmaatschappijen hebben ten aanzien van hun klanten wanneer een vlucht geannuleerd wordt.
Maar ook op Belgisch niveau zijn nog heel wat verbeteringen mogelijk.
De regels voor hypotheekleningen minstens even streng te maken als die voor consumentenkredieten.
Hypotheekleningen hebben doorgaans een grotere impact op het budget van consumenten.
De wet op het consumentenkrediet die recent werd goedgekeurd vindt alvast een goed evenwicht tussen de belangen van kredietverstrekkers en de bescherming van de consumenten.
Te evalueren of de Gedragscode voor gas-en elektriciteitsleveranciers voldoende bescherming biedt voor de energieconsument inzake transparantie van de tarieven en facturatie, algemene voorwaarden, verkoopspraktijken, verandering van leverancier, verhuis, klachtenbehandeling…
De pas gestarte Ombudsdienst energie heeft hierbij zeker een rol te spelen.
Eventueel moet bekeken worden of het nuttig is de Gedragscode in “harde” wetgeving om te zetten.
Agressieve marketingtechnieken aan banden te leggen in het bijzonder als ze op kinderen gericht zijn.
Het Nationaal Voedings-en Gezondheidsplan om te zetten in zeer concrete maatregelen (productnormen, drempelwaarden, becijferde doelstellingen) die de kwaliteit van de voeding drastisch verbeteren.
De wettelijke regels voor de etikettering van voorverpakte voedingsmiddelen te verstrengen en meer controle te voeren op de claims op etiketten en voedingsmiddelen conform de Europese regelgeving.
Dit geldt ook voor ingevoerde (voedings)producten.
Het beleid inzake productnormering, in overleg met de gewesten, beter af te stemmen op het regionaal milieubeleid.
Verbeteren van betaalbaarheid, toegankelijkheid en leeftijds-en genderneutraliteit van verzekeringen.
Het toezicht op de illegale doorvoer van afvalstoffen, zoals wrakken of afgedankte elektrische en elektronische apparaten, te verbeteren.
Binnen het huurrecht een oplossing te zoeken voor de problematiek van de studentenkamers.
De wettelijke verankering van faire handel te verzekeren.
De Wet van 14 augustus 1986 regelt de bescherming en het welzijn van dieren.
CDV staat achter het in artikel 1 opgenomen beginsel: “Niemand mag wetens handelingen plegen die niet door deze wet zin voorzien en die tot doel hebben dat een dier nutteloos omkomt of nutteloos een verminking, een letsel of pijn ondergaat.”
Dit geldt voor gezelschapsdieren, landbouwdieren, wilde dieren, sierdieren en proefdieren.
Een effectieve controle op de naleving van deze wet is dan ook onontbeerlijk.
CDV is voorstander van een verstandig dierenwelzijnsbeleid, dit wil zeggen dat wij ook het economische aspect en de tewerkstelling binnen de sector in rekening brengen.
Om dierproeven maximaal te beperken, wil CDV dat alternatieve onderzoeksmethoden als ze voorhanden zijn, wettelijk erkend kunnen worden.
Een grotere transparantie bij het uitvoeren van experimenten, is dan ook zeker nodig.
Vanuit het respect voor de vrijheid van godsdienst is CDV tegen een verbod op ritueel slachten.
Wel willen we een strengere controle op het verbod op thuisslachten waarbij ook de Moslimexecutieve en de moslimgemeenschap hun verantwoordelijkheid moeten opnemen.
De adviezen van de Studiecommissie voor de Vergrijzing tonen aan dat de financiering van onze sociale zekerheid onder druk komt te staan.
CDV stapt niet mee met de onheilsprofeten en doemdenkers die aansturen op een sociale afbraak of het nog verder uithollen van het verzekeringskarakter.
De sociale zekerheid heeft in deze crisistijd haar nut bewezen.
Niet alleen op maatschappelijk vlak, maar ook als stabilisator van de economie.
Voor CDV blijven de strijd tegen armoede en het garanderen van de koopkracht belangrijke prioriteiten.
Maar het zal niet allemaal vanzelf gebeuren.
De beste sociale bescherming blijft een snelle terugkeer naar een begrotingsevenwicht
en daarna een afbouw van de schuld.
Om dit te kunnen doen, is er nood aan een zuinig beheer
en een hogere werkzaamheidsgraad.
De sociale zekerheid wordt momenteel gefinancierd door bijdragen op arbeid en via belastingmiddelen.
De alternatieve financiering is de laatste jaren zeer sterk aangegroeid.
Vooral door de groeinorm in de gezondheidszorgen, gekoppeld aan een wettelijke beperking op de toename van de bijdragefinanciering.
Het resultaat is een financiering die hopeloos complex geworden is en niet aanzet tot een zuinig beheer.
Zo is nu de absurde situatie ontstaan dat om minder sociale bijdragen op arbeid te moeten heffen (het oorspronkelijk doel van de alternatieve financiering), een deel van de opbrengst van de bedrijfsvoorheffing toegewezen wordt als alternatieve financieringsbron.
Bedrijfsvoorheffing die natuurlijk ook een last op arbeid is, waardoor er finaal weinig verandert.
CDV is voorstander van een financiering die alle actoren maximaal responsabiliseert omtrent een correcte inning van sociale bijdragen, maar ook leidt tot een zuinig beheer van de uitgaven.
Een financiering die ook opnieuw duidelijker maakt dat sociale bescherming vaak het gevolg is van bijdragen gedurende de loopbaan.
Arbeidsgerelateerde risico’s uit sociale bijdragen te financieren en niet-arbeidsgerelateerde risico’s (ziekteverzekering en kinderbijslagen) uit algemene middelen.
Oneigenlijke uitgaven binnen de sociale zekerheid terug onder te brengen bij de primaire overheidsuitgaven.
Een verdere verschuiving van lasten op arbeid naar andere alternatieven door te voeren
waarbij we steeds rekening houden met de sociale impact.
Onder andere op vlak van ecofiscaliteit, het zwaarder belasten van producten en gedragingen die het milieu of het klimaat negatief aantasten, is er in België nog marge (in vergelijking met andere landen).
Een pensioenhervorming is nodig om 5 grote redenen.
De betaalbaarheid garanderen,
meer zekerheid beiden,
het draagvlak versterken,
beter informeren
en het stelsel moderniseren.
Volgens de studiecommissie voor de vergrijzing stijgen de uitgaven voor pensioenen met 5,3% van het bbp tussen vandaag en 2060.
Deze meeruitgave volgt uit de toepassing van de bestaande wetgeving.
Het is dus niet zo dat we met die circa 17 miljard euro de pensioenbedragen substantieel verder zouden optrekken.
Aan de basis van de hogere uitgaven liggen 3 factoren: de lagere geboortecijfers gedurende heel wat jaren; de langere levensverwachting die niet omgezet werd in langere loopbanen; en de pensionering van de babyboomgeneratie.
Deze factoren maken dat er in 2060 tegenover twee 60plussers nog maar 3 mensen in de groep 20-59 jaar staan.
M.a.w.: de financiering in het repartitiestelsel staat onder druk.
Een eerste belangrijke opdracht is dan om ook voor de toekomst de betaalbaarheid van de pensioenen te garanderen.
Eén op de vijf gepensioneerden leeft onder de armoedegrens.
Meer dan één op de vier 75-plussers leeft onder de armoedegrens.
Voor een land dat trots is op haar sociale zekerheid zijn dat alarmerende en ronduit onaanvaardbare cijfers.
In de voorbije jaren werd wel vooruitgang geboekt: de invoering van het minimumrecht per loopbaanjaar in 1997 en de significante verhogingen nadien zullen volgens ramingen van het Planbureau leiden tot een belangrijke daling van het armoederisico tegen 2030 (nog 5 % armoederisico).
Bovendien spreekt men meestal over inkomensarmoede.
Doordat het woningbezit in België wijd verspreid is, wordt een laag pensioen vaak toch gecombineerd met een redelijke graad van welzijn.
Woningbezit dat ook fiscaal wordt gestimuleerd door de overheid.
Mensen zien een bijdrage aan de sociale zekerheid almaar meer als een belasting.
Tegenover die bijdrage staan immers vaak te weinig sociale rechten.
Vooral op het vlak van de pensioenen is het zeer zichtbaar dat het verzekeringsprincipe zwaar is aangetast.
Het herstel van het verzekeringsprincipe wordt niet alleen gerealiseerd door een verhoging van de loongrens, binnen de vastgestelde budgettaire grenzen,
maar ook door een betere waardering van gewerkte t.o.v. niet-gewerkte periodes.
Dit past ook in onze algemene lijn dat werken altijd moet lonen.
Mensen worden vaak pas bij hun pensionering geconfronteerd met de gevolgen van hun loopbaankeuzes op de sociale rechten.
Maar dan is het al te laat.
Mensen beseffen vaak ook niet meer dat, in regel, een pensioen het gevolg zou moeten zijn van bijdragen gedurende gans hun loopbaan.
Het kostwinnersmodel staat vandaag nog altijd centraal in de constructie van onze sociale zekerheid, maar tweeverdieners zijn almaar meer de regel.
De combinatie van werk en gezin heeft ook gevolgen voor opbouw pensioenrechten.
Bovendien is het historisch onderscheid tussen diverse stelsels vaak niet meer gerechtvaardigd.
De klemtoon te blijven leggen op de eerste (wettelijke) pensioenpijler als beste garantie op solidariteit.
Dit sluit niet uit dat we de nodige stimulansen geven om de tweede pijler verder te verbreden.
De eerste en tweede pijler zijn in onze ogen geen concurrenten.
Ze vullen elkaar aan.
Een goed toezicht op de tweede pijler is daarin alvast essentieel.
Een hervorming door te voeren die niet leidt tot grote onzekerheid.
Reeds verworven rechten moeten gerespecteerd worden.
Voldoende lange overgangsperiodes moeten toelaten dat mensen hun gedrag nog kunnen veranderen.
Een pensioen bouw je immers op gedurende de ganse beroepsloopbaan.
De hervorming te richten op het genereren van meer inkomsten
en het reduceren van de uitgaven voor de sociale zekerheid door een hogere werkzaamheidsgraad na te streven.
Voor ons is een hervorming van de pensioenen geenszins een synoniem van besparen op de pensioenuitkering.
De verschillen tussen de stelsels (werknemer, zelfstandige, ambtenaar) door de hervorming kleiner te maken.
Nu zijn deze verschillen vaak nog een rem op de mobiliteit.
In ieder geval moet er meer aandacht gaan naar het wegwerken van de negatieve gevolgen van een gemengde loopbaan op de pensioenrechten.
Een hervorming door te voeren waarbij de opbouw van individuele rechten maximaal wordt gestimuleerd.
Iedereen moet maximaal kansen krijgen op de arbeidsmarkt en zo eigen pensioenrechten verzamelen.
Dit vereist wel voldoende mogelijkheden om arbeid en gezin te combineren.
De inhaalbeweging van de voorbije jaren in het kader van de rechtvaardigheidsagenda gericht verder te zetten.
We moeten vooral een antwoord bieden daar waar de noden het grootst zijn.
Lineaire ingrepen zijn moeilijker verzoenbaar met de moeilijke budgettaire situatie.
De inkomensgarantie voor ouderen (IGO) altijd boven de armoededrempel (volgens Europese norm) te houden.
De minimumpensioenen in het werknemers – en zelfstandigenstelsel moeten minstens 110% zijn van de IGO.
Een pensioen op basis van werk moet logischerwijs hoger zijn dat een bijstandsuitkering die niet volgt uit bijdragen.
De kloof tussen het minimumpensioen van zelfstandigen en het minimum voor werknemers wordt verder afgebouwd.
Het mechanisme van de welvaartsenveloppen om te bouwen in een automatisme waarbij meer rekening gehouden worden met de effectieve economische groei.
Het brugpensioen met grote terughoudendheid in te zetten.
Volgens CDV is het systematisch uit de arbeidsmarkt stoten van oudere werknemers geen duurzaam beleid.
Het is een verspilling van menselijk kapitaal, verhoogt het risico op armoede op latere leeftijd en verhoogt de druk op de financiering van de sociale zekerheid.
We houden daarom vast aan de evaluatie opgenomen in het Generatiepact.
CDV plaatst een pensioenloopbaan van 45 jaar centraal in de hervorming.
Vandaag reeds moeten mensen 45 gewerkte of gelijkgestelde jaren kunnen voorleggen om aanspraak te kunnen maken op een volledig pensioen.
Maar bijna niemand voldoet nog aan die voorwaarde wat mee verklaart waarom onze pensioenen gemiddeld wat lager zijn.
Het is essentieel om mensen ook op hun eigen verantwoordelijkheid te blijven wijzen: een goed pensioen vereist ook voldoende bijdragen.
CDV benadrukt daarmee opnieuw het arbeidsgebonden karakter van een pensioen.
Natuurlijk volstaat een hervorming van de pensioenwetgeving alleen niet.
Er is nood aan nog heel wat andere parallelle ingrepen: meer kansen voor oudere werknemers,
een leeftijdsgebonden loopbaanbeleid,
meer inzetten op permanente vorming,
een serieuze mentaliteitsverandering.
Dit arbeidsmarktbeleid vertaalt zich na heel wat jaren ook in de pensioenbedragen.
Vooral in te zetten op het verlengen van de effectieve duur van de loopbaan eerder dan een eindeloze discussie aan te gaan omtrent de wettelijke pensioenleeftijd.
Aangezien de meeste mensen de arbeidsmarkt reeds verlaten rond hun 60ste is er nog heel wat marge.
We raken daarom niet aan de wettelijke pensioenleeftijd van 65 jaar, maar belemmeren ook niemand die dat wil om langer aan de slag te blijven.
Voor een volledig pensioen zijn (zoals vandaag reeds het geval is) 45 gewerkte of gelijkgestelde jaren nodig.
De verplichte pensioenleeftijd van ambtenaren te schrappen.
Ook in de private sector bestaat die immers niet.
Na een voldoende lange overgangsfase het vervroegd pensioen pas toe te kennen na minimaal 40 loopbaanjaren (gewerkte en gelijkgestelde periodes).
Dit dient in elke professioneel stelsel het geval te zijn.
Geen grenzen voor toegelaten arbeid te installeren na een loopbaan van 45 jaar.
Voor loopbanen die korter zijn moet er een meer geleidelijke sanctionering zijn bij overschrijding van de grens.
Zolang dit voorstel niet gerealiseerd wordt, moeten jaren, waarin geen pensioen wordt uitbetaald maar wel gewerkt wordt, ook in het werknemersstelsel pensioenrechten opleveren.
De pensioenbonus te hervormen: we laten de bonus vroeger ingaan (voor mensen de arbeidsmarkt verlaten) en laten het bedrag toenemen met de duur van de loopbaan.
Gelijkstellingen meer te richten op de uitbouw van langere loopbaan.
Daarbij moet ook meer aandacht zijn voor permanente vorming die nauw gerelateerd is aan het beroep.
Thematische verloven (inclusief zorgverlof) laten toe om arbeid te combineren met zorgtaken.
We blijven ook solidair met al wie niet kan werken.
Maar een pensioen op basis van werken moet altijd beter zijn dan een pensioen op basis van niet-werken.
De regularisatie van studieperiodes in ruil voor het betalen van bijdragen te veralgemenen naar alle professionele stelsels.
De mogelijkheden inzake de regularisatie worden gelijkgeschakeld voor loontrekkenden en zelfstandigen.
Het Carrière Planning Systeem (CPS) invoeren als sluitstuk van de pensioenloopbaan.
Op die manier geven we mensen de garantie op goede en vooral tijdige informatie.
Mensen moeten op elk moment kunnen weten hoeveel pensioenrechten zij reeds opgebouwd hebben.
Ook moeten zij kunnen inschatten welke gevolgen deeltijds werk, verloven, … hebben op de pensioenopbouw.
Ook de pensioenopbouw in de tweede pijler wordt hierin opgenomen.
Mits er een voldoende grote toename van de werkzaamheidsgraad is (m.a.w. wat budgettaire ruimte vrijkomt), pleit CDV voor het geleidelijk optrekken van de loonplafonds in de berekening.
De federale regering was volop bezig met twee dossiers die van groot belang zijn voor de pensioenen van het personeel in overheidsdienst.
CDV vraagt dat deze dossiers snel verder worden behandeld.
De financiering van de RSZPPO (verantwoordelijke voor de pensioenen van statutaire ambtenaren van o.m. gemeenten, steden en provincies) veilig stellen.
Dit dient te gebeuren in een geest van verantwoordelijkheid en solidariteit.
Gemeenten die aan kapitalisatie gedaan hebben (bijv. voorzorgskas, pensioenfonds) mogen nu niet bestraft worden.
De kaderwet voor het aanvullend pensioen van contractueel overheidspersoneel uit te werken ten einde bepaalde knelpunten weg te werken.
Zo moet er een oplossing zijn om de gevolgen van benoeming aan het einde van de loopbaan op te vangen.
De kaderwet mag ook geen rem zijn op de statutaire benoemingen.
In het algemeen voldoende financiële responsabilisering te hebben op alle niveaus en binnen alle stelsels: wie aan de basis ligt van de pensioenuitgaven, moet ook (mee) instaan voor de bijdragen.
Door de omvang van de pensioenproblematiek wordt de vergrijzing vaak voorgesteld als iets negatief.
Een kostenfactor.
Zelfs een bedreiging van onze toekomstige welvaart.
CDV verwerpt deze zienswijze.
De vergrijzing is één van de grootste successen van de wetenschap.
Mensen leven langer.
En leven ook langer in goede gezondheid.
De overgrote meerderheid van de ouderenbevolking is zelfredzaam, leeft niet in een rusthuis, heeft geen thuisverpleging nodig.
Zij willen kansen en stimulansen krijgen om actief deel te nemen aan het sociale, maatschappelijke en politieke leven.
Leeftijdsdiscriminatie mag niet toegestaan worden.
Op alle terreinen van het sociaal en maatschappelijk leven senioren als volwaardige partner te erkennen en een actieve rol te laten spelen.
De gemeenschappen spelen hierin een zeer belangrijke rol.
Maar er moet ook werk gemaakt worden van de oprichting van een Federale ouderenadviesraad.
De komende jaren zullen de inkomsten voor de gezondheidszorg minder sterk stijgen, maar de uitgaven zullen merkelijk hoger zijn dan vandaag.
De zeer succesvolle technologische en demografische evoluties zorgen ervoor dat mensen langer leven.
Maar dit impliceert ook een meer complexe zorgpathologie, met een hogere zorgkost.
De gewijzigde perceptie van het begrip gezondheid en het illusoire gezondheidsideaal leiden tot een toenemende vraag.
Mede ingevolge de toenemende commercialisering vergroot de gezondheidskloof tussen hoge en lage inkomensgroepen.
We staan dus voor de grote uitdaging te zoeken naar maatregelen die effectief besparen zonder evenwel de kwaliteit, de toegankelijkheid en de betaalbaarheid van de gezondheidszorg in het gedrang te brengen.
Inzake de financiering van de gezondheidszorgen is CDV voorstander van een begrotingsaanpak die er via een meerjarenplanning naar streeft een doel te bepalen dat zo nauw mogelijk aansluit bij de werkelijke en doelmatig overwogen behoeften van ons gezondheidszorgstelsel.
Hierbij wordt rekening gehouden met de impact van de epidemiologische en technologische evolutie;
de werkelijk te verwachten indexevolutie van de kostprijs van diensten (vb. lonen zorgpersoneel) en goederen (vb. hulp-en geneesmiddelen);
de door het verzekeringscomité aanvaarde en uitgewerkte voorstellen tot bijsturing van de reglementering
en de te verwachten evolutie van de verschillende inkomensbronnen.
Een eerste prioriteit is het behoud van een betaalbare en toegankelijke gezondheidszorg.
Die vereist ook een solidaire verzekering voor geneeskundige verzorging.
De op basis van objectieve medische behoeften als essentieel erkende zorg te behouden binnen een verplichte en solidair uit collectieve middelen gefinancierde ziektekostenverzekering.
Het totale aandeel van de patiënt (persoonlijke aandelen en/of supplementen) in de kosten van dit pakket mag niet verder toenemen.
Dit veronderstelt een correcte financiering van de zorgverleners, gebaseerd op objectieve en transparante criteria,
het stimuleren van de zorgverleners om de conventietarieven toe te passen,
en het ontmoedigen van commercialisering van de zorgsector.
Het wegwerken van de sociale ongelijkheid op het vlak van gezondheid is een complex project, dat de grenzen van de gezondheidszorg en de federale bevoegdheidssfeer overschrijdt.
Selectief sociaal corrigerende maatregelen zoals optimalisatie van de Maximumfactuur (MAF), het recht op verhoogde verzekeringstegemoetkoming en de sociale derdebetalersregeling zijn nodig opdat de mensen met de laagste inkomens en/of de grootste ziektekosten een tussenkomst op maat ontvangen, maar volstaan niet.
Gezondheidsbeleid betreft ook zaken als het optrekken van de zorgforfaits, een substantiële verbetering van de arbeidsongeschiktheids-en invaliditeitsuitkeringen , universele preventie, gezondheidsvoorlichting en –opvoeding, huisvesting, tewerkstellingsbeleid, arbeid, onderwijs, milieu….
We evalueren en optimaliseren de bestaande sociale correctiemaatregelen.
Waar mogelijk dienen verworven rechten automatisch te worden toegekend.
We hebben in het bijzonder aandacht voor de chronisch zieken.
En waar dat nodig is, worden samenwerkingsprotocols afgesloten over de verschillende beleidsdomeinen en –niveaus heen.
Een stappenplan op te stellen voor de verbetering van inkomens van mensen met een invaliditeitsuitkering.
Prioriteit gaat hierbij naar een koppeling aan de welvaart, een verhoging van de minimumuitkeringen en de toekenning van een uitkering gezinshoofd aan gezinnen met twee invalide personen.
CDV wil ook een wettelijk kader scheppen opdat arbeidsongeschikten op basis van hun mogelijkheden, via opleiding en begeleiding, actief kunnen zijn op de arbeidsmarkt.
Ook de inhaalpremie voor invaliden willen we versterken.
Voor CDV is er nood aan een optimale afstemming van bevoegdheden en beleidslijnen tussen federale en gemeenschapsoverheden.
Een coherent beleid veronderstelt een reeks maatregelen waardoor het beleid van zowel de federale overheid als van de Gemeenschappen wederzijds wordt ondersteund en versterkt.
Een beter gestructureerd overleg op te zetten in het kader van bestaande of op te richten overlegorganen of organen inzake gezondheidszorg, waarbinnen de gemeenschappelijke behoeftenanalyses, gezamenlijke samenwerkingsinitiatieven en financiële implicaties nader vorm krijgen.
Een geïntegreerd ouderenbeleid vorm te geven, waarbij specifieke instrumentele en financiële bevoegdheden worden herschikt met het oog op een versterking van de kwaliteit van de zorg als van de nodige infrastructuur en diensten voor ouderen.
Het financieringsbeleid inzake de infrastructuur van de verzorgingsinstellingen, zonder dat er verschillen zijn voor de individuele patiënt.
Een herschikking door te voeren van bevoegdheden in het kader van een homogenisering van het normerings-, uitvoerings-en preventiebeleid inzake aspecten van de gezondheidszorg.
Tot een betere afstemming te komen van de wetgeving met betrekking tot het beleid inzake medische hulpmiddelen voor personen met een handicap.
Communautarisering betekent niet dat de interpersoonlijke solidariteit tussen de Belgische burgers doorbroken of uitgehold wordt.
De solidariteit zal echter op transparante en omkeerbare wijze georganiseerd worden en de betrokken Gemeenschappen ook responsabiliseren.
CDV wil ons zorgmodel veilig stellen in de Europese context van de patiëntenmobiliteit, het recht van vestiging en vrijheid van dienstverlening van zorgaanbieders en de uitbouw van de interne markt in het algemeen.
Ons uitgangspunt is daarbij dat elke lidstaat bevoegd blijft voor beslissingen over de organisatie, het beheer, de verstrekking en de financiering van zijn zorgstelsel.
Een volgende prioriteit is het verzekeren van kwaliteitsvolle gezondheidszorg.
De tekorten in het aanbod van zorg en in de verzekerbaarheid van gezondheidsrisico’s te laten aanvullen door commerciële initiatieven, enkel op voorwaarde dat zij dit doen op een kwalitatieve wijze.
Met respect voor erkennings-en kwaliteitsnormen, planning en programmatie, met een verbod op uitsluiten van zorg, met een engagement voor continuïteit van zorg, onder toezicht van de overheid en tegen een verantwoorde prijs.
Te werken aan een goed uitgebouwd E-health platform voor het beheer en de uitwisseling van informatie over de gezondheid van de patiënt,
mits de privacy en het medisch geheim voldoende worden gerespecteerd.
Dit is een belangrijke hefboom voor meer kwaliteit.
De verdere uitbouw dient te gebeuren in overeenstemming met de bestaande afspraken tussen de federale overheid en de regio's.
Dringend werk te maken van een accreditering van de ziekenhuizen op basis van kwaliteitsindicatoren.
Kwaliteitscontrole is quasi onbestaande in ons land, en België beschikt niet over een accrediteringssysteem die naam waardig.
Dit systeem moet vervolgens (op aangepaste wijze) worden ingevoerd ten overstaan van andere instellingen en zorgverleners.
De grijze zone op het gebied van expertise en erkenning van centra voor plastische ingrepen aan te pakken.
Te investeren in patiëntveiligheid.
Maar ook de weerbaarheid van de patiënt zelf te versterken.
Een evaluatie van de wet op de patiëntenrechten is nodig.
De wet betreffende de vergoeding van schade als gevolg van gezondheidszorg dient zo snel mogelijk in werking te treden.
Bijzondere aandacht te hebben voor een kwaliteitsvolle begeleiding van mensen in hun laatste levensfase.
Het correct uitvoeren van de regels van de verplichte verzekering is essentieel om de in solidariteit bijeengebrachte middelen optimaal te kunnen aanwenden, om misbruiken en onterecht hoge onkosten te elimineren.
Dit is ook essentieel om het maatschappelijk vertrouwen in ons systeem te behouden.
Alle partners zullen hierin hun verantwoordelijkheid moeten oppakken.
Wat de therapeutische vrijheid van de zorgverleners betreft, praktijkverschillen die niet gewettigd worden door verschillen in patiëntenpopulatie bij te sturen of, als dat niet lukt, te sanctioneren.
De toepassing van uniforme richtlijnen, klinische paden en een meer forfaitaire financiering kunnen hier zeer veel besparen, zonder enige afbreuk te doen aan de toegankelijkheid of de kwaliteit van de zorg.
De impact van de toenemende medicalisering op de vraag naar zorg tegen te gaan door het integreren van patiëntenvoorlichting in de zorgaanpak,
en door het geven van objectieve gezondheidsvoorlichting.
De algemene invoering van een elektronisch en gedeeld medisch patiëntendossier is hierbij een belangrijk instrument.
De financiële verantwoordelijkheid van de ziekenfondsen te verdiepen.
Anderzijds moeten de ziekenfondsen kunnen beschikken over individuele instrumenten voor uitgavenbeheersing (mogelijkheid tot selectief contracteren, premiedifferentiatie, …).
Ziekenfondsen moeten gestimuleerd worden om te controleren.
In het stelsel van de referentieterugbetaling het beleid van ‘goedkope’ geneesmiddelen voort te zetten, niet alleen voor de generische geneesmiddelen, maar ook voor de specialiteiten.
De bestaande minimum voorschrijfpercentages van artsen voor goedkopere geneesmiddelen (quota) te actualiseren.
Apothekers het recht te geven om een generisch geneesmiddel af te leveren, tenzij de voorschrijvende arts het uitdrukkelijk heeft verboden.
Het globaal overlegmodel tussen de overheden en de farmaceutische sector voor te zetten en nog verder te ontwikkelen.
Verder te gaan met het verbod sinds 1 januari 2010 van kamersupplementen verboden tweepersoonskamer.
Ook ereloonsupplementen dienen te worden verboden in twee-en meerpersoonskamers en begrensd in eenpersoonskamers
Binnen de financiering multidisciplinariteit en geïntegreerde werking binnen de ziekenhuizen nadrukkelijk aan te moedigen.
Hierbij moet aandacht gaan naar de uitbouw van een goede sociale bescherming voor de betrokken zorgverstrekkers.
We maken werk van een harmonisering van de exploitatievoorwaarden van private en openbare ziekenhuizen.
Specifieke universitaire functies worden op een adequate wijze gefinancierd.
Er zijn ook verdere stappen nodig op het vlak van het aanbod en de rationalisering van de zorg.
Werk te maken van een correcte planning van het medisch aanbod, en dit op alle vlakken (aantal zorgverleners, infrastructuur, zorgprogramma's...).
Belangrijke instrumenten hierbij zijn de contingentering en een operationeel kadaster van de gezondheidsberoepen.
Een bijzondere inspanning moet geleverd worden om het zorgaanbod in de geestelijke gezondheidszorg beter aan te passen aan de noden, in het bijzonder wat de dringende psychiatrische hulp betreft.
De inspanningen om zorgberoepen aantrekkelijk(er) te maken, voort te zetten.
Knelpuntberoepen aantrekkelijker te maken door een verdere herijking van de nomenclatuur.
Het intramurale aanbod, dat thans in te grote mate toegespitst op acute zorg (cure), moet gedeeltelijk worden omgebogen naar structuren die tegemoet komen aan de toenemende vraag naar langdurige verzorging van ongeneeslijke en chronische patiënten en ouderen (care).
Daarnaast is er nood aan een extramurale en transmurale infrastructuur die moet toelaten dat de groeiende groep zorgafhankelijke patiënten zo lang mogelijk thuis te verzorgen.
De verschillende zorgniveaus moeten zo naadloos mogelijk samenwerken.
Bijzondere aandacht moet besteed worden aan de mantelzorg.
Een betere samenwerking voor langdurige zorg tussen de relevante actoren (thuiszorg, woonzorgcentra, centra voor kortverblijf, assistentiewoningen, herstelverblijven, ziekenhuizen, huisartsen, apothekers) te stimuleren.
Om uitstekende zorg mogelijk te maken is een goede opvolging en een correcte doorverwijzing cruciaal.
We nemen de nodige initiatieven om deze samenwerking te faciliteren.
De werkingssfeer van zorgtrajecten uit te breiden tot andere chronische aandoeningen
en te onderzoeken of ook andere zorgverleners kunnen worden betrokken bij dit model.
Het afstemmen van het aanbod op de reële zorgbehoeften vraagt een aanpassing van de huidige financiering per prestatie
en een taakverdeling tussen instellingen om geen oneerlijke concurrentie te creëren.
Te streven naar doelmatige zorg.
We moeten onze beperkte middelen besteden aan initiatieven die het meest gezondheidswinst opleveren.
Het in onze gezondheidszorg gehanteerde beslissingsmodel draait nog te veel in de dimensies “werkzaamheid” en “doeltreffendheid”, en te weinig in de dimensie “doelmatigheid”.
Dat resulteert in het terugbetalen van verstrekkingen die op zich wel effectief zijn in omstandigheden waar ze niet efficiënt zijn.
We moeten meer werken met het formuleren van harde en meetbare doelstellingen, het meten van zorginput en-output, het aanmoedigen van doelmatigheid en het ontmoedigen van vertrekkingen die niet kosten -effectief zijn (exclusiecriteria, schaaleffecten, …).
Te streven naar een correcte prijszetting.
Prijszetting is in deze sector zelden of nooit het gevolg van een transparante kostencalculatie.
Dit geldt niet alleen voor geneesmiddelen en andere medische verbruiksgoederen (implantaten, rolwagens, prothesen en orthesen…) maar ook voor dienstverlening (dagprijs in de instellingen, honoraria, …).
Er moet meer gebruik gemaakt worden van een goed uitgebouwd systeem van kostencalculatie.
Dat kan op korte termijn reeds van pas komen in het kader van de onderhandelingen over het sociaal akkoord 2011 – 2015 voor het personeel van de social profit sector.
Een meer performant controlesysteem uit te bouwen.
CDV wil de keuzes van mensen voor een gelukkig leven steunen en versterken: Mensen moeten kunnen kiezen en zorgen voor elkaar, voor kinderen, voor een gezin.
Kiezen voor een gezin is maatschappelijk een waardevolle keuze.
Investeren in kinderen is kapitaal dat aangewend wordt om de toekomstige samenleving een maximale kans op slagen te bieden.
Vanuit de principes van solidariteit met gezinnen en gelijke kansen voor kinderen, moeten we duidelijke beleidskeuzes maken en de draagkracht van gezinnen blijven ondersteunen.
De welvaart voor onze gezinnen, kinderen en kleinkinderen veilig stellen, hun kansen op werk gaaf houden, hun pensioen verzekeren.
Want onze gezinnen zijn de toekomst, de hoekstenen van onze samenleving.
Zij verzekeren op termijn mee de welvaart van álle gezinnen.
Onze samenleving en de gezinnen daarin zijn altijd in ontwikkeling.
De laatste decennia merken we een belangrijke evolutie: het aantal echtscheidingen stijgt sterk, het aantal wettelijke huwelijken neemt af, gezinnen tellen minder kinderen en nieuwe gezinsvormen ontstaan zoals het ongehuwd samenwonen, eenoudergezinnen, nieuw samengestelde gezinnen, holebi-gezinnen of meergeneratiegezinnen.
Ondanks alle veranderingen, de nieuwe en diverse vormen die gezinnen aannemen, blijven zij één van de belangrijkste hoekstenen van sociale integratie in onze samenleving.
CDV waardeert en investeert in mensen die tijd maken voor elkaar!
De combinatie van gezin, werk, vrije tijd, engagement wil CDV leefbaar maken.
En dit aangepast aan de gezinsfase.
De overheid kan echter niet alles opvangen, “Tijd moet je ook maken”.
Mensen moeten ook zelf keuzes maken hoeveel tijd ze waarvoor willen vrijmaken.
Alle gezinsvormen moeten op hun eigen manier een aangename en haalbare balans kunnen vinden om dat alles te combineren.
Een geborgen (t)huis voor eenieder is het uitgangspunt van CDV.
Een kind heeft recht op verzorging, veiligheid en een goede opvoeding.
Elk kind moet worden behandeld met respect voor zijn persoon en zijn eigenheid, ook al heeft het bijkomende zorgen nodig en is de organisatie van het gezinsleven door bijkomende zorg complex en ingewikkeld.
Het gezin moet een veilige en geborgen thuishaven kunnen zijn.
Dit geldt niet alleen voor de kinderen, maar voor elke partner, elk lid binnen het gezin.
De koopkracht van gezinnen te versterken
en zeker voor de meest kwetsbaren.
Kinderarmoede moet we uit onze maatschappij bannen.
De kinderbijslag blijft daartoe een belangrijk instrument.
CDV wil de kinderbijslag als recht van het kind verder versterken.
De dekkingsgraad van de kosten moet verbeteren.
Dit kan door de welvaartsaanpassing, verdere stappen in de richting van een 13de maand kinderbijslag, gelijkschakeling kinderbijslag zelfstandigen met het algemeen stelsel.
Bijzondere aandacht moet gaan naar de meest kwetsbare groepen zoals alleenstaanden, mensen in armoede, zorgbehoevenden, ouderen,…
Werk te maken van eenvormige procedures en optimale en menswaardige begeleiding inzake schuldbemiddeling.
De kinderbijslag mag niet meegerekend worden bij schuldafbouw.
De prijs van de liefde, waarbij invalide gezinshoofden hun statuut van gezinshoofd verliezen zodra het inkomen van hun partner een bepaald plafond overschrijdt, verder te verminderen.
Rekening te houden met de toenemende diversiteit aan gezinssamenstellingen en de veranderingen in het denkbeeld over gezin en levensloop.
De sociale wetgeving en de sociale zekerheid moeten aangepast worden aan de nieuwe gezinsvormen.
De onderhoudsplicht waarbij mensen belast worden volgens hun draagkracht te behouden.
Familiale solidariteit is een basiswaarde voor CDV als gezinspartij.
CDV wil meer uniformiteit in de lokale toepassing van de wetgeving
en de discriminatie tussen gehuwden en samenwonenden wegwerken.
Mensen die een zorgbehoevend familielid onderdak bieden volop te steunen.
CDV wil de negatieve gevolgen die hieraan verbonden zijn, onder andere bestaansmiddelen onderzoek en de toekenning van sociale rechten, wegwerken.
De dienstverlening en een optimalisering van de procedure van invorderingen te verbeteren, gezien het aantal achterstallen op onderhoudsgelden sneller toeneemt dan de invorderingen.
De mantelzorger onze ondersteuning en waardering, die ze verdienden, te geven.
Zij zijn de verpersoonlijking van een warme en zorgdragende samenleving.
CDV wil een kwaliteitsvolle balans tussen gezin, arbeid en zorg mogelijk maken.
Hiervoor wil CDV een meersporenbeleid voeren.
Mensen moeten zelf kunnen kiezen hoe zij de balans tussen hun professioneel en gezinsleven het best invullen
Bestaande verlofstelsels te versterken met prioriteit voor periodes in functie van het gezin en zorg.
Het advies van de Nationale Arbeidsraad (NAR) kan als leidraad dienen voor een evaluatie.
Deeltijds opname van verloven te stimuleren zodat de band met de arbeidsmarkt behouden blijft en latere herintrede vergemakkelijkt.
Werknemers moeten in akkoord met de werkgever op een flexibele manier kunnen over-en terugschakelen naar en van een grote deeltijdbaan die overeenkomt met 4/5de tewerkstelling.
Een gezinsvriendelijke tewerkstelling en gezinsvriendelijke arbeidstijden te stimuleren door de mogelijkheden tot flexibiliteit, thuiswerk, telewerk en schoolbelcontracten te bevorderen, door gezinsvriendelijke bedrijfscultuur aan te moedigen, met respect voor de organisatorische capaciteit van ondernemingen (in het bijzonder KMO’s).
Mensen bewust hun loopbaan te laten plannen.
CDV wil hiervoor een Carrière Planningsysteem ontwikkelen.
Het sociaal statuut voor onthaalouders te realiseren, waarbij we evolueren naar een volwaardig werknemersstatuut.
De financiering van het systeem van dienstencheques veilig te stellen
en een evenwicht te zoeken tussen het succes en de vraag naar dienstencheques en de tewerkstelling in de sector.
We onderzoeken de herverdelende effecten.
Ook het bestrijden van oneigenlijk gebruik en misbruik is essentieel om het stelsel financierbaar te houden.
Gerichte maatregelen te nemen voor zelfstandigen moeders inzake combinatie gezin en arbeid.
De collectieve rustmomenten in de samenleving te behouden.
CDV pleit voor respect voor de zondagsrust.
CDV wil dat iedereen van een geborgen (t)huis kan genieten.
Gezinnen in complexe zorg-en moeilijke opvoedingssituaties willen we hiervoor extra ondersteuning bieden.
Positieve maatregelen op het vlak van vergunningen, premies en fiscaliteit om diverse vormen van zorgwonen voor gezinnen haalbaar te maken.
CDV wil eveneens een bestraffing via de berekening v/h kadastraal inkomen (KI) vermijden.
Ook zieke kinderen hebben behoefte aan hun ouders.
CDV pleit voor een arbeidsorganisatie waarbij ouders maximale kansen krijgen om hun kinderen zelf te verzorgen in periodes van ziekte.
We vragen een erkenning van de moeilijke situatie van ouders met doodgeboren kinderen.
Wonen moet voor alle gezinnen betaalbaar zijn.
CDV heeft specifiek aandacht voor de sociale huisvesting en wil het Vlaamse beleid hierin versterken.
Te pleiten voor een nultolerantie voor fysisch of psychisch geweld tegen kinderen, ouderen en partners.
We vragen de erkenning van de problematiek van ouderenmis(be)handeling.
De uitvoering van het Nationaal Actieplan tegen Partnergeweld wordt voortgezet, door duidelijke richtlijnen uit te vaardigen en te investeren in specifieke vorming van justitie, politie en hulpdiensten.
Om een efficiënt en effectief gezinsbeleid te voeren, is het beter dat de bevoegdheden zoveel mogelijk in één hand zitten.
De normerings-, uitvoerings-en financieringsbevoegdheid van het volledige gezinsbeleid integraal naar de deelstaten over te hevelen.
Door het overhevelen van onder andere de middelen van het Fonds voor Collectieve Uitrustingen en Diensten naar Vlaanderen kunnen alle beschikbare middelen efficiënter worden ingezet.
In België lopen 14,7% van de mensen een verhoogd armoederisico.
Dit zijn ongeveer 1,5 miljoen mensen, die met een inkomen moeten rondkomen dat onder de armoederisicodrempel ligt.
Voor CDV is het onaanvaardbaar dat mensen worden uitgesloten en niet in gelijke mate kunnen deelnemen aan het gangbare maatschappelijke leven.
Hier bovenop zijn het Europees Jaar voor de armoedebestrijding 2010;<U+F020>het Belgische voorzitterschap dat het punt kinderarmoede hoog op de Europese agenda zet;<U+F020>de crisis die extra hard aankomt voor mensen in of op de rand van de armoede, voor CDV stuwende krachten om de volgende jaren nog sterker in te zetten op een efficiënt armoedebeleid.
Een armoedebeleid moet verhinderen dat mensen in armoede terecht komen;
moet mensen er snel weer bovenop helpen
én moet generatiearmoede kunnen doorbreken.
Een evenwichtig armoedebeleid is afgestemd op de levenscontext van mensen;
het verenigt maatregelen
en versterkt het regionaal beleid op alle maatschappelijke domeinen;
integraal toepasbaar met aandacht voor kwetsbare groepen.
In 2008 bedroeg het armoederisico voor alleenstaande ouders 39,5% (waarvan meer dan 80% vrouwen), voor mensen zonder werk met kinderen 74,4%, voor werklozen 35%, voor ouderen 21%.
In nauwe samenwerking met de Gemeenschappen kan op alle domeinen tegelijkertijd armoede aangepakt worden.
Het federale beleid versterkt daarbij het Vlaamse beleid.
De krachten te bundelen via het permanente overleg tussen de regeringen inzake armoedebestrijding;
de afstemming van acties door de POD Maatschappelijke Integratie in relatie tot het OCMW-beleid;
samenwerking omtrent schuldbemiddeling.
Mensen in armoede nog meer te laten participeren bij het uitstippelen, uitvoeren en evalueren van het beleid verder uitbouwen.
Goedbedoelde maatregelen kunnen hun doel missen als ze niet afgestemd zijn op de situatie van mensen in armoede.
We willen de kwaliteit van het beleid verbeteren door hen van bij het begin bij het beleid te betrekken.
Na geslaagde experimenten de inschakeling van opgeleide ervaringsdeskundigen bij het beleid op een structurele wijze verder uit te bouwen.
Armoede te begrijpen als een multidimensioneel probleem.
We mogen het belang van een menswaardig inkomen in de strijd tegen armoede niet onderschatten.
Het leefloon moet een menswaardige bestaanszekere uitkering worden, waarbij we verder evolueren naar de armoededrempel (volgens de Europese norm), bepaald op 60% van het mediaan beschikbaar inkomen.
De sociale bescherming verder te versterken.
We stippelen een traject uit voor de verhoging van de vervangingsinkomens tot de armoededrempel (volgens de Europese norm).
De bijstandsuitkeringen, en het gewaarborgd minimum maandinkomen te koppelen aan de welvaart.
Deze welvaartsaanpassingen mogen niet resulteren in het verlies van andere sociale voordelen.
De automatische toekenning van bestaande sociale voordelen verder prioritair door te voeren.
Op alle beleidsmaatregelen een armoedetoets toe te passen om zogenoemde “Mattheuseffecten” weg te werken.
Werk is het beste middel tegen armoede.
We moeten oog hebben voor de kwetsbare groepen op de arbeidsmarkt.
Het aantal werkende armen neemt toe.
Zij kunnen op gezinsniveau onvoldoende inkomsten genereren om boven de armoededrempel te komen.
Sommigen kunnen de druk van onze maatschappij niet aan.
Voor hen moeten we investeren in jobs op maat.
Bij de activering van personen in armoede meer in te zetten op maatwerk en opvolging van alle domeinen (huisvesting, gezondheid, onderwijs…) vanuit de levenscontext van mensen.
Bestaande inactiviteitsvallen weg te werken door bijkomende sociale maatregelen tijdelijk te laten doorlopen als men werk vindt.
Op iets langere termijn worden sociale maatregelen verbonden aan het statuut van werkloosheids-of bijstandstrekker daarvan losgekoppeld.
Groeikansen te creëren voor de sociale economie en sociale tewerkstelling in nauwe samenwerking met Vlaanderen.
Met aandacht voor de doorstroming.
Goede hulpverlening op maat van zelfstandigen in moeilijkheden en gefailleerden aan te bieden, binnen de eigen bevoegdheden.
Een goede en gezonde (t)huis is de basis van alles.
Mensen in armoede wonen vaak in ongezonde woningen met heel wat gebreken.
De energiefacturen kunnen ze nog moeilijk betalen.
Uithuiszettingen bestaan nog steeds in onze samenleving.
De gestegen kosten van essentiële basisbehoeften zoals huisvesting, energie… hebben een impact op de kosten die kunnen uitgesteld worden.
Uit onderzoek blijkt dat 60% van de personen in armoede de kosten voor gezondheidszorg moeilijk of niet kunnen inpassen in hun huishoudbudget, en dat 17% de verzorging die zij nodig achten om financiële redenen uitstellen.
De gezondheidsverschillen tussen hoge en lage inkomensgroepen zijn allesbehalve weggewerkt.
Het risico op gezondheidsproblemen neemt toe naarmate men de sociale ladder afdaalt.
CDV wil het uitstellen van gezondheidszorgen tegengaan door de betaalbaarheid en de toegankelijkheid te verhogen.
De gezondheidskloof is een uitdaging voor de komende jaren.
Maatregelen te nemen in samenspraak met de Gemeenschappen om de thuisloosheid en dakloosheid in onze samenleving te verminderen en op structurele wijze te voorzien in de opvang van daklozen in noodsituaties (o.a.<U+F020>vrieskou).
De automatische toekenning van sociale tarieven verder uit te breiden.
De derdebetalersregeling in de gezondheidszorg verder uit te breiden en zoveel mogelijk te stimuleren.
De eerstelijnsgezondheidszorg is een effectieve en laagdrempelige schakel in de strijd tegen ongelijkheid en kan de uitgaven voor zorgverstrekking aan mensen in armoede beperken.
Deze eerstelijnsgezondheidszorg wil CDV verder versterken.
Het gebruik van het Globaal Medisch Dossier (GMD) verder te stimuleren en de werking ervan uitbreiden naar een instrument voor een efficiënte opvolging van patiënten.
De sociale correctiemaatregelen (maximumfactuur, derdebetalersregeling, OMNIO) te evalueren en optimaliseren.
Een stringent beleid inzake ereloon-supplementen te voeren
en een kader met de farmaceutische sector te onderhandelen teneinde afspraken te maken over evolutie in de kostprijs van geneesmiddelen.
Overdreven schulden drijven mensen in armoede of houden ze erin.
Door de recente herziening van de wet op het consumentenkrediet worden consumenten beter geïnformeerd en beschermd tegen overmatige schuldenlast, bedrieglijke praktijken en misleidende reclame.
Het aantal personen met minstens één achterstallige terugbetaling van een lening is sinds het najaar van 2008 met 5% gestegen.
De strijd tegen overmatige schuldenlast op te voeren, met prioriteit voor de volgende zaken: verhogen van de controle op misleidende reclame en commerciële praktijken,
beperking van het aantal kredietopeningen,
versterken van het Vlaamse preventiebeleid (preventiecampagnes in scholen en in verenigingen van armen),
de procedure schuldbemiddeling optimaliseren,
een kwalitatieve en uniforme opleiding voor schuldbemiddelaars installeren.
De reclameregels voor hypothecair en consumentenkrediet even streng te maken.
Kredietreclame toegespitst op mensen die zich reeds in financieel slechte papieren bevinden kan volgens CDV niet door de beugel.
Het hypothecaire krediet moet binnen een even streng wettelijk kader als consumentenkrediet vallen, o.m. inzake informatie-, raadgevings-en voorzichtigheidsplicht van de kredietgever.
De kinderbijslag niet mee te rekenen bij het inkomen voor het afbouwen van schuldenlast van een gezin.
Een armoedebestrijdingsbeleid moet oog hebben voor de verschillende kwetsbare groepen, waaronder kinderen, werklozen, ouderen, eenoudergezinnen, allochtonen, chronisch zieken, personen met een handicap, daklozen...
Ook voor minder gekende vormen van inkomensarmoede moeten we aandacht hebben.
CDV wil een beleid uitstippelen waarbij ook landbouw-en plattelandsarmoede, armoede bij werkenden (werknemers en zelfstandigen) worden aangepakt en dat de sociale initiatieven hieromtrent ondersteund.
De faillissementsverzekering te evalueren en optimaliseren.
Een vorm van outplacement aan te bieden aan een ondernemer die vanaf zijn of haar 45ste de bedrijfsactiviteiten moet afbouwen.
Een soepelere regeling in te stellen om intresten kwijt te schelden wanneer een zelfstandige met zijn sociaalverzekeringsfonds achterstallige bijdragen met behulp van een afbetalingsplan vereffent.
Zelfstandigen met achterstallige sociale bijdragen het recht op kinderbijslag te laten behouden.
De termijn voor indiening van een vrijstellingsaanvraag bij de Commissie voor Vrijstelling van Bijdragen te verlengen, zodat de periode waarop de vrijstelling betrekking kan hebben aanzienlijk wordt uitgebreid.
De periodes van zelfstandige activiteit waarvoor kwijtschelding van sociale bijdragen werden verkregen, mogen niet meer leiden tot pensioenverlies.
Die vrijgestelde periodes dienen in aanmerking te komen voor de pensioenberekening, minstens voor een welbepaald aantal loopbaanjaren.
De overheid moet haar wetten overal op dezelfde manier doen naleven.
Of je nu Vlaming, Waal of Brusselaar bent, het mag in de ogen van fiscus en sociale inspectie geen verschil maken.
Ook dat is een kwestie van gelijkheid en rechtvaardigheid.
In de voorbije legislatuur werd in opdracht van de regering een analyse uitgevoerd in verband met de eenvormige toepassing van de fiscale en sociale wetgeving.
De verschillende fiscale en sociale inspectiediensten van de federale overheid werden doorgelicht.
Meer concreet gaat het om alle inspectiediensten van de Federale Overheidsdienst (FOD) Financiën, de FOD Werkgelegenheid, Arbeid en Sociaal Overleg, de FOD Sociale Zekerheid, de Rijksdienst voor Arbeidsvoorziening, de Rijksdienst voor Sociale Zekerheid, de Sociale Inlichtingen en Opsporingsdienst, het Rijksinstituut voor de Sociale Verzekeringen der Zelfstandigen en de Rijksdienst voor Ziekte-en Invaliditeitsverzekering.
Uit de doorlichting van de controle-, de innings-en de invorderingsactiviteiten van de fiscus in de vennootschapsbelasting bleek bijv. dat er nog heel wat werk voor de boeg is op het vlak van enerzijds de efficiënte toewijzing van de personeelsmiddelen tussen de diverse entiteiten en diensten uitgaande van een objectief vastgestelde werklast voor elk van deze entiteiten en diensten
en anderzijds van een grotere en betere centrale sturing van de controles.
Dit moet ertoe leiden dat alle belastingplichtigen, ondernemingen en rechthebbenden met eenzelfde risicoprofiel ook op eenzelfde manier worden gecontroleerd.
Ook een volgehouden strijd tegen de fiscale en sociale fraude is een kwestie van rechtvaardigheid.
Wie fraudeert, pleegt diefstal tegen andere mensen in de samenleving.
Fraude bestrijden is de beste remedie tegen een verhoging van de fiscaliteit en van de parafiscaliteit.
De inkomsten die de strijd tegen de fraude genereert, zijn inkomsten die de overheid niet meer met lastenverhogingen moet zien binnen te halen.
Het is en blijft de taak van elke minister om de fraude in zijn bevoegdheidsdomein aan te pakken.
In de regering werd de staatssecretaris voor de Coördinatie van de fraudebestrijding belast met de taak om tot een samenwerking te komen tussen alle betrokken ministers en zo te komen tot een coherente, geïntegreerde totaalaanpak van de fraude.
In de voorbije 2 jaar werden twee actieplannen opgemaakt.
Het eerste actieplan (2008-2009) vertrok vanuit gegevensuitwisseling als centrale basisvoorwaarde voor een efficiënte fraudebestrijding.
De actiepunten bestrijken de hele keten van de fraudebestrijding.
Ze gaan van een betere preventie en detectie over een strengere controle tot een efficiënter vervolgingsbeleid en afdoende bestraffing.
Dit alles, zo was het uitgangspunt, moest gerealiseerd worden zonder nieuwe instellingen op te richten.
Het plan streefde naar een maximale betrokkenheid van de bestaande actoren en, waar nodig, naar een aanpassing van de bestaande structuren.
Het tweede, nog lopende actieplan (2009-2010), gaat uit van dezelfde methodiek en benadering maar legt hierbij andere klemtonen.
Net als bij het eerste actieplan wordt de focus gelegd op gegevensuitwisseling als basisvoorwaarde voor een effectieve fraudebestrijding.
Maar terwijl het eerste plan zich beperkte tot het federale niveau, heeft het tweede actieplan ook oog voor de regionale en internationale samenwerking en voor de fraude in de gezondheidszorgen.
Hiernaast werd met het actieplan 2009-2010 kort op de bal gespeeld door een antwoord te bieden op nieuw opduikende fraudefenomenen, zoals carrousels met valse sollicitatiebewijzen.
Het eerste actieplan bevatte 58 actiepunten, het tweede 50 actiepunten.
Het eerste actieplan werd intussen voor ongeveer drie kwart gerealiseerd.
Ook het laatste kwart moet nog worden uitgevoerd.
Wat de uitvoering van het tweede actieplan betreft, kan worden gesteld dat thans 30 % werd gerealiseerd.
Het is van groot belang dat de uitvoering van deze actieplannen verder kan worden opgevolgd
en dat de coördinatie in de strijd tegen de fraude verzekerd wordt.
Verder werk te maken van de gelijke naleving van wetten en regels.
De coördinatie van de strijd tegen de fiscale en sociale fraude hoog op de agenda te houden.
In de vorige legislatuur is in overvloed het bewijs geleverd dat dit tot resultaten leidt.
Voor die strijd ook extra wapens ter beschikking te stellen.
Het opnemen van de huiszoeking in de lijst van onderzoeksmaatregelen bij het mini-gerechtelijk onderzoek zal meer daadkracht bieden aan de onderzoekers.
Door het gebruik van de minnelijke schikking toe te staan over de hele duur van het gerechtelijk onderzoek zal o.m. de werkdruk op de rechtbanken verlichten.
Voor CDV is het essentieel dat fraudeurs ook financieel geraakt worden en dat de schatkist en het stelsel van de sociale zekerheid worden vergoed voor de gederfde inkomsten.
Voor CDV stopt solidariteit niet aan de landsgrenzen.
Voor heel wat landen wordt het almaar moeilijker aansluiting te vinden of te behouden met de snel globaliserende wereld.
De kloof tussen arm en rijk in de wereld neemt toe, wat ethisch onaanvaardbaar en politiek onhoudbaar is.
Waar menselijke waardigheid wordt geschonden, waar culturele diversiteit wordt vernietigd en vooral waar armen het slachtoffer worden van processen waarop zij geen vat hebben, kan de christendemocratie niet afzijdig blijven.
Vanuit het solidariteit-en rechtvaardigheidsbeginsel is het de individuele verantwoordelijkheid van elkeen om die ongelijkheid te bestrijden.
Het gezegde dat de beschaving van een land kan worden afgemeten aan de manier waarop het met de zwaksten in de samenleving omgaat, is ook op ontwikkelingssamenwerking van toepassing.
Ontwikkelingssamenwerking is meer dan hulp alleen en dient de zuivere armoedebestrijding te overstijgen door zich te richten op het dichten van de kloof.
Het gaat over economische groei en verdeling, over arbeidsomstandigheden en waardig werk, over onderwijs, over gezondheidszorg, over gender en reproductieve rechten, over gelijke kansen, over cultuur, over leefmilieu, klimaat en duurzame ontwikkeling, en niet te vergeten over goed bestuur, sociale bescherming, mensenrechten en democratie.
De gevolgen van de financiële crisis wegen zwaar door: meer dan 100 miljoen mensen extra uit de armste landen worden nog verder in de ellende geduwd.
De inkomsten uit grondstoffen dalen, de economische groei stagneert en de hulp van een aantal rijke landen neemt af, kortom de mazen van het vangnet vergroten.
Juist in tijden van crisis dient daarom meer geld naar arme landen te vloeien.
De internationale norm inzake besteding van 0,7% van het BNI aan officiële ontwikkelingshulp is hiervoor een praktische leidraad.
In 2009 besteedde België 0,55% van haar BNI aan ODA (official development aid), waarmee ons land de 6de plaats tussen de donoren bekleedt.
In 2010 zal België voor de eerste maal de 0,7%-norm effectief bereiken.
Sinds de regeringsdeelname van CDV in 2007 steeg het budget van ontwikkelingssamenwerking van ons land met liefst 75%.
De stijging van het budget voor ontwikkelingssamenwerking -drie jaar op rij en in tijden van financiële crisis-is een echte breuk met het beleid van de paarse regering.
Kwantiteit moet natuurlijk ook gepaard gaan met kwaliteit.
Anders schiet ontwikkelingssamenwerking haar doel voorbij.
CDV sluit zich aan bij de agenda van de zgn. Millennium Ontwikkelingsdoelstellingen van de VN die vooral focust op concrete problemen.
De uitdaging voor ons ontwikkelingsbeleid reikt echter verder en dient ook oog te hebben voor onderliggende factoren die armoede veroorzaken en duurzame ontwikkeling hypothekeren, zoals sociale ongelijkheid, mensenrechtenschendingen, de klimaatverandering, oneerlijke handel en conflicten.
De problematiek van fragiele staten wordt geïdentificeerd als belangrijkste rem op het behalen van de Millenniumdoelstellingen.
Dit noopt het Belgische ontwikkelingsbeleid tot fundamentele keuzes waarbij dient afgestemd op nationale agenda’s en het “ownership” van onze partners alsook op internationale en Europese initiatieven voor meer effectiviteit van de hulp.
Coherentie en doeltreffendheid kunnen slechts verbeteren indien alle actoren meer complementariteit en synergie in hun acties nastreven.
De specifieke rol van NGO’s en de rol van het middenveld dient hierbij onderlijnd.
Waardig werk.
Een beleid tegen de vervrouwelijking van de armoede en specifieke aandacht voor kinderen en kinderarbeid.
Een dynamisch, familiaal landbouwbeleid waarbij een belangrijke rol wordt weggelegd voor het Belgisch Fonds voor Voedselzekerheid.
Met een budget dat werd opgetrokken tot meer dan 250 miljoen euro willen de regering en het Parlement verder de strijd aangaan tegen de voedselonzekerheid in Sub-Sahara Afrika.
Partners hierbij zijn de Belgische Technische Coöperatie (BTC), de Belgische NGO’s en de multilaterale organisaties die focussen op voedselzekerheid.
Het verder zetten van de strijd tegen de zogenaamde armoedeziektes – Malaria, TBC, HIV/AIDS en anderen – en dit met speciale aandacht voor de toegang tot medicijnen en hieraan gekoppeld de kwaliteit van de medicijnen.
Speciale aandacht voor onderwijs, vorming en capaciteitsopbouw in het licht van zelfredzaamheid.
Het versterken van regionale integratie
en eerlijke internationale handel.
De toegang tot financiële diensten voor de bevolking in het Zuiden.
Het versterken van nationale belastingsystemen.
De bestrijding van corruptie als systeem en steun aan goed bestuur – hulp helpt als het bestuur deugt.
Het gebruik van innovatieve financieringsbronnen zoals e-ticketing waarvan een bedrag ten goede kan komen aan bijv. aidsbestrijding of de invoering van de Tobintaks door alle EU-lidstaten.
Verantwoorde financiering waarbij donoren en ontlenende landen elk hun verantwoordelijkheid opnemen.
Een rechtvaardige internationale klimaatfinanciering, alsook de daadwerkelijke afbouw van “papieren reducties” en een reële daling van de broeikasgassen.
De overdracht van de bevoegdheid voor de Belgische vertegenwoordiging bij de Wereldbank van de minister van Financiën naar de minister van Ontwikkelingssamenwerking.
De herziening van het beleid inzake biobrandstoffen ten bate van de tweede generatie biobrandstoffen (met andere biomassa dan voedselgewassen), en de aanboring van meerdere alternatieve energiebronnen.
De ondersteuning van de 4de pijler (private initiatieven) als Belgische partner in het ontwikkelingsbeleid.
Meer complementariteit en synergie tussen ontwikkelingsinterventies met bijzondere aandacht voor de NGO-werking waar deze comparatieve voordelen biedt.
Meer coherentie tussen de 3 D’s (diplomacy – defense – development), en bij uitbreiding tussen alle betrokken beleidsdepartementen.
De wereld mondialiseert tegen een ongelooflijk tempo.
De wereldwijde financiële en economische crisis heeft dit meer dan ooit voelbaar gemaakt in ons dagelijks leven.
Onze welvaartstaat is onder druk komen te staan.
Uitgangspunt voor de komende periode is dan ook het bewaren van onze jobs, onze concurrentiepositie en onze sociale bescherming tegen de achtergrond van de globalisering.
We gaan voor een maximale sociale bescherming van de Vlamingen.
Daarom bouwen we in de Vlaamse regering deze sociale bescherming uit met de zorgverzekering, hospitalisatieverzekering en aanvullende kindertoeslag.
Maar ook het beleid van de federale regering is aan de Vlaamse gezinnen, bedrijven, spaarders, … ten goede gekomen.
De komende staatshervorming moet dan ook gericht zijn op het veiligstellen van onze toekomstige welvaart.
Dit vereist de overheveling van sociaal-economische bevoegdheden
en het sterker responsabiliseren van de verschillende overheden.
Een overheid is immers maar een instrument om deze doelstelling te verwezenlijken.
We moeten daarom permanent en blijvend bereid zijn om de organisatie van onze staat te herdenken.
De problemen van de mensen zijn niet constant.
Ze evolueren onder invloed van wijzigingen in de samenleving: de vergrijzing, de mondialisering, …
De overheid moet zich dus ook aanpassen, anders slaagt ze er niet in om de juiste antwoorden te bieden.
Dit vereist ten eerste een efficiënte overheid.
Overheden moeten goed bestuurd worden.
Elke bestuurslaag verdient een efficiënte en effectieve organisatie, ook het Belgische niveau.
Daarom hebben we defensie hervormd, een nieuw gevangenissenplan goedgekeurd, de hervorming van justitie opgestart, het ambtenarenapparaat hervormd, de sociale en fiscale fraude aangepakt.
Er is geploegd en gezaaid.
Er kan door de volgende regering op verschillende beleidsdomeinen geoogst worden.
Een efficiënte en effectieve overheid richt zich ook op haar kerntaken en trekt zich terug uit die terreinen waarin ze de bevoegdheid van een ander niveau betreedt.
Om een overheid zo efficiënt en effectief mogelijk te organiseren, vertrekken we van het subsidiariteitsbeginsel.
Een taak moeten uitgevoerd op het niveau waar dat het efficiëntst kan.
Soms is dat de gemeente of de stad.
Denk maar aan de sociale bijstand via de OCMW’s.
Soms is dat het gewest of de gemeenschap.
Denk maar een grote openbare werken die de gemeentegrenzen overschrijden.
Soms is dat het federaal niveau, denk maar aan de organisatie van defensie.
En soms is een Europese of zelfs een wereldwijde aanpak nodig, bijv. in de strijd tegen de klimaatverandering.
Mensen liggen niet wakker van wie een probleem aanpakt, zolang het maar opgelost geraakt.
Een concreet voorbeeld van waar de organisatie beter kan, is de arbeidsmarkt: er zijn duidelijke verschillen aan beide kanten van de taalgrens.
Vlaanderen telt relatief veel oudere werklozen.
Wallonië relatief veel jeugdwerkloosheid.
Er is dus nood aan andere ingrepen.
Een “eenheidsaanpak” zal minder effectief zijn, en uitgaven veroorzaken waar die eigenlijk niet nodig zijn.
Zeker in tijden van budgettaire schaarste kunnen we ons dat niet permitteren.
Het subsidiariteitsprincipe moet ook asymmetrie op het federale niveau toelaten.
Ook voor federale beheersdepartementen zoals justitie moeten we kunnen werken met beheerscontracten (met financiële enveloppes) en samenwerkingsovereenkomsten die oog hebben voor de verschillende noden en behoeften.
Een tweede uitgangspunt is het streven naar homogene bevoegdheden.
Het is meestal niet verstandig om bevoegdheden te versnipperen.
Want dat resulteert in een verspilling van middelen.
Hetzij omdat maatregelen elkaar doorkruisen in plaats van te versterken.
Hetzij omdat het beste instrument om een doelstelling te bereiken net niet beschikbaar is.
Zo zijn bijv. nog een aantal aspecten van het wetenschapsbeleid georganiseerd op het federale niveau.
Het is aangewezen om deze toe te voegen aan de gewestelijke instrumenten.
Ten derde moet een overheid zich verantwoordelijk opstellen en zich verantwoordelijk voelen.
Een overheid moet de gevolgen van het eigen beleid voelen.
De positieve én de negatieve.
Om al deze redenen is het voor CDV duidelijk dat een volgende stap in de staatshervorming noodzakelijk is om de welvaart van alle Belgen veilig te stellen.
De staatshervorming is een belangrijke hefboom voor een beter beleid.
Om deze staatshervorming te realiseren willen we de dialoog aangaan, constructief maar vastberaden.
Het is voor ons essentieel dat er in het kader van deze regeringsvorming duidelijke afspraken gemaakt worden over de methodologie, de doelstellingen en de materies voor een verdere staatshervorming.
Maar hier is eerst en vooral voor nodig dat er wordt geïnvesteerd in een juist klimaat om deze dialoog aan te gaan.
Onze finaliteit voor deze staatshervorming blijft het confederaal model met het zwaartepunt naar de deelstaten en niet het separatisme.
We willen het land grondig hervormen, niet splitsen.
De vijf resoluties van het Vlaams parlement blijven hiervoor ons referentiekader.
En de hypotheek inzake Brussel-Halle-Vilvoorde moet gelicht worden via de splitsing van het kiesarrondissement.
Brussel, als Vlaamse, federale en Europese hoofdstad, heeft een belangrijke rol te vervullen in en voor ons land.
Waar Brussel het bindteken zou moeten zijn tussen de grote Gemeenschappen die België rijk is, is het vandaag vaak een splijtzwam.
In de feiten is de hoofdstedelijke rol ook te weinig uitgebouwd en richt Brussel zich te exclusief op zijn (belangrijke) internationale rol, los van België en van Vlaanderen.
Als hoofdstad, als tweetalige en meertalige stad en economisch centrum kan Brussel echter geen eiland, los van Vlaanderen en Wallonië, zijn.
Brussel en Vlaanderen hebben elkaar immers nodig aangezien zij een sociaal-economische belangengemeenschap vormen.
De Federale overheid, onder meer in het kader van het Beliris-Samenwerkingsakkoord aangaande de hoofdstedelijke en internationale rol van Brussel, meer aandacht te laten besteden aan de betrokkenheid van de beide grote Gemeenschappen bij de uitbouw van de hoofdstedelijke rol van Brussel.
Een structurele en constructieve samenwerking uit te bouwen tussen Brussel en Vlaanderen, die in ieders belang is.
Dit kan in de eerste plaats op het gebied van mobiliteit, openbaar vervoer, arbeidsbemiddeling en tewerkstelling, milieu, enz.
De toekomstige institutionele hervormingen in ons land moeten daarbij een kader scheppen waarbinnen Brussel en Vlaanderen, in wederzijds respect voor éénieders bevoegdheden en grondgebied, beter en structureler met elkaar (en de Federale Staat en Wallonië) kunnen samenwerken.
Daarbij moet er concrete gestalte gegeven worden aan de sociaal-economische belangengemeenschap Brussel-Vlaanderen.
De taalwetgeving, die essentieel tot doel heeft de correcte tweetalige dienstverlening in Brussel te verzekeren, is op het terrein vaak de facto uitgehold.
CDV vraagt daarom de toepassing van de taalwetgeving.
Het Brussels Hoofdstedelijk Gewest staat momenteel voor een aantal bijzondere uitdagingen, onder andere door de internationale rol van Brussel, de sterke aanwezigheid van daklozen en asielzoekers en enkele zware uitgaven voor infrastructuur en werking van het openbaar vervoer.
Het Brussels Hoofdstedelijk Gewest staat dan ook onder een sterke budgettaire druk, zodat, in het kader van een herziening van de Financieringswet, deze financieringsnoden van de hoofdstad in overweging moeten genomen worden.
Anderzijds verloopt actueel de besteding van de beschikbare middelen ook niet altijd efficiënt noch optimaal.
Brussel heeft daartoe nood aan een interne staatshervorming, waarbij een coherent beleid voor het hele stadgewest moet beoogd worden.
Het bestuur in Brussel te rationaliseren, met een overdracht van bevoegdheden van de gemeenten naar het Gewestelijk niveau, een betere samenwerking tussen de OCMW’s en één politiezone voor het gehele gewest.
Nu zijn de bevoegdheden én de middelen immers teveel versnipperd over tal van beleidsniveaus.
Meer coherentie van de bevoegdheidsverdeling moet daarbij leiden tot efficiënter beleid.
Dit is een essentiële tegenhanger van bijkomende financiering.
In het kader van een herziening van de Financieringswet te voorzien in een aangepaste financiering van de bijzondere lasten van de hoofdstedelijke en internationale rol van Brussel, gebaseerd op een objectieve evaluatie.
Zij moet tevens gekoppeld zijn aan de noodzakelijke interne hervorming van de Brusselse instellingen om te komen tot een beter bestuur voor het hele Brusselse stadsgewest en al zijn inwoners.
België heeft het crisisjaar 2009 afgesloten met een tekort op de begroting van 6% van het bbp.
Of zowat 20 miljard euro.
Daarmee deed België beter dan heel wat andere lidstaten van de Eurozone.
Ook onze schuld groeide minder snel aan.
Een deel van die aangroei is bovendien tijdelijk: wanneer we de kapitaalparticipaties in de banken terug verkopen, zal de schuld ogenblikkelijk terugvallen.
Toch is onze begrotingssituatie verre van comfortabel.
De Europese Raad heeft ons gevraagd om het tekort in 2012 te beperken tot 3% van het bbp.
Bijkomend heeft de Belgische regering zich geëngageerd om het evenwicht op de begroting in 2015 te herstellen.
Bij de opmaak van de begroting 2010-2011 werd een belangrijke stap gezet.
Daarmee reageert België sneller dan de meeste andere landen.
Over de volgende legislatuur zal ongeveer 4% van het bbp moeten worden vrijgemaakt om het begrotingstraject te respecteren.
Geen evidente opdracht.
Gegeven de reeds hoge lastendruk, zullen voornamelijk aan de uitgavenkant inspanningen moeten worden geleverd.
Maar het is ook geen onmogelijke opdracht.
We hebben ook geen keuze.
Hoe meer schuld we opbouwen, hoe meer de interestlasten op die schuld interen op de financiering van de kerntaken van de overheid.
De begroting op orde stellen is ook nodig om het vertrouwen binnen de Europese Unie en op de financiële markten te behouden.
Met CDV in de regering werd alvast een einde gesteld aan de begrotingstrucs uit de paarse periode.
Een pak doorgeschoven facturen, werden intussen volledig betaald.
Door de introductie van FEDCOM evolueerde de federale regering ook naar een modern financieel management.
Het traject naar een evenwicht in 2015 onverminderd te respecteren.
De inspanningen die geleverd moeten worden om dit evenwicht te bereiken over alle groepen in de samenleving en alle generaties te spreiden.
Iedereen in dit land is mee verantwoordelijk om de toekomst veilig te stellen.
Iedereen zal dus een inspanning moeten leveren, al geldt daarbij wel het principe dat de sterkste schouders de zwaarste lasten dragen.
Eerder dan ad hoc besparingen door te voeren, de inspanningen te koppelen aan een visie op de aanpak van de toekomstige uitdagingen, zoals bijvoorbeeld de vergrijzing, de klimaatsverandering, enz.
Transparante begrotingen op te stellen en geen beroep te doen op eenmalige operaties die achteraf een extra last leggen op de begroting.
In het kader van een grondige staatshervorming de begrotings-en financieringsstromen binnen België te evalueren en bij te sturen.
De fiscaliteit wordt steeds complexer waardoor niet alleen ongewenste neveneffecten ontstaan, maar vooral ook een situatie waarbij zelfs fiscalisten het noorden verliezen, laat staan dat de gewone belastingplichtige er nog iets van begrijpt.
In 1999 bedroeg het aantal codes op de aangifte personenbelasting 307, in 2010 zijn er al 707.
De fiscaliteit kan niet effectief zijn om het gedrag van mensen te sturen, als die mensen niet meer weten welke maatregelen allemaal bestaan.
Bovendien ontvangt de consument pas gemiddeld twee jaar na de investering het fiscale voordeel.
Vaak is de fiscale weg dan ook niet de meest efficiënte om mensen te motiveren.
Fiscale maatregelen geven bovendien vaak ook een hoger voordeel aan hoger inkomens.
Een belastingaftrek of –vermindering komt in vele gevallen dus niet tegemoet aan wie deze het best kan gebruiken.
In het kader van de vereenvoudiging alle aftrekposten, belastingverminderingen en belastingkredieten tegen het licht te houden.
Een maatregel die niet effectief of niet sociaal rechtvaardig is, wordt zo nodig geschrapt.
Het belastingvoordeel moet even groot zijn voor lage en hoge inkomens.
Fiscale stimuli binnen domeinen die behoren tot de bevoegdheid van de Gemeenschappen en Gewesten over te dragen.
Het gebruik van tax-on-web zo veel mogelijk te promoten.
De gegevens worden zoveel als mogelijk vooraf ingevuld.
De procedures van belastingheffing aan te passen aan de systemen van geïntegreerde gegevensverwerking.
Waar het kan wordt er geharmoniseerd en vereenvoudigd.
Tijdens de voorbije regeerperiode zijn een aantal belangrijke stappen gezet voor een meer eerlijke belastingheffing.
In die eerste plaats is dit gebeurd via de actieplannen van Staatssecretaris Carl Devlies.
Daarnaast zijn een aantal maatregelen genomen op wetgevend vlak: transversale gegevensuitwisseling binnen Financiën en verlenging van de aanslagtermijnen in geval van fraude.
Er is echter nog heel wat wetgevend werk nodig om een efficiënte heffing van de belastingen mogelijk te maken: herstel van de anti-misbruikbepaling,
invulling van de privacy-wetgeving bij de uitwisseling van de gegevens,
meer homogene procedureregels bij de diverse soorten belastingen.
De financiële crisis van 2008 heeft aangetoond dat er moet worden opgetreden tegen vluchtlanden en belastingparadijzen.
Dit gebeurt volledig volgens de strategie van de OESO waarbij de landen worden gecatalogeerd volgens de mate waarin ze bereid zijn aan andere landen gegevens mee te delen voor fiscale doeleinden, ook indien ze afkomstig zijn van banken en aanverwante instellingen.
België heeft ondertussen met 49 landen dergelijke akkoorden afgesloten.
Het is nogal evident dat we de genomen engagementen op dat vlak wederzijds nakomen.
Begin 2010 zijn we ook overgestapt op het uitwisselen van gegevens omtrent de roerende inkomsten in het kader van de Europese spaarrichtlijn.
Ten slotte toont de huidige euro-crisis dat de lidstaten drastische maatregelen moeten nemen tegen financiële speculanten.
Om al die redenen is het niet langer verantwoord om het fiscale bankgeheim verder aan te houden.
Het fiscale bankgeheim op te heffen.
Bankgegevens zouden mogen worden opgevraagd in het kader van de spaarrichtlijn, van de internationale gegevensuitwisseling en wanneer uit het onderzoek van een dossier concrete feiten duidelijk uitwijzen dat belastbare inkomsten niet zijn aangegeven.
Om in het laatste geval te vermijden dat er onrechtmatig gebruik wordt gemaakt van deze nieuwe onderzoeksbevoegdheid, wordt de opheffing van het bankgeheim best onderworpen aan een goedkeuring van een bevoegd ambtenaar (directeur).
Bovendien wil CDV de politiek verder zetten waarbij zoveel als mogelijk verdragen worden gesloten met andere landen en jurisdicties om fiscale gegevens uit te wisselen.
Tot een volledig transparante gegevensuitwisseling binnen de FOD Financiën te komen.
Deze dient te gebeuren via een kruispuntbank van fiscale gegevens en een koppeling met de kruispuntbank van de sociale zekerheid en KBO.
De privacy wordt gewaarborgd door een afscherming op basis van de effectief uitgeoefende functie en niet door de plaats in de organisatie.
Voor de privacywetgeving dient de FOD als één finaliteit te worden aanzien.
De publicatie van de KB’s eind 2009 over de nieuwe structuur van de FOD Financiën en de benoeming begin dit jaar van een nieuwe voorzitter, vormen een kentering in de neerwaartse spiraal waarin de FOD Financiën al meer dan een decennium zit.
De kentering moet worden omgezet in een positieve dynamiek die van de FOD terug een efficiënte organisatie maakt.
De hervorming waar jaren op papier aan gewerkt is, moet nu in praktijk worden gebracht: structuur, organisatie, de functies en bijhorende verloning voor de ambtenaren, de nieuwe werkmethodes en -processen, de technische middelen, enz.
Terug een efficiëntere werking uit te bouwen door een geheel van volgende maatregelen:
Vereenvoudiging van de fiscaliteit;
automatisering van de meeste massaverwerkingsprocessen;
uitvoeringsdiensten tot pure en volwaardige operationele diensten uitbouwen;
doorgedreven risico-analyse;
volledig transparante gegevensuitwisseling binnen de FOD Financiën;
een uitgebouwd performantiemanagement.
De gebeurtenissen van de voorbije jaren hebben nog maar eens aangetoond dat Justitie nood heeft aaneen grondige hervorming van zijn organisatie.
Justitie moet in het bijzonder aan efficiëntie winnen.
Zo moeten het beheer van de administratie engerechten, en de dienstverlening beter georganiseerd, de doorlooptijden moeten sneller en verbeterd.
De strafuitvoering dient daadwerkelijk te geschieden en te worden gewaarborgd.
Justitie moet meer middelen krijgen,
maar de middelen moeten op verantwoorde wijze wordenaangewend.
Daarom moeten we naar een verantwoordelijke organisatie.
Maar CDV wil deze middelen alleen maar toekennen wanneer Justitie wordt omgevormd naar eenmoderne organisatie, waar een daadwerkelijk beheer wordt ingesteld met degelijk opgeleide managersdie verantwoording kunnen en willen geven over de besteding der middelen.
De ministers van Justitie Jo Vandeurzen en Stefaan De Clerck hebben de hervorming van Justitie opgang gebracht.
Investeren in Justitie is geen luxe maar investeren in onze samenleving, in de vrijwaring van onzerechtstaat waar iedere burger recht op heeft.
Daarom stelt CDV voor om tot een gewaarborgde financiering van de voorgestelde maatregelen tekomen via een financieel meerjarenplan.
Enkel zo’n plan kan de garantie bieden dat de diversemaatregelen ook daadwerkelijk worden uitgevoerd.
De hervorming van justitie bestrijkt drie terreinen: de strafuitvoering, het gerechtelijk landschap en de informatisering.
Het straf-en strafuitvoeringsbeleid is het eerste luik.
Het vertrekt van de fase van het vooronderzoek in strafzaken en gaat verder over in de fase van de strafvordering door het Openbaar Ministerie, de straftoemeting door de rechter en eindigt met de effectieve uitvoering van de straf of maatregel.
Voor CDV blijft het noodzakelijk dat de overbevolking waarmee onze penitentiaire inrichtingen worden geconfronteerd, kordaat aangepakt wordt.
Daarom werd een actieplan uitgewerkt voor de strafuitvoering: het “Masterplan voor een gevangenisinfrastructuur in humane omstandigheden”.
Onmiddellijk na de goedkeuring van het plan werd gestart met de uitvoering ervan.
Verder moet er blijvende aandacht zijn voor de ganse problematiek van de strafuitvoering.
Het bestaande masterplan voor een gevangenisinfrastructuur in humane omstandigheden moet worden uitgevoerd
en er moet een bevoegdheidsherschikking komen tussen de Regie der Gebouwen en de FOD Justitie, met inbegrip van een herverdeling van de middelen.
Op ieder misdrijf moet een reactie volgen.
De opgelegde straf of maatregel moet effectief uitvoering krijgen.
De bevoegde instanties moeten ook hier verantwoordelijkheid nemen en verantwoording afleggen.
CDV wil een oplossing voor de effectieve uitvoering van straffen van 3 jaar of minder door het invoeren van een vorm van thuisdetentie die de uitvoering van gevangenisstraffen tot 6 maanden kan garanderen.
De wachtlijsten voor veroordeelden met een gevangenisstraf van 3 jaar of minder moeten worden weggewerkt door de uitbreiding van het huidige systeem elektronisch toezicht
en een reorganisatie van de voorbereiding van de strafuitvoering via een betere samenwerking met het Openbaar Ministerie.
Zowel binnen als buiten de strafinrichtingen vervullen de Gemeenschappen een belangrijke rol op het vlak van hulp-en dienstverlening, hetzij aan gedetineerden, hetzij aan niet-gedetineerden die justitiële voorwaarden in de samenleving naleven.
Er is nood aan een uniforme en coherente detentieplanning binnen de strafinrichtingen, zoals er absoluut nood is aan een uniforme en coherente uitbouw van een aanbod wat de verschillende strafuitvoeringsmodaliteiten betreft (naleving probatievoorwaarden, ontplooiing van initiatieven ten aanzien van specifieke doelgroepen zoals daders van seksueel geweld, druggebruikers en op het vlak van slachtofferzorg).
CDV is voorstander van een coherente aanpak en wenst daarover een globaal samenwerkingsovereenkomst met de Gemeenschappen
en een maximale overdracht van de dienstverlening binnen de penitentiaire inrichtingen naar de Gemeenschappen.
De gesloten centra voor voorlopige plaatsing van jonge delinquenten (De Grubbe in Everberg) daarentegen kunnen integraal worden overgedragen aan de Gemeenschappen zodat ook hier een coherente werking kan worden opgezet.
Dit centrum functioneert immers als een aanvulling op de gemeenschapsinstellingen.
Er is nood aan een uniforme en coherente detentieplanning binnen de strafinrichtingen, zoals er absoluut nood is aan een uniforme en coherente uitbouw van een aanbod wat de verschillende strafuitvoeringsmodaliteiten betreft (naleving probatievoorwaarden, ontplooiing van initiatieven ten aanzien van specifieke doelgroepen zoals daders van seksueel gewel, druggebruikers en op het vlak van slachtofferzorg).
Gelet op de grondwettelijke bevoegdheden van de Gemeenschappen op het vlak van de bijstand aan personen dient de uitvoering van de straf, zowel binnen een strafinrichting als buiten een strafinrichting overgedragen te worden aan de Gemeenschappen.
Met betrekking tot de niet-gedetineerde justitiabelen (mensen die door de rechter een begeleiding ofbehandeling worden opgelegd in plaats van een gevangenisstraf) vraagt CDV dat dit een bevoegdheidwordt van de gemeenschappen, waartoe ook de nodige middelen worden overgedragen.
CDV wenst ook overleg en samenwerking met Volksgezondheid voor de problematiek van degeïnterneerden inzake de opvang van geïnterneerden in het externe zorgcircuit, de exploitatie vanForensische Psychiatrische Centra in Gent en Antwerpen en de versnelde uitbouw binnen destrafinrichtingen van de zorgteams.
Een multidisciplinair samengestelde commissie ‘strafrecht’ moet werken aan een nieuw strafwetboek,dat nieuwe criminaliteitsfenomenen opneemt
en verouderde bepalingen en concepten schrapt.
Dezeaanpassing van het strafrecht aan de hedendaagse samenleving is absoluut vereist.
Daarom stelt CDV voor dat nu snel verder wordt gewerkt vanuit de nota “Straf-enstrafuitvoeringsbeleid” van Minister De Clerck.
Als tweede luik moet het hervormingsplan van Minister De Clerck “het gerechtelijk landschap: naar eennieuwe architectuur voor Justitie” bij voorrang en volledig worden uitgevoerd.
Centrale doelstellingenvan de hertekening van het gerechtelijk landschap zijn het verhogen van de kwaliteit, de effectiviteit, deefficiëntie en de flexibiliteit van de rechterlijke organisatie.
Dit moet onder meer gebeuren door hetherleiden van het aantal arrondissementen van 26 naar 17, meer management, specialisatie, mobiliteit,samenwerking, kwaliteitszorg en responsabilisering,
met voldoende garanties voor de jurisdictionelespecificiteit van de onderscheiden rechtscolleges en parketten
en de toegankelijkheid en nabijheid voorde rechtszoekende.
In dit kader pleit CDV voor een gespecialiseerde behandeling op het vlak van administratief recht,sport, milieu.
Op het niveau van het Hof van Beroep moet een marktregulator gecreëerd worden voorproblematieken inzake energie, financiën, ICT, mededinging.
Ook de mechanismen van arbitrage en bemiddeling moeten versterkt worden.
Bijzondere aandacht moet blijven gaan naar de professionalisering van het gerechtspersoneel.
De hervorming van het landschap moet gepaard gaan met een hervorming van het tuchtrecht voor demagistraten en bij uitbreiding voor de andere medewerkers van hoven en rechtbanken.
CDV wil datdit veranderingsproces in overleg tot stand komt en wil daarbij alle actoren uit het werkveld en desociale partners betrekken.
Daarom stelt CDV voor dat het gerechtelijk landschap dringend hervormd wordt om een optimaledienstverlening voor de burger te verzekeren.
Het derde luik van de zo noodzakelijke en lang gewenste hervorming van Justitie is de informatisering.
Ze is onlosmakelijk verbonden met de hervorming van het gerechtelijk landschap.
CDV wil hetopgestarte proces voor de informatisering van Justitie bij voorrang en versneld doorvoeren.
Eengeslaagde informatisering zorgt immers op zijn beurt voor meer efficiëntie in de organisatie, meertransparantie en betere dienstverlening.
CDV wil gaan voor een ingrijpende aanpak, zonder de continuïteit van de dienstverlening uit het oogte willen verliezen.
De dienstverlening vanuit justitie moet worden gegarandeerd ter ondersteuning vande huidige werkprocessen.
Een goede toepassing van videoconferenties kan tot aanzienlijkeefficiëntieverbetering leiden.
Om deze redenen moet maximaal worden ingezet op bestaande stabielesystemen binnen of buiten justitie.
Daarnaast moet een hervorming op gang die moet wordengerealiseerd via een gestructureerd stappenplan naar hervorming.
Daarom stelt CDV voor om de investeringen in informatica substantieel te verhogen.
CDV pleit eveneens voor de aanpassing van de overheidsprocedures inzake aanbesteding in de sector van ICT.
De korte afschrijvingsperiodes in ICT en de lange aanbestedingsprocedures hebben voor gevolg dat achter de technologische evoluties wordt aangehold.
Bovendien profiteert de overheid niet of slechts in beperkte mate van de natuurlijke kostprijsverlaging in de ICT-sector.
Er is ook nood aan de wil om een aantal wetgevingen aan te passen die toelaten efficiëntiewinsten te genereren via informatisering.
Zoals in de sector van de sociale zekerheid moet binnen Justitie daaraan voorrang worden verleend.
Betere vervolging en opsporing van misdrijven staat centraal voor CDV.
Misdrijven die geen gevolg krijgen zijn immers een bron van ergernis voor elke burger.
Het openbaar Ministerie moet terug naar zijn kerntaken: bij ernstige criminaliteit vervolgen,
en bij andere vormen van misdrijven bemiddelen tussen dader en slachtoffer.
Daarom stelt CDV voor om het strafrecht aan te passen aan de nieuwe uitdagingen.
CDV wil dat werk wordt gemaakt van aangepaste wetgeving waarbij de mogelijkheden van strafvervolging met nieuwe technieken worden toegelaten,
steeds met eerbiediging van de grondwettelijke rechten en vrijheden.
Zo moet er regelgevend worden opgetreden voor DNA – onderzoek, bijzondere opsporingstechnieken, de dataretentie, informaticacriminaliteit, bescherming van de getuigen, nieuwe vormen van afhandeling via minnelijke schikking, de raadkamer als vonnisgerecht, enz.
Maar ook de rechter moet een meer bemiddelende rol kunnen spelen.
Eerst en vooral om conflicten te ontmijnen.
CDV denkt onder meer aan de inschakeling van de vrederechter als beschermrechter bij sluimerende conflicten tussen mensen zoals spanningen binnen het gezin, tussen buren en overlast in de straat.
Door op vraag van partijen of het Openbaar Ministerie een oplossing voor te stellen, bemiddeling in te schakelen of tijdelijke bewarende maatregelen te nemen zoals een straatverbod, kan de vrederechter helpen vermijden dat een conflict escaleert.
Leeft men de voorgestelde maatregelen niet vrijwillig na, dan kan de rechter ze afdwingbaar maken.
Er zijn meer middelen voor deze vrederechter noodzakelijk.
Door de oprichting van de jeugd-en familierechtbank is het aangewezen eveneens de bevoegdheden van de vrederechter te herbekijken.
CDV wil de vrederechter een actievere rol laten spelen op het gebied van armoedebestrijding, onbekwaamheden, schuldbeheer en bemiddeling.
Daarom stelt CDV voor andere bevoegdheden aan de vrederechter toe te kennen om in te spelen op nieuwe uitdagingen.
Dat een wettelijke kader gecreëerd wordt om de DNA-profielen van inverdenkinggestelde personen en personen waartegen het parket de starfvordering uitoefent in zaken van seksueel geweld aan de NICC databank met DNA profielen toe te voegen.
Heel wat zaken komen immers niet tot een proces.
Door deze DNA-profielen toe te voegen kan de bewijsvoering voor deze zaken vergemakkelijken;
Dat veroordeelde pedofielen minder snel eerherstel kunnen aanvragen.
De termijn voor eerherstel moet worden opgetrokken naar minstens 15 jaar.
Op het type 2-uittreksel uit het strafregister, dat nodig is om in de jeugdsector aan de slag te gaan, moeten aanrandingen van de eerbaarheid of verkrachtingen van kinderen jonger dan 14 jaar, altijd vermeld worden.
In geval van recidive moet het recht op eerherstel levenslang worden afgenomen.;
Dat de strafmaat van verkrachting wordt opgetrokken tot hoger dan drie jaar om zo de voorwaardelijke invrijheidsstelling over te laten aan de strafuitvoeringsrechtbank .
Voor de benoeming van gerechtsdeurwaarders bestond al lang nood aan een objectief systeem van besluitvorming.
De bestaande adviesprocedure via de ministeriële omzendbrief volstaat echter niet om te komen tot een bevredigend resultaat.
Bovendien is er ook nood aan andere hervormingen binnen het ambt, onder meer wat betreft de toegang, de vervanging, de tucht, enz
Daarom stelt CDV voor om een grondige hervorming van het statuut van de gerechtsdeurwaarders door te voeren, zoals dat ook is gebeurd voor de magistratuur en het notariaat, waarbij de bevoegdheid voor voordrachten wordt toevertrouwd aan de Hoge raad voor de Justitie.
De problemen die zich stellen in Halle-Vilvoorde zijn van een gans andere aard dan die in een grootstad zoals Brussel.
Een splitsing van het gerechtelijke arrondissement Brussel-Halle-Vilvoorde is daarom noodzakelijk om een kwaliteitsvolle justitie te garanderen aan alle inwoners van dat arrondissement.
Elke persoon en elke duurzame relatie verdient rechtszekerheid.
Kwetsbare personen willen we beschermen en ondersteunen.
Elke persoon heeft ook rechten en plichten.
CDV wil speciale aandacht schenken aan de meest kwetsbare groepen.
Sommige mensen moeten vertegenwoordigd worden omdat ze dit niet volledig zelf kunnen.
Kinderen hebben ook rechten en plichten net als volwassenen.
Zij hebben nood aan bijzondere beschermingsmechanismen en zorg.
Meer en meer kinderen groeien op in nieuw samengestelde gezinnen of in twee gezinnen.
Ook hier moeten we aandacht aan besteden.
Waar kwetsbare mensen bescherming nodig hebben te zoeken naar het juiste evenwicht tussen de eerbied voor de autonomie en de bekwaamheden van mensen en de bescherming op maat van de betrokken personen.
Het uitgangspunt daarbij is dat de kwetsbare persoon zelf doet wat hij kan en beschermd wordt waar nodig.
CDV pleit voor de eenmaking van beschermingsstatuten waarbij het voorlopig bewind als basismodel fungeert.
CDV erkent de voordelen die verbonden zijn aan een private stichting om het vermogensbeheer over de generatiegrenzen heen mogelijk te maken.
CDV wil de problemen in verband met het ingebracht vermogen door de ouders en het erfdeel van kind met een handicap wegwerken.
De rechten van kinderen met een handicap is voor CDV het prioritaire uitgangspunt.
Naast een grondwettelijke erkenning te ijveren voor meer rechten voor alle kinderen in elke gerechtelijke procedure die hen raakt.
CDV wil het hoorrecht voor minderjarigen uniform maken en versterken.
Minderjarigen moeten zich ook zelf tot de rechter kunnen wenden als hun ouders niet optreden, bij conflicten of voor een verzoek tot omgangsrecht.
Een verblijfsregister in te voeren.
Hierdoor kan het kind wanneer het bij de andere ouder bij wie het niet in het bevolkingsregister is ingeschreven verblijft, genieten van de nog te bepalen voordelen die aan dit verblijfsregister gehecht worden.
Het huwelijk geeft nog altijd de grootste socio-economische bescherming en blijft de meest zekere samenlevingsvorm.
Tijdens hun relatie maken partners keuzes voor de organisatie van de zorgtaken in hun gezin.
Hierdoor komt een partner soms in een economisch kwetsbare positie terecht.
Meestal is dat de vrouw.
Bij een relatiebreuk komen ze vaak in de armoede terecht.
Vaak hebben ze ook nog de gezinslast bovenop.
CDV streeft naar rechtsbescherming voor alle duurzame relaties zonder onderscheid van aangenomen statuut.
Beide partners moeten samen de gevolgen van een relatiebreuk dragen.
De economisch zwakkere partner moet zowel na overlijden van de andere partner als na relatiebreuk beschermd en ondersteund worden.
De onderhoudsuitkering te objectiveren en verduidelijken voor de economisch zwakkere partner.
CDV wil dat deze onderhoudsuitkering de gelijkwaardige levensstandaard als norm gebruikt.
Naast de duur van het huwelijk ook andere elementen zoals leeftijd van de partners, de opname van zorgtaken ten voordele van de werkende partner en de gezondheidstoestand te laten mee spelen in de bepaling van de onderhoudsuitkering.
Daarom pleiten wij voor de mogelijkheid om een zorgtijd-overeenkomst in het huwelijkscontract op te nemen.
Daarin worden financiële afspraken gemaakt in geval van echtscheiding tijdens of na een tijdelijke onderbreking van de carrière (deeltijds of voltijds) door één van beide partners.
Ook bij beëindiging van een wettelijke en feitelijke langdurige en affectieve samenwoning een recht op onderhoudsgeld te openen voor de economisch zwakkere partner.
De mogelijkheid te voorzien een echtscheiding pas uit te spreken nadat een akkoord over maatregelen met betrekking tot de kinderen en de onderhoudsuitkering werd bereikt.
Zo wordt de economisch zwakkere partner beschermd.
De echtscheiding door onderlinge toestemming te stimuleren en op elk moment als vorm te kunnen aanwenden.
Wettelijk en feitelijk samenwonenden die zonder testament overlijden een voorbehouden erfdeel te verschaffen voor het vruchtgebruik van de gezinswoning en de huisraad.
Een recht op huur (medehuurderschap) in te voeren voor de wettelijk samenwonende en de feitelijk samenlevende bij relatiebreuk of overlijden van de partner die alleen de huurovereenkomst ondertekende.
Dit behoort tot het elementaire huisvestingsrecht.
Mensen die zorg opnemen voor kinderen van anderen te ondersteunen.
Zij moeten zich met de opvoeding kunnen bezighouden zonder zich zorgen te maken over de rechtszekerheid van hun handelen.
CDV zal de nodige fiscale en sociaal rechterlijke beslissingen nemen om, in overleg met de Gemeenschappen, voor pleegouders een duidelijk statuut uit te werken.
Ook voor de meeouders en de zorgouders willen we meer duidelijkheid creëren.
Familiale conflicten zijn verdeeld over verschillende rechters.
Die spreiding is nadelig voor de behandeling van zaken.
Voor eenzelfde situatie (bv. echtscheiding) dienen verschillende magistraten op grond van de bevoegdheidsregels en de vordering van partijen, verschillende aspecten te behandelen van eenzelfde zaak die vaak nochtans nauw verband houden met elkaar.
De procedures die toegepast worden voor deze verschillende rechters lopen uiteen, soms worden er beslissingen getroffen die elkaar tegenspreken.
Dit alles creëert verwarrende situaties en zijn bron voor nog meer leed.
Te evolueren naar één familierechter, bij voorkeur de vrederechter die als nabijheids-en verzoeningsrechter de meest aangewezen figuur is om op te treden als familierechter.
Op te schuiven naar een cultuur van bemiddeling in privaatrechtelijke geschillen.
Het conflictmodel moet opnieuw evolueren naar een oplossingsmodel.
De rechter moet een meer bemiddelende rol kunnen spelen.
Eerst en vooral om conflicten te ontmijnen.
CDV denkt onder meer aan de inschakeling van de vrederechter als beschermrechter bij sluimerende conflicten tussen mensen zoals spanningen binnen het gezin, tussen buren en overlast in de straat.
De universitaire opleiding voor juristen te heroriënteren met meer nadruk op oplossingsdenken.
De informatieverstrekking over de mogelijkheden die de kaderwet bemiddeling biedt te verbeteren.
Ouders van een levenloos geboren kind willen dit kind een plaats geven in hun leven en erkenning krijgen voor de betekenis die het heeft in hun leven.
Dit raakt hun diepste gevoelens.
Zij drukken de wens uit dat dit kind geregistreerd kan worden in de registers van de burgerlijke stand en een naam kan krijgen.
Groot was dan ook de verbazing toen velen onder hen vaststelden dat het baby olifantje Kai Mook wel in het Antwerps bevolkingsregister kon ingeschreven worden, terwijl dit voor hun levenloos geboren kind werd geweigerd.
CDV ijvert voor erkenning en respect voor de rouwgevoelens van ouders van een levenloos geboren kind.
De levensvatbaarheidsgrens van 180 naar 140 dagen te verlagen om dit in overeenstemming te brengen met de stand van de wetenschap.
Ouders van levenloos geboren kinderen de kans te geven om de inschrijving te vragen ingeval de zwangerschap minder dan 140 dagen heeft geduurd.
Dit heeft geen andere rechtsgevolgen.
Ouders toe te laten het kind een voornaam en naam te geven.
Het stoffelijke overschot van kinderen die niet worden begraven of gecremeerd op vraag van de ouders op waardige wijze te behandelen.
Vandaag moet vastgesteld worden dat sommige kinderen frequent het slachtoffer zijn van gewelddadige handelingen, uitgevoerd in familiale kring, door hun ouders of opvoeders.
Voor hen is dit daadwerkelijk de ‘dagdagelijkse’ praktijk.
Meer nog, in vele gevallen wordt dit geweld door de ouders gelegitimeerd ‘in hun eigen belang’.
Een krachtig signaal van de wetgever.
Voor CDV is het gebruik van geweld bij de opvoeding van kinderen, gelet op de onmiskenbare schadelijke effecten, ongepast en onaanvaardbaar en dient het derhalve verboden te worden.
Erfenissen zijn vaak een bron van conflicten doordat het erfrecht niet meer aangepast is aan onze moderne samenleving.
Enkele voorbeelden.
Het vigerende erfrecht vertrekt vanuit de samenleving zoals ze er in 1804 uitzag, nl.<U+F020>het landbouwbedrijf waardoor onroerende goederen nog steeds belangrijker zijn dan roerende en het erfrecht een verdeling in natura nog steeds kent.
Goederen die geschonken worden als voorschot op erfdeel worden actueel op uiteenlopende wijze gewaardeerd in het erfrecht.
De logica in de regeling van het onbetamelijke gedrag van de begunstigde is volledig zoek.
Er moet ook aandacht geschonken worden aan stief-en zorgkinderen.
Een moderner, transparanter en rechtvaardiger erfrecht uit te werken waarbij de solidariteit behouden blijft en kwetsbare personen worden ondersteund.
Een initiatief te nemen omtrent de problematiek van de gerechtelijke vereffeningverdeling.
Vandaag wordt vastgesteld dat dergelijke procedures lang kunnen aanslepen en een bijkomende bron van leed vormen na echtscheiding.
De duur van deze procedures overschrijdt in vele gevallen de redelijke termijn.
Bovendien is de regelgeving verouderd
en is de rechtspraktijk niet uniform.
Vele regels zijn door de rechtspraak uitgewerkt.
Deze zeer technische materie die vele mensen aanbelangt, moet hervormd worden zodat er rechtszekerheid bestaat en alle procedurele vertragingsmechanismen eruit verdwijnen.
Moeders de mogelijkheid te bieden om onder de nodige professionele begeleiding discreet te bevallen.
De adoptiewetgeving aan te passen aan de gewijzigde (internationale) adoptierealiteit.
In overleg met de gemeenschappen werken we aan een actualisering.
Hierbij zal minstens de onduidelijke bevoegdheid tussen de gemeenschappen en de federale overheid uitgeklaard worden, zodat de adoptieprocedure vlotter kan verlopen.
Het jeugdrecht verder uit te bouwen en te actualiseren.
Een eerste aanzet hiertoe is de evaluatie en actualisatie van de wet op de jeugdbescherming samen met de gemeenschappen.
De vraagstukken aangaande asiel en migratie zijn verbonden met fundamentele uitdagingen waarvoor België en de EU staan: demografische verandering, sociale cohesie, het identiteitsvraagstuk, het behoud van de welvaartsstaat en mensenrechten.
In een regio zonder interne grenscontroles is een gemeenschappelijk Europees beleid inzake asiel-en migratie dé uitdaging voor de komende jaren.
België moet hier een voortrekkersrol spelen.
We kunnen en moeten van migratie een positief verhaal maken: een duidelijke visie (helder, humaan, rechtvaardig, streng), een coherent beleid over verschillende bevoegdheden en beleidsniveaus heen, en een doelmatig beheer.
Een volwaardige integratie van migranten in de samenleving en op de arbeidsmarkt blijft essentieel.
Een degelijke sociaal-economische monitoring van de nationale afkomst kan hiertoe als spiegel dienen.
Hoewel het aantal asielaanvragen nog steeds beduidend lager is dat de aantallen van rond de eeuwwisseling, wordt België sinds begin 2008 opnieuw geconfronteerd met een sterke stijging.
In 2009 werd zelfs een stijging van 40% opgetekend in vergelijking met 2008.
Deze stijging van het aantal asielaanvragen is onder meer te wijten aan een verheviging van (gewapende) conflicten in de wereld en onvoldoende economische en sociale vooruitgang in verschillende ontwikkelingslanden.
Onder meer door deze grote stijging van het aantal asielaanvragen, kende ons land de voorbije tijd een ernstige opvangcrisis die verder moet worden aangepakt.
Ondanks heel wat genomen maatregelen, moesten 1200 mensen op hotel worden opgevangen en werd voor 2000 mensen geen opvangplaats gevonden.
Een humaan, kordaat terugkeerbeleid vormt het sluitstuk van het migratie-en asielbeleid.
Hierbij moet speciale aandacht uitgaan naar de gezinnen met kinderen.
De Belgische nationaliteitswetgeving is onvoldoende migratieneutraal, d.w.z. dat het soms makkelijker is de Belgische nationaliteit te krijgen dan om in ons land een verblijfsrecht van onbepaalde duur te krijgen.
Dit is niet logisch en moet worden aangepakt.
Bij gezinshereniging moet meer rekening worden gehouden met de draagkracht van de samenleving en de verantwoordelijkheden van de betrokkenen.
Het spreekt voor zich dat schijnhuwelijken en “schijnsamenwoonst” een ernstig probleem zijn voor de eventuele slachtoffers en voor de samenleving.
Hoewel er reeds maatregelen werden genomen, blijkt dat er geen uniforme aanpak is bij de verschillende gemeenten en dat de overheid over onvoldoende instrumenten beschikt om dit fenomeen effectief aan te pakken.
Een geïntegreerde federale aanpak en een coherent beleid over de beleidsniveaus heen uit te werken.
Voor CDV moet het beleid aangaande migratie en integratie coherent en consequent zijn over de verschillende bestuursniveaus heen.
Op Vlaams niveau leggen we het accent op inburgering en kennis van het Nederlands.
Dat trekken we door op het federale niveau, bijvoorbeeld in het kader van gezinshereniging en de nationaliteitsverwerving.
Op het federale niveau zo veel mogelijk bevoegdheden inzake asiel en migratie toe te vertrouwen aan één coördinerend minister.
Met respect voor de missie en het werkkader van elk van de betrokken actoren (DVZ, CGVS, Fedasil en de opvangpartners, ..)<U+F020>moet geschreven worden aan één logisch, consequent verhaal met een geïntegreerde en gecoördineerde visie op asiel, verblijf, opvang en terugkeer.
Er moet daartoe verder gewerkt worden aan een betere samenwerking tussen de betrokken administraties, in het bijzonder de Dienst Vreemdelingenzaken en Fedasil.
Naar een Europese aanpak te streven: een gemeenschappelijk asiel-en migratiebeleid.
CDV wil dat België een voortrekkersrol speelt in de verdere uitbouw van een Europees gemeenschappelijk migratie-en asielbeleid.
Een gemeenschappelijk Europees asielstelsel moet verzekeren dat iedere asielzoeker een faire en kwalitatief hoogstaande behandeling krijgt,
en moet interne migratiestromen tegengaan.
Bijkomende inspanningen te leveren om de oorzaken van migratie beter aan te pakken.
België moet ook haar rol in de preventie en bestrijding van internationale conflicten verder opnemen,
investeren in het correct informeren van potentiële migranten en indien nodig een ontradingsbeleid voeren.
Orde op zaken te stellen in de opvang.
De voorbije tijd had ons land af te rekenen met een belangrijke opvangcrisis.
CDV houdt vast aan het principe waarbij asielzoekers enkel materiële steun (bed, bad, brood, begeleiding) ontvangen i.p.v. financiële steun.
Cruciaal is sterk te investeren in een goede doorstroming en uitstroom,
een intensieve trajectbegeleiding van asielzoekers
en een effectief terugkeerbeleid (zie verder).
De afstemming van het werkkader van de verschillende betrokkenen is daarbij een bepalende factor (zie boven).
De opvangcapaciteit moet ook verder worden uitgebreid, waarbij onze voorkeur uitgaat naar de uitbreiding van de lokale opvanginitiatieven.
Het voorbije jaar werden reeds 2.700 nieuwe opvangplaatsen gecreëerd en er zullen er op korte termijn nog heel wat bijkomen.
In te zetten op hervestiging.
In het verlengde van het proefproject van 2009 wil CDV dat België verder deelneemt aan Europese initiatieven voor de hervestiging van vluchtelingen in Europa.
Een humaan, kordaat terugkeerbeleid aan te houden als sluitstuk van het migratie-en asielbeleid.
Een effectief terugkeerbeleid staat of valt bij het ‘begin’: verblijfsaanvragers en asielzoekers moeten snel een antwoord krijgen op hun aanvraag en van bij de start intensief begeleid en voorbereid worden op het vervolg van hun traject.
Zij krijgen een realistisch beeld over hun kansen en ook op de gevolgen van een negatief antwoord.
Inzake de terugkeer zelf wordt sterk ingezet op de toeleiding van de betrokkenen naar de vrijwillige terugkeer.
Gedwongen terugkeer is de laatste keuze, maar blijft de noodzakelijk stok achter de deur.
Er blijft speciale aandacht uitgaan naar minderjarigen en hun familie.
De ‘terugkeerwoningen’ worden na een grondige evaluatie verder uitgebreid en verbeterd,
en in de gesloten centra wordt voorzien in familiale woonunits.
Er wordt ook verder ingezet op een verbetering van de leefomstandigheden in de gesloten centra, in het bijzonder voor bepaalde kwetsbare groepen.
De praktijk van het ‘bevel om het grondgebied te verlaten’ voor uitgeprocedeerden en vreemdelingen die in illegaal verblijf worden aangetroffen, wordt grondig bijgestuurd met het oog op een daadwerkelijke terugkeer van de betrokkenen.
Er is nood aan een humaan migratie-en nationaliteitsbeleid dat streng maar rechtvaardig is.
In dat verband moet de 30 jaar oude vreemdelingenwet van 1980 gemoderniseerd worden.
De snel-Belg-wet te hervormen.
De paarsgroene wet van 1 maart 2000 werd in de media als de snel-Belg-wet omschreven.
Het gevolg van de nieuwe wet was een spectaculaire toename van het aantal nieuwe Belgen.
Integratiebereidheid is sinds de snelBelgwet niet langer een voorwaarde om onze nationaliteit te bekomen.
Bovendien kunnen mensen vandaag soms Belg worden zonder ooit in ons land te zijn geweest.
Dat vindt CDV de verkeerde logica.
Verblijf en integratie kunnen leiden tot het bekomen van onze nationaliteit en niet omgekeerd.
De regering Leterme bereikte een akkoord over een ambitieus ontwerp van wetswijziging om de snelBelgwet aan te passen.
Dit ontwerp moet snel wet worden.
De regels gezinshereniging te verstrengen.
CDV hecht aan het recht op gezinshereniging, maar koppelt dit aan voorwaarden.
Zoals was afgesproken binnen de regering Leterme willen we dat derdelanders die hun partner willen overbrengen in de toekomst ook bewijzen voor zichzelf en hun gezinsleden over voldoende hoge inkomsten te beschikken.
CDV streeft ook naar verdere harmonisering van de voorwaarden inzake gezinshereniging.
Schijnhuwelijken en schijnsamenwoonst aan te pakken.
CDV wil een uniforme aanpak van de schijnhuwelijken in alle gemeenten alsook in het buitenland.
Een centrale databank moet het mogelijk maken alle pogingen tot schijnhuwelijk en vernietigingen van schijnhuwelijken te registreren.
Ook het fenomeen van de “schijnsamenwoonst” willen we aanpakken.
Zo worden misbruiken tegengegaan en koppels die ter goeder trouw zijn beschermd.
De regering Leterme heeft wetsontwerpen uitgewerkt voor de aanpak van schijnhuwelijken en “schijnsamenwoonst”.
Deze ontwerpen moeten zo snel mogelijk wet worden.
Er werd tijdelijk een regularisatiebeleid op individuele basis gevoerd waarbij rekening werd gehouden met bepaalde prangende humanitaire situaties die in de loop van de jaren gegroeid zijn.
Er werd daarbij duidelijkheid geven over wie in ons land een toekomst heeft, en wie niet.
In de toekomst moet regularisatie opnieuw een uitzonderingsprocedure worden dat verder wordt geobjectiveerd.
Voor medische verblijfsaanvragen een filter in te bouwen om misbruiken tegen te gaan
en een snelle, kwalitatieve procedure te verzekeren.
Economische migratie van buiten de EU pas aan te wenden nadat andere alternatieven zijn uitgeput.
CDV wil eerst de eigen beschikbare arbeidsreserve maximaal activeren, waaronder de allochtone werkzoekenden.
Daarnaast is er de grote beschikbare arbeidsreserve op de EU-markt (en de EER).
CDV wil de mobiliteit van werknemers binnen de EU vergemakkelijken en stimuleren,
maar wil tegelijk voldoende garanties om misbruiken te vermijden.
Complementair hieraan kan economische migratie van buiten de EU bijdragen tot het oplossen van tekorten op onze arbeidsmarkt.
Een procedure tot toekenning van het statuut voor staatloze door het Commissariaat-Generaal voor de Vluchtelingen en de Staatlozen op te zetten, waarbij de erkenning als staatloze in principe ook leidt tot een (tijdelijk) verblijfsrecht.
Verder in te zetten op de rechten van niet begeleide minderjarige vreemdelingen, onder meer door de wettelijke verankering van hun beschermingsstatuut.
Het recht op vrijwilligerswerk toe te kennen aan alle vreemdelingen.
Hierbij moet een regeling uitgewerkt worden die eenvoudig en transparant is en die geen extra administratieve lasten oplegt aan vrijwilligersorganisaties, zodat het spontane en laagdrempelige karakter van het vrijwilligerswerk blijft behouden.
Veiligheid is niet langer een zaak van politie en justitie alleen, maar het resultaat van een integrale aanpak waarbij alle verschillende actoren van de veiligheidsketen (het middenveld ter versterking van de sociale cohesie, preventiediensten, politie, justitie,…) betrokken worden.
Deze ketengerichte benadering is niet alleen nuttig voor de aanpak van de algemene, alledaagse veiligheidsproblematiek, maar heeft ook zijn belang voor, bijvoorbeeld, de bestrijding van terrorisme.
Ook hier kan preventie immers radicalisering tegengaan.
De evaluatie van 10 jaar politiehervorming heeft intussen echter een aantal pijnpunten blootgelegd.
De noodzakelijke maatregelen moeten dan ook genomen worden om onze politiediensten, zowel lokaal als federaal, nog efficiënter te maken in het kader van deze ketengerichte benadering.
Tot slot moet worden vastgesteld dat de veiligheidsproblematiek in Brussel niet op dezelfde wijze kan aangepakt worden als deze in de rest van het land.
Een bijzondere aandacht en benadering dringt zich dan ook op.
Een ketengerichte benadering van de veiligheidsproblematiek als het uitgangspunt te behouden.
Dit vereist de betrokkenheid van alle actoren in de veiligheidsketen.
De initiatieven die CDV met betrekking tot deze ketengerichte aanpak heeft genomen, onder meer door de oprichting van de interministeriële conferentie veiligheid-en handhavingsbeleid, moeten worden verder gezet.
De selectie, rekrutering en opleiding van de politiemensen te ïntegreren in één proces en meer te richten op het model van de gemeenschapsgerichte politiezorg.
Dit geldt in het bijzonder ook voor de leidinggevenden binnen de politiediensten, waarbij hun integriteit en managementkwaliteiten een bijzondere aandacht verdienen.
De organisatie van de lokale politiediensten te laten vertrekken vanuit een ketengerichte benadering waarbij de wijkwerking de hoeksteen vormt.
In de praktijk lijkt de wijkwerking soms ondergewaardeerd, zodat een herwaardering zich opdringt.
CDV meent dat deze herwaardering van de wijkinspecteur in de eerste plaats begint door haar/zijn belang in het lokale veiligheidsbeleid te benadrukken.
Hij/Zij moet immers het aanspreekpunt zijn voor burgers en andere diensten die samen onze wijken weer leefbaar en veilig moeten maken.
Bij de federale politiediensten extra aandacht te hebben voor een meer aangepaste personeelsinzet.
Waar nodig moeten diensten versterkt worden, bijvoorbeeld bij de spoorwegpolitie (ook aanwezigheid in NMBS-en metrostations) en de speciale eenheden.
In dit kader moet ook de reeds ingezette versterking van het veiligheidskorps voor Justitie verder gezet worden.
De informatiehuishouding van de politiediensten op korte termijn te verbeteren.
De federale en lokale politie moeten eindelijk overschakelen op één informaticasysteem
en daarnaast moet ook de werking van de AIK’s (Arrondissementele InformatieKruispunten) dringend verbeteren, zodat de informatiedoorstroming tussen lokale en federale politie geoptimaliseerd wordt.
De financiering van de lokale politiezones wettelijk te verankeren op basis van een objectieve werklastmeting.
Deze moet gebaseerd zijn op de uitvoering van de vastgelegde basisfunctionaliteiten en de overige opdrachten die aan de lokale politie zijn toegewezen.
Specifieke aandacht te hebben voor de veiligheid in Brussel.
Daarbij moet de samensmelting tot één politiezone gestimuleerd worden.
Naast de politionele veiligheidsdiensten, dient vastgesteld te worden dat private veiligheidsfirma’s en bijzondere veiligheidsdiensten (bij het openbaar vervoer) steeds meer optreden als partners in het veiligheidsbeleid.
Er is daarbij een tendens om hun optreden steeds verder uit te breiden.
Het is dan ook noodzakelijk om te bepalen welke taken deze diensten kunnen uitvoeren.
In een wettelijk kader vast te leggen welke taken en onder welke omstandigheden door de private sector, respectievelijk de bijzondere veiligheidsdiensten, kunnen uitgevoerd worden.
Daarbij moeten de limieten van hun optreden duidelijk geregeld worden.
Wettelijk, adequate en democratische controle op de uitvoering van de taken van de private en bijzondere veiligheidsdiensten in te voeren.
Hiertoe dient de uitbreiding van de controlebevoegdheid van het Comité P naar de private en bijzondere veiligheidssector overwogen te worden.
Tot slot mag ook de civiele veiligheid (in het bijzonder brandweer en medische componenten) zeker niet uit het oog verloren worden.
In de huidige legislatuur werd een hervorming in dit kader, na een moeilijke start, uiteindelijk op de sporen gezet, maar er blijven heel wat onduidelijkheden bestaan.
Gelet op de huidige situatie de hervorming van de civiele veiligheid verder te zetten.
Evenwel dient hierbij ook bijzondere aandacht besteed te worden aan de opdracht van de brandweerdiensten inzake Dringende Medische Hulp.
De component Dringende Medische Hulp moet dan ook een volwaardige plaats krijgen binnen deze hervorming en op die manier georganiseerd zijn dat ook vrijwilligers een belangrijke rol blijvend kunnen opnemen.
Een tijdspad uit te werken waarbinnen de nieuwe hulpverleningszones moeten opgericht worden en een eigen rechtspersoonlijkheid krijgen.
Voor het personeel van de brandweer een nieuw, aangepast statuut te beogen.
Ten aanzien van de beroepskrachten dient daarbij naar een uniform statuut gestreefd te worden.
Voor de vrijwilligers moet echter een eigen statuut gecreëerd worden dat de inzet van vrijwilligers bevordert.
Het actueel systeem van de snelste adequate hulp te evalueren en aan te passen teneinde het dubbele uitrukken van diensten te vermijden en zodoende de beschikbare middelen zo efficiënt mogelijk in te zetten.
Op basis van deze nieuwe regeling voor snelste adequate hulp, de grensoverschrijdende werking van de posten, een duidelijk model van risicoanalyse én een te bepalen minimale dekkingsgraad van de risico’s, kan dan eventueel de inplanting van nieuwe posten overwogen worden.
De realisatie van het project 112 (eengemaakt noodnummer) verder te zetten.
CDV wil een performante overheid op alle bestuursniveaus.
Een overheid die een sleutelrol opneemt in de samenleving en een partner is voor haar ondernemingen, verenigingen en burgers.
Een overheid die goed wordt bestuurd en de middelen die ze ter beschikking krijgt op een efficiënte en effectieve manier inzet om een kwaliteitsvolle dienstverlening te verzekeren.
Een overheid die nieuw talent weet aan te trekken en de kennis en kunde van haar medewerkers voortdurend ontwikkelt en aanwendt ten dienste van de samenleving.
Goede dienstverlening vergt natuurlijk ook kwaliteitsvolle regelgeving.
Ook dat moet een prioriteit blijven.
Een performante overheid vereist in de eerste plaats een efficiënte federale administratie, zowel naar interne organisatie als naar de burger toe.
In de federale overheid, onder meer op basis van een duurzame sociale balans, een selectief vervangingsbeleid te voeren om zo het personeelsbestand onder controle te houden.
Niet elke vertrekkende medewerker moet immers zomaar vervangen worden door een andere medewerker of door een medewerker met hetzelfde profiel.
Door dit selectief vervangingsbeleid, een meerjarige personeelsplanning en een doorgedreven monitoring van de personeelsgegevens in alle diensten en op centraal niveau, wordt de omvang van het personeelsbestand van de federale overheid onder controle gehouden.
Dit veronderstelt een duidelijk zicht op en goede doorstroming van de kwalitatieve en kwantitatieve personeelsgegevens, die vanuit de verschillende systemen moeten samengebracht worden in een sociale balans.
Deze moet de vorm aannemen van een duurzame sociale balans, die naast personeelsgegevens ook informatie bevat rond een aantal aspecten inzake duurzaamheid zoals bijv.<U+F020>het aantal m² dat de organisatie inneemt of het energieverbruik per persoon.
Te komen tot de veralgemeende elektronische afhandeling van overheidsopdrachten.
Deze houdt voor ondernemingen een belangrijke administratieve vereenvoudiging in.
Het verhoogt de kans tot deelname voor KMO’s
en draagt bij tot het kwaliteitsvolle verloop van de procedures.
Alle federale overheidsdiensten moeten hiervan gebruik maken.
Ook moet de federale administratie haar onderhandelingspositie ten opzichte van nieuwe leveranciers optimaal benutten, door de gegroepeerde aankopen zoveel mogelijk te stimuleren en op die manier belangrijke efficiëntiewinsten te realiseren.
Een optimale organisatiestructuur van de federale administratie te bekomen.
Op gebied van facilitair beheer (gebouwen, restaurants, aankoop, energie, logistiek…) moet gezocht worden naar structurele samenwerking tussen kleinere diensten.
Een centraal sociaal secretariaat voor (in een eerste fase) kleinere diensten en de doorgedreven en versnelde informatisering van de personeelsprocessen moeten leiden tot het optimaliseren van de werking van de personeelsdiensten.
De impact van de diverse overheidsdiensten inzake de meer strategische personeelsprocessen, zoals werving – selectie -vorming die een directe meerwaarde hebben voor hun kerntaken, moet substantieel en progressief vergroot worden.
Dergelijke diensten moeten mee aangestuurd worden door inspraak van de gebruikers.
Om wanneer de federale overheid, in welk domein dan ook, al over bepaalde gegevens beschikt, deze niet nog opnieuw op te vragen.
De beschikbaarheid van deze gegevens moet er ook toe leiden dat rechten op gebied van fiscaliteit, sociale zekerheid… automatisch kunnen toegekend worden en dat formulieren maximaal vooraf kunnen ingevuld zijn met deze gegevens,
uiteraard met respect voor de privacy.
Deze manier van werken houdt een grote administratieve vereenvoudiging in voor de burgers, verenigingen en ondernemingen.
Een performante, efficiënte overheid moet niet alleen goed bestuurd worden, maar moet goed bestuur zelf ook veruitwendigen.
Elke minister, of desgevallende de beheerscomités, met zijn of haar diensten een bestuursovereenkomst te laten sluiten, die concrete doelstellingen bevat voor de legislatuur en per werkjaar.
Een gedragen beleid is immers het resultaat van een dialoog tussen politiek en administratie.
Daarom wil CDV dat budgettaire en personeelsmiddelen worden gekoppeld aan deze doelstellingen.
Deze overeenkomst vormt ook de basis voor de evaluatie van de managers.
De realisatie ervan wordt opgevolgd aan de hand van duidelijke meetpunten, waarover regelmatig aan de minister wordt gerapporteerd.
De doelstellingen op niveau van de dienst moeten vertaald worden naar doelstellingen op het niveau van elke medewerker.
In functie van de maturiteit en de kwaliteit van de bestuursovereenkomst en van de processen voor interne controle en interne audit van de dienst, kantelt de ex-ante controle van de beslissingen van de managers door de Inspectie van Financiën naar een ex-post controle.
Op een structurele manier te investeren in de ontwikkeling van leiderschap-en managementcapaciteiten voor de personeelsleden van de federale administratie, in het bijzonder de (al dan niet toekomstige) leidinggevenden.
Te blijven werken aan een federale administratie met een klantgerichte cultuur in al haar geledingen.
Een administratie die haar klanten en/of gebruikers en andere belanghebbenden betrekt om hun huidige en toekomstige behoeften en verwachtingen in alle facetten van haar werking structureel te integreren.
Een algemeen contactpunt voor de overheid, dat een uniek loket is voor alle bestuursniveaus, maakt hiervan integraal deel uit.
E-government investeringen samen te laten gaan met initiatieven die de drempel naar het internetgebruik verlagen.
De klantgerichtheid van de federale overheid beperkt zich voor CDV niet tot de federale diensten die rechtstreeks in contact staan met de samenleving.
Ook de ondersteunende centrale diensten moeten klantgericht werken.
Elk van hen moet de effectieve participatie en inspraak van haar interne klanten op een structurele manier organiseren.
Bij de opmaak van de bestuursovereenkomsten van deze diensten, moeten de interne klanten betrokken worden.
Een benchmarking en analyse van de werking en de omvang van de ondersteunende diensten (zowel de centrale als de decentrale) moeten toelaten om de kwaliteit en efficiëntie van hun ondersteuningsrol nog te verbeteren.
Mistoestanden in de administratie kordaat aan te pakken.
CDV pleit voor het ontwikkelen en toepassen van een statuut voor klokkenluiders, zoals dit vandaag al bestaat in de administratie van de Vlaamse Overheid.
De federale overheid moet meer dan ooit een aantrekkelijke werkgever zijn.
Een eerste stap daartoe is de herwaardering van de administratie.
Een gezamenlijke missie, visie en waardenkader te ontwikkelen voor de gehele federale overheid.
Ze moeten de individuele diensten inspireren om hun eigen organisatiecultuur te oriënteren naar een meer resultaatgerichte, mensgerichte, klantgerichte en oplossingsgerichte cultuur
en het vertrouwen in de federale administratie herstellen en versterken.
Binnen elke dienst een welzijnsbeleid te ontwikkelen en te implementeren, waarbij een gezonde voeding, voldoende beweging en omgaan met stress centraal staan.
Een sociaal klimaat bij de overheid kenmerkt zich door oplossinggerichtheid, wederzijds respect en vertrouwen en steunt in de eerste plaats op een kwaliteitsvolle sociale dialoog.
Voortbouwend op de afspraken die zijn gemaakt tussen de gesprekspartners, over de rechten en de plichten van iedereen, wil CDV deze dialoog nog versterken.
Dit moet ondermeer gebeuren door het uitwerken van een duidelijk kader voor de sociale bemiddelaars,
het optimaliseren van de (samen)werking van de verschillende overleg-en onderhandelingscomités
en een formele Europese sociale dialoog voor de Europese dossiers.
CDV meent dat de federale administratie talent maximaal moet identificeren, ontwikkelen, begeleiden…
Ook mensen die niet beschikken over het juiste diploma, maar wel over de nodige eerder verworven competenties, moeten alle kansen krijgen.
Een grondige evaluatie van dergelijke projecten die vandaag lopen, moet pistes voor de toekomst aanreiken.
Daarnaast moet maximaal worden ingezet op het verkorten van de doorlooptijden van selecties.
Een snelle en kwaliteitsvolle selectie is in het belang van geïnteresseerde kandidaten én van de federale administratie.
De federale overheid streeft ernaar een spiegel te vormen van de samenleving met een evenredige vertegenwoordiging van kansengroepen (personen met een arbeidshandicap, oudere werknemers, allochtonen, …).
Een federale administratie uit te bouwen met medewerkers die voldoende tweetalig zijn, maar waar de kennis van andere relevante talen ook actief gestimuleerd wordt.
De leidinggevenden hebben echter een voorbeeldrol te vervullen en moeten, om hun functie degelijk uit te kunnen oefenen, beschikken over een functionele kennis van de andere landstaal.
De bepalingen van het federale ambtenarenstatuut, die momenteel verspreid zijn over tientallen Koninklijke Besluiten, op een meer begrijpelijke en eenvoudige manier te schrijven.
Daarbij moet het harmoniseren van verschillende naast elkaar bestaande, maar toch sterk gelijkaardige, systemen en aspecten van het statuut zoals de premiestelsels, de mandaatsystemen,… in principe mogelijk zijn, al dient daarbij ook rekening gehouden te worden met de specifieke behoeften van bepaalde diensten.
De loopbanen van de federale ambtenaren meer dynamisch te maken.
Concreet wil CDV dit realiseren door het uitwerken van een 2e pensioenpijler en een loopbaan voor contractuele medewerkers,
het verminderen van de impact van loutere opleidingsinspanningen op de loopbaan
en het in rekening brengen van het dagelijks functioneren van de ambtenaren.
Bevorderingen moeten daarbij gebeuren op basis van doelstellingen, gestandaardiseerde meetinstrumenten en bevorderingsexamens die de reële expertise toetsen.
Loopbaanbegeleiding moet georganiseerd worden, voor talent en voor mensen die niet (meer) echt op hun plaats zitten.
Ook de mobiliteit van ambtenaren tussen de verschillende administratieve niveaus van ons land, en tussen de publieke en private sector moet gestimuleerd worden.
Door verschillende soorten ervaringen op te doen, staan mensen immers steviger in hun job.
De federale ambtenaren fier te laten zijn op hun werk, te betrekken in de werking van hun dienst en de realisatie van de organisatiedoelstellingen.
Dit moet gebeuren door een goede vertaling van de organisatiedoelstellingen naar doelstellingen voor elk individu
en door de metingen van de personeelstevredenheid te laten evolueren naar engagement-en fierheidmetingen.
De mogelijkheid tot telewerken voor werknemers in overheidsdienst te verruimen.
Dit komt de mobiliteit ten goede
en kan een element zijn om de aantrekkelijkheid van het werk te verhogen.
Overheidsbedrijven staan in het centrum van de samenleving.
Dit uit zich in verantwoordelijkheid tenaanzien van de samenleving, het milieu, de werknemers, de eindgebruikers en de concurrenten.
Klantgericht denken en efficiëntie moeten centraal staan.
Ze dienen als universele dienstverlener laagdrempelig te zijn: met begrijpbare tariefformules dooraangepaste bereikbaarheid en openingsuren, door betaalbare instapproducten, op het vlak vancommunicatie.
We verwachten uiteraard ook een onberispelijk maatschappelijk gedrag van deze bedrijven op het vlak van deugdelijk bestuur en duurzaam ondernemen.
De context waarin deze bedrijven werken is voordurend in evolutie.
In veel opzichten draagt de dienstverlening van de overheidsbedrijven sterk bij tot de economische aantrekkelijkheid, maar ook tot de duurzaamheid en de sociale cohesie in ons land.
We verwachten van deze bedrijven de nodige initiatieven om hun dienstverlening duurzaam te garanderen tegen een zo beperkt mogelijke kost voor de samenleving.
Wettelijke regels moeten zorgen voor de evenredige mededingingsvoorwaarden voor alle actoren.
Dit vereist sterke en onafhankelijke regulatoren die zorgen voor een optimale werking van de opengestelde markten.
Vlotte mobiliteit is in een sterk verstedelijkt en druk bevolkt land als België van groot belang.
Verplaatsingen van personen en goederen over weg, spoor, water en lucht moeten goed afgestemd zijnop elkaar om zo zuinig mogelijk om te springen met overheidsmiddelen en ruimtebeslag.
De NMBS en de regionale vervoerbedrijven zijn hierbij belangrijke partners.
Ze hebben ook eensleutelrol in het aanbieden van een kwalitatief en milieuvriendelijk alternatief voor het wegvervoer.
De NMBS, in samenwerking met de regionale vervoerbedrijven, de opdracht te geven meer reizigers en goederen op een veilige, stipte en comfortabele manier te vervoeren via aantrekkelijke en bereikbare stations en moderne treinen, trams en bussen.
Het marktaandeel van zowel het goederenvervoer als het reizigersvervoer per spoor moet stijgen
en zo bijdragen tot een beter leefmilieu.
Wat het reizigersvervoer betreft de NMBS mee te laten instaan voor een betere bereikbaarheid van alle woonkernen en bedrijfsterreinen, beantwoorden aan de vervoervraag en het algemeen belang waarborgen.
Met het oog op de bereikbaarheid van deur tot deur met collectief vervoer, met de verschillende operatoren van openbaar vervoer een overlegplatform op te zetten voor o.m. integratie van uurregelingen en tarieven.
Op termijn moet er één ticket voor het openbaar vervoer komen.
Bovendien moet er tussen federale en gewestelijke instanties, structureel overleg worden georganiseerd over de opstelling en de uitvoering van investeringsprogramma’s.
Het in de toekomst mogelijk te maken dat de gewestelijke overheden beheerscontracten afsluiten met de NMBS-Operator om bijkomende diensten bovenop het algemeen aanbod te kunnen realiseren, indien blijkt dat de trein de gewestelijke mobiliteit en bereikbaarheid kan bevorderen.
Dit is meer bepaald het geval bij projecten als light rail en light train.
Het algemeen belang verder te definiëren en uit te werken in gedetailleerde beheerscontracten.
Inzake tarieven dienen de acties te worden verder gezet in het voordeel van welbepaalde doelgroepen.
Er is nood aan initiatieven om de beschikbare capaciteit op elk moment van de dag ten volle te benutten door onder meer tariefdifferentiatie.
Voor Personen met Beperkte Mobiliteit moeten de lopende inspanningen inzake toegankelijkheid van treinen en van stations, worden verdergezet en uitmonden in een masterplan om elke persoon de mogelijkheid te bieden op eigen kracht van de dienstverlening gebruik te maken.
Om de sociale veiligheid te versterken moeten de bijkomende middelen die daartoe sinds 2008 zijn voorzien behouden blijven.
In functie van het algemeen belang veiligheid als een prioriteit te behouden voor de spoorwegindustrie: veiligheid door gerichte investeringen in infrastructuur, door afschaffing van overwegen en door aangepaste en interoperabele veiligheidssystemen.
We willen het Europese veiligheidssysteem ETCS zoals voorzien versneld invoeren, met de Belgische variant TBL1+ als tussenstap.
Het veiligheidsbeleid van de spoorwegen dient jaarlijks te worden geëvalueerd door het parlement.
Op het gebied van stiptheid moeten de bedrijven van de spoorgroep en hun management worden geresponsabiliseerd zodat groei en comfort gepaard gaan met een betere regelmaat van het treinverkeer.
De laatste jaren heeft de NMBS een sterke groei gekend.
Tussen 2006 en 2012 wordt een stijging van het aantal reizigers vooropgesteld van 25%.
Vandaag lijkt die doelstelling realistisch en haalbaar.
Het beleid is erop gericht deze groei op te vangen door een verhoging van de capaciteit zowel inzake infrastructuur als voor materieel.
Zo werd in 2008 nieuw treinmaterieel besteld ter waarde van meer dan 1,7 miljard euro, met een bijkomende capaciteit van bijna 100 000 zitplaatsen.
Tussen 2008 en 2016 zullen 550 rijtuigen zowel een vernieuwd interieur als een vernieuwde technische uitrusting krijgen.
Deze inspanningen zijn nodig en dienen de belangrijke aangroei van reizigers te verzoenen met een sterke verbetering van de kwaliteit.
De instroom van nieuw materieel en de beschikbaarheid van nieuwe infrastructuur zullen daarbij helpen.
Nog meer te werken aan een klantgerichte organisatie die stiptheid, veiligheid, comfort, communicatie en informatie hoog in het vaandel draagt.
Het algemeen belang vergt ook een goede financiële basis voor de spooractiviteiten.
Op korte termijn maatregelen te nemen om te vermijden dat binnen de groep een schuld-en rentesneeuwbaleffect ontstaat.
Op middellange termijn noopt de mogelijke liberalisering vanaf 2017 de spoorgroep tot een nog transparanter en kostenefficiënter beleid.
Gezien de zeer grote financiële inspanningen die de overheid vandaag reeds levert, zijn bijkomende overheidsmiddelen nauwelijks denkbaar.
In die zin is ook de hervorming van de NMBS-Groep van 2004/2005 aan evaluatie toe, zowel wat betreft de resultaten op financieel vlak als op het vlak van de geleverde prestaties.
Die evaluatie dient rekening te houden met toenemende druk vanuit Europa om een striktere scheiding te voorzien tussen de Infrastructuurbeheerder en de exploitant.
In die structuur moeten de verantwoordelijkheden verder duidelijker worden toegewezen, zodat het management van elk van de bedrijven aanspreekbaar is voor de behaalde resultaten.
Het goederenvervoer te behouden als volwaardige activiteit van de NMBS.
Op basis van het dossier dat bij de Europese Commissie werd ingediend, moet het cargo vervoer per spoor een duurzame, efficiënte, financieel haalbare bijdrage blijven leveren voor het mobiliteitsprobleem.
Rechtstreekse overheidstussenkomst ter ondersteuning van de exploitatie van het goederenvervoer is om Europese concurrentieregels niet langer mogelijk.
De overheid heeft evenwel ruime investeringsmiddelen besteed aan de ontsluiting en toegankelijkheid van de Vlaamse havens.
Dit investeringsbeleid ten gunste van het goederenvervoer dient verder gezet om de logistieke roeping van ons land continu te bevorderen.
Daarbij moet steeds gekozen worden voor de meest optimale transportvorm (binnenvaart, spoor).
De Post staat voor talrijke uitdagingen.
Eerst en vooral zal de Europese postale markt vanaf 1/1/2011 volledig opengesteld worden voor mededinging.
Tegelijkertijd is de postale markt, met een daling van 4% van de postvolumes in 2009, een krimpende markt.
In deze context moet De Post een kwalitatief hoogstaande en betaalbare universele dienst blijven garanderen voor alle inwoners en bedrijven.
Tot een snelle vastlegging te komen van het Belgische regelgevend kader voor de liberalisering: de binnen de regering gemaakte afspraken over arbeidsomstandigheden, frequentie van distributie en territoriale dekking moeten nageleefd worden.
De Post zal paraat moeten zijn voor de intrede van concurrenten op de Belgische markt en zich tegelijkertijd constant moeten aanpassen aan veranderende marktomstandigheden.
In een context van mogelijke beursnotering van De Post, het huidige aandeelhouderschap van de overheid te handhaven en zo verder te waken over deze prioriteiten.
De kwaliteit en bereikbaarheid van de dienstverlening in deze context te handhaven en verbeteren.
Men moet streven naar Postkantoren en Postpunten met kortere wachttijden en betere klantendienst; de toegankelijkheid van de dienstverlening dient verbeterd worden, ook met creatieve oplossingen via nieuwe technologieën door de versterking van de rol van de postbode bij de dienstverlening voor minder mobiele mensen.
De Post zal in deze context concrete plannen met duidelijke doelstellingen moeten ontwikkelen en implementeren.
De Post erover te laten waken dat ze een gezonde financiële situatie blijft handhaven om de economische duurzaamheid van de dienstverlening te blijven verzekeren op een sociale verantwoorde manier.
Als een van de grootste werkgevers van het land moet De Post een dynamisch personeelsbeleid voeren dat groeimogelijkheden voor haar personeel waarborgt en tegelijkertijd opportuniteiten voor een eerste baan of voor een hertewerkstelling aanbiedt.
Belgacom is al jaren actief in een volledig geliberaliseerde markt.
In deze context moet het bedrijf verder concurrentiële producten en diensten ontwikkelen
maar ook als overheidsbedrijf zijn maatschappelijke meerwaarde blijven aantonen in verschillende domeinen.
Belgacom te laten innoveren in maatschappelijke relevante diensten, zoals in de zorgsector of in de context van de vergrijzing van de maatschappij.
En laagdrempelige telecom-oplossingen te laten aanbieden die de digitale kloof meedichten.
Belgacom als belangrijke actor de positie van België als koploper op het vlak van telecommunicatieinfrastructuren te laten veiligstellen.
Het meerderheidsaandeelhouderschap van de Staat als hefboom te gebruiken om aantrekkelijke banen in de ICT sector in België te handhaven door de beslissingcentra van één van de belangrijke telecomoperatoren én de winsten uit deze activiteiten in België te houden.
Dit mag echter niet beletten om opportuniteiten te bekijken die de toekomst van het bedrijf in het voordeel van alle belanghebbenden veilig stellen.
Defensie is een van de hoekstenen van het Belgisch buitenlands en veiligheidsbeleid.
Op nationaal vlak bouwt CDV aan een betere samenwerking tussen Defensie, Buitenlandse Zaken en Ontwikkelingssamenwerking, maar ook Binnenlandse Zaken en Justitie.
Zo kan Defensie ten volle haar rol als verantwoordelijke en betrouwbare partner voor onze bondgenoten blijven waar maken.
Dankzij de diepgaande hervorming die CDV uitvoerde, is een kleiner en beter uitgerust Belgisch leger nu in staat om meer militairen in te zetten voor operaties van diverse aard, steeds in nauwe samenwerking met onze bondgenoten.
Op internationaal vlak wil CDV dat België haar voortrekkersrol blijft opnemen voor meer internationale militaire samenwerking, zowel binnen VN, NAVO en EU, als tussen de internationale instellingen onderling.
Het doel dat CDV steeds voor ogen houdt is, de uitbouw van een vredevolle en veilige ruimte waarbinnen mensenrechten, democratie, en maatschappelijke vooruitgang alle kansen krijgen.
Een actieplan voor meer interdepartementele samenwerking tussen Defensie, Buitenlandse Zaken, Ontwikkelingssamenwerking, maar ook Justitie en Binnenlandse Zaken op te zetten.
Een oplossing voor een conflict is nooit louter militair van aard.
CDV pleit voor een civilo-militaire aanpak.
Zonder ontwikkeling is veiligheid niet duurzaam.
Maar zonder veiligheid krijgt ontwikkeling ook geen groeikansen, denk maar aan de hulpverlening in Haïti.
België een voortrekkersrol te laten spelen voor meer internationale samenwerking.
Dankzij het Verdrag van Lissabon kunnen we meer militaire samenwerking in Europa een nieuwe impuls geven, steeds in coördinatie met de transatlantische veiligheidsarchitectuur om onnodige overlappingen te voorkomen.
De focus van defensie op de efficiënte uitvoering van haar kerntaak, met name militaire operaties van diverse aard te laten behouden.
Een leger dat in de kazernes blijft, blijft weg van zijn kerntaak.
Dankzij de consequente houding van CDV werd de permanente inzet van militairen in militaire operaties verhoogd met een derde, tot 1.200 militairen.
Dit blijft voor CDV een minimum om als Belgisch leger een solidaire, verantwoordelijke en betrouwbare partner te blijven voor onze bondgenoten, zoals dit het geval is in bijvoorbeeld Libanon, Afghanistan, Congo (steun aan Monuc) en de anti-piraterij opdracht in de Golf van Aden.
VN, NAVO en EU moeten op België kunnen blijven rekenen voor de verdediging van vrede, veiligheid en mensenrechten, waar ook ter wereld.
Van het leger dus geen manusje van alles te maken die te pas en te onpas kan worden ingezet om klusjes te klaren die tot bevoegdheid van anderen behoren.
Maar voor CDV moet het leger wel steeds een vriend zijn van de bevolking die klaar staat in moeilijke tijden (bijv. natuurrampen) om solidair en kordaat bijstand te verlenen aan de getroffen mensen.
Een financieel gezonde defensie na te streven.
Dankzij een krachtdadig bijsturingsbeleid heeft CDV de begroting van Defensie gesaneerd, zonder boekhoudkundige trucs.
CDV staat er voor garant dat budgettaire ontsporingen bij het leger definitief tot het verleden horen.
Ook in de toekomst de personeelsstructuur-en kosten onder controle te houden.
CDV erfde een departement waar ook de verdeling van de budgettaire middelen tussen personeel, werking en investeringen was scheefgegroeid.
Bijna twee derde van alle middelen vloeide naar personeelskosten.
Defensie mag geen werkgelegenheidsmachine zijn.
Dankzij de doorgevoerde maatregelen zal het personeelsbestand van Defensie dalen van 42.000 eenheden in 2007 naar 34.000 eind 2011.
Belangrijk is bovendien dat dit niet zal gebeuren door gedwongen ontslagen.
Tegelijkertijd werden jaarlijks 1.300 nieuwe personeelsleden gerecruteerd, voornamelijk jongeren.
Op deze verjonging vormt de vrijwillige legerdienst een belangrijke aanvulling.
Veiligheid hoog op de agenda te zetten.
Dankzij de hervormingen komen er middelen vrij om verder te investeren in hoogtechnologisch materieel en de verbetering van de individuele uitrusting van de soldaten.
Zo maximaliseren we verder het veilig functioneren van het personeel.
CDV zal nooit aanvaarden dat bespaard wordt op de veiligheid van de soldaat op het terrein.
Het personeel recht te geven op een werkbare en functionele werkomgeving, binnen een infrastructuur die voldoet aan alle arbeids-en veiligheidsnormen.
Dit kan enkel door een einde te stellen aan de versnipperde overcapaciteit aan legerkazernes.
Hiertoe werd het meest ingrijpende hervormingsplan van Defensie doorgevoerd sinds de terugtrekking uit Duitsland.
Zo worden onder meer 22 kazernes gesloten.
Met CDV zal dit hervormingsplan nooit worden teruggedraaid.
Verder te gaan op het pad van de vrijwillige legerdienst.
In tegenstelling tot andere partijen slaagde CDV er in de vrijwillige legerdienst bij wet in het leven te roepen.
Die vrijwillige legerdienst zal nu volop benut kunnen worden om jongeren een eerste werkervaring te geven en het verjongingsproces van het leger verder op te drijven.
Verder te streven naar transparantie en openheid als blijk van respect voor het Parlement en de bevolking.
De speciale opvolgingscommissie voor lopende operaties in het Parlement is daar een mooi voorbeeld van.
CDV gelooft ten volle in de meerwaarde en de toekomst van een kleiner, maar efficiënter leger.
CDV zal dan ook nooit meewerken aan een afbraakpolitiek, zoals in het verleden voorgesteld door de SP. a waarbij in één klap het personeelsbestand van Defensie zou worden gehalveerd.
Europa blijft het meest boeiende en tegelijk onontbeerlijke politieke project van vandaag en morgen – Europa is essentieel voor onze welvaart en onze veiligheid.
Het engagement van CDV ten aanzien van Europa is altijd groot geweest en dat zal ook zo blijven.
Dit engagement vertrekt van de grondgedachte van het personalisme, dat wil zeggen dat respect voor de waardigheid en de verbondenheid van elke persoon centraal moet staan in de maatschappelijke en politieke opbouw van Europa.
Op economisch en sociaal vlak moet deze opbouw de vorm aannemen van een sociaal en ecologisch gecorrigeerde markteconomie.
Ook mede dank zij dit model zal Europa zijn onontbeerlijke hefboomfunctie vervullen om op de best mogelijke manier om te gaan met kansen, met wereldproblemen, maar ook met bedreigingen die eigen zijn aan de globalisering.
Omwille van het zgn. subsidiariteitsbeginsel, dat zegt dat ieder hoger bestuursniveau slechts bevoegd kan zijn voor een beleidsmaterie wanneer het duidelijk in die materie meer geschikt is voor goed bestuur, vormt deze opbouw van Europa geen enkel beletsel voor het behoud van onze nationale, regionale of lokale eigenheid.
Daarom ijvert de CDV voor een sterk Europa met efficiënte instellingen,
met Europese politieke partijen die als volwaardige dragers van de Europese democratie optreden,
met een vlotte werking van de nieuwe regels van het Verdrag van Lissabon – die ertoe strekken dat de Europese Unie efficiënter, democratischer en begrijpelijker wordt –,
en met een verdere versterking van de samenwerking tussen de landen van de Benelux.
Ook in onzekere tijden wil CDV klaar staan voor dit Europa en zich voluit engageren in een succesvol Belgisch Voorzitterschap van de EU tijdens de tweede helft van 2010.
De rol van het Voorzitterschap mag door de hervormingen van het Verdrag van Lissabon van karakter zijn veranderd, de overtuiging en de ambities die ons land koestert ten aanzien van de Europese Unie zijn er wat CDV betreft zeker niet kleiner om – wel integendeel.
Met uittredend premier Leterme, uittredend minister van Buitenlandse Zaken Vanackere en al onze bevoegde ministers, zowel in de federale als in de deelstatelijke regeringen, speelt CDV een beslissende rol in de voorbereiding van het Belgische Voorzitterschap.
Het welslagen van ons Voorzitterschap beoogt het welslagen van de Europese Unie.
Geheel in de lijn van de Europese visie van CDV, die nog in 2009 uitvoerig werd verwoord naar aanleiding van de jongste Europese verkiezingen, willen onze beleidsmensen en kandidaten deze verantwoordelijkheid met overtuiging dragen.
Zij willen het programma van het Voorzitterschap, dat in volle voorbereiding is, uitvoeren zoals overeengekomen werd in de schoot van de regering(en).
Vrijwaring en versterking van de Eurozone en het Stabiliteitspact (inzake beheersbaarheid van de publieke financiën), met inbegrip van het dringend tot stand brengen van een eigen economisch beleid op Europees niveau;
De vlotte werking van de nieuwe instellingen, die zo belangrijk is voor de slagkracht en de meerwaarde van de EU;
Een meer intensieve gerechtelijke samenwerking
en een sterker gemeenschappelijk asiel-en migratiebeleid;
Meer duurzaamheid en zekerheid in energievoorziening en een volgehouden beleid inzake de klimaatverandering;
Meer zorg voor de echte veiligheidsdreigingen naar de eigen bevolking toe
en gepaste bijdragen tot de internationale vredesinspanningen;
Meer solidariteit en samenwerking wanneer lidstaten of derde landen het slachtoffer worden van ernstige terreuraanslagen of natuur-en natuurrampen;
De voortzetting van de uitbreidingsonderhandelingen volgens de geldende regels en in een geest van onverminderd streven naar meer Europese integratie.
De uitvoering van de nieuwe EU-strategie voor Afrika
en de inpassing van de Resolutie die op 1 oktober 2009 door de VN werd aangenomen en waarin seksueel geweld in oorlogsgebieden wordt veroordeeld.
Tegelijk wordt voor vredesmissies het principe geïnstalleerd van aanstelling van speciale adviseurs voor de bescherming van vrouwen.
Een internationaal beleid met respect voor internationale normen inzake arbeidsrechten, milieu, …
CDV pleit voor de maximale benutting van de verbeterde transatlantische betrekkingen
en voor een versterking van de multilaterale aanpak van uitdagingen en vraagstukken op wereldschaal.
De transatlantische betrekkingen en de multilaterale aanpak vormen – omwille van de potentiële of reële impact van onze bondgenoten en van belangrijke internationale organisaties in de wereld – een zeer kostbare hefboom voor het buitenlands beleid van ons land en van de Europese Unie.
Dit geldt voor prioritaire doelstellingen van het Belgisch buitenlands beleid zoals vrede en ontwikkeling in Centraal-Afrika, in het bijzonder de regio van de Grote Meren en Congo, waar België een motorrol wil blijven spelen binnen de internationale gemeenschap, met bijzondere aandacht voor de humanitaire noden, de mensenrechten en de wederopbouw in Congo.
Prioritair is ook ons internationaal veiligheidsbeleid zoals dat o.m. tot uitdrukking komt in ons engagement in het kader van de ISAFoperatie in Afghanistan, die wordt uitgevoerd met een VN-mandaat – dergelijk engagement van ons land is gebaseerd op zin voor verantwoordelijkheid en solidariteit binnen de internationale gemeenschap.
Andere bijzondere aandachtspunten zijn het vredesproces in het Midden-Oosten
en de vraag hoe we moeten omgaan met dreigingen die uitgaan van landen zoals Iran, wetende weliswaar dat in een doelmatige en duurzame aanpak van (potentiële) conflicten en dreigingen in de wereld veel meer aspecten aan bod komen dan alleen maar onze eigen defensie.
Vrede en veiligheid vormen een bekommernis die centraal staat in het buitenlands beleid.
CDV wil o.m. ijveren voor effectieve maar evenwichtige ontwapening en voor een sterk optreden tegen iedere verspreiding van massavernietigingswapens.
Bijzondere aandacht schenken wij bijv. aan de wereldwijde aanvaarding en toepassing van het verdrag inzake het verbod op clustermunitie,
aan het tot stand brengen van een wereldwijd verdrag dat de conventionele wapenhandel regelt en aan banden legt,
en van een verdrag dat wapens met verarmd uranium verbiedt.
Binnen de problematiek van vrede en veiligheid willen wij eveneens een versterkte aandacht voor de positie van vrouwen en kinderen, waarbij in het kader van de EU en de VN nieuwe impulsen moeten worden gegeven.
Het Nationaal Actieplan ter uitvoering van VN-resolutie 1325 ‘Vrouwen, vrede en veiligheid’ uit 2008 moet verder worden omgezet in reële actie.
Zoals de aanstelling van een hoge diplomaat voor vrouwenrechten, een betere coördinatie van acties op EU-niveau en op het niveau van de lidstaten.
De strijd tegen internationaal terrorisme is om evidente redenen van groot belang,
maar het respect voor de mensenrechten is dat voor CDV evenzeer.
Het Belgisch lidmaatschap van de VN-Mensenrechtenraad, dat duurt tot 2012, hoort op gedreven wijze te worden verder gezet en dient o.m. in het teken te staan van een versterking van deze instelling.
Wat de mensenrechten zelf betreft, mag onze gevoeligheid niet geografisch worden begrensd of op discriminerende wijze door economische reflexen worden overheerst.
Buitenlandse handel en buitenlands investeringsbeleid zijn belangrijk voor onze economie en welvaart.
Er moet sterker worden gefocust op het herwinnen van onze slagkracht op de wereldmarkten,
ook en vooral in het belang van onze eigen tewerkstelling.
In het licht van het politieke belang van potentiële groeimarkten in de wereld is het nodig meer en beter te investeren in de relaties met landen zoals Rusland, China, Brazilië, Japan, Zuid-Korea, …
Daarom verdient de economische diplomatie meer aandacht ter ondersteuning van het bilaterale handels-en investeringsbeleid waarvoor de Gewesten bevoegd zijn.
Voor wat specifiek de Belgen in het buitenland betreft, wil CDV met prioritaire aandacht werk (blijven) maken van de invoering van biometrische visa en paspoorten – waarbij een efficiënte en klantvriendelijke regeling wordt beoogd –,
en van een systeem van e-voting dat de deelname van de Belgen in het buitenland aan de federale en in de toekomst ook Europese verkiezingen eveneens efficiënter en klantvriendelijker moet maken.
CDV wil een evenredige instroom en gelijke promotiekansen van vrouwelijke diplomaten bevorderen (op dit moment is slechts 17% van de diplomaten een vrouw).
Tot slot nog een woordje over de methodiek van de diplomatie die CDV steeds heeft voorgestaan.
Deze moet – geheel volgens de benadering van onze huidige minister van Buitenlandse Zaken Steven Vanackere – vooral gericht zijn op resultaat en niet op profiel.
Megafoondiplomatie of gezochte publieke confrontaties zijn zelden of nooit resultaatgericht.
Liever een discrete diplomatie met resultaten en een capaciteit van beïnvloeding dan een diplomatie met veel ruis op de gesprekslijnen.
Geheel in dezelfde lijn moet België – althans wat CDV betreft – zijn deel van de verantwoordelijkheid dragen binnen internationale organisaties die het verschil kunnen maken in de aanpak van de grote uitdagingen die op ons afkomen.
In een gezamenlijke aanpak kunnen partners of bondgenoten veel meer bereiken in de verdediging van onze belangen, of het nu om economische dan wel politieke of militaire belangen gaat.
Zo hoort ons land b.v. een kritische maar betrouwbare bondgenoot te zijn binnen de NAVO, hoezeer dit ook risico’s met zich kan meebrengen.
En zo dient ons land ook pro-actief te streven naar een reële versterking van de VN als speler met effectieve impact tegenover alle politieke vraagstukken op wereldschaal (m.b.t. mensenrechten, straffeloosheid van misdaden van humanitair recht, proliferatie van wapens, internationaal terrorisme, klimaatverandering, gebrek aan nodige internationale financiële regelgeving, internationale arbeidsnormen, …).
De regering Verhofstadt II betekende een communautaire stilstand.
En stilstaan is achteruitgaan.
Onder druk van de PS en uit lijfsbehoud sloop de ‘belgicaine’ binnen bij de Open Vld.
Voortaan noemen Vlaamse liberalen zich geen Vlamingen meer, maar ‘flamingante Belgen’.
Vlaanderen verdient beter.
België blokkeert.
Dat is onder paars tot in het ongerijmde aangetoond.
Op federaal niveau lopen de paarse excellenties mekaar voortdurend in de weg en spreken ze mekaar voortdurend tegen.
Als de Vlamingen wit zeggen, zeggen de Franstaligen zwart, de opendebatcultuur heet dat.
Guy Verhofstadt kan maar premier blijven door constant te plooien voor de dictaten van de PS.
PS-voorzitter en Waals minister-president Elio Di Rupo gaat er prat op dat hij de federale regering met een vingerknip kan laten vallen.
De verstrikking heet dat.
Om de Franstaligen ter wille te zijn, slikken Open Vld en SP.a-Spirit de engagementen in die ze bij de vorming van de Vlaamse regering aangingen.
De onverwijlde splitsing van Brussel-Halle-Vilvoorde is er een van.
Vlamingen en Franstaligen houden mekaar federaal in de tang.
Het gevolg is een beleid dat de grootste gemene deler is van de wensen van Vlamingen en Franstaligen, een beleid dat niemand tevreden stelt.
Het federale niveau presteert ondermaats en kan de uitdagingen van de globalisering niet aan.
Onze concurrentiekracht taant, onze bedrijven verliezen marktaandeel in het buitenland.
Maar het jongste interprofessioneel akkoord slaat geen spijkers met koppen en zal het tij dus niet keren.
Om de vergrijzing op te vangen, kwam er het Generatiepact.
Maar de experten zijn unaniem in hun oordeel: totaal onvoldoende.
En ook de structurele begrotingsoverschotten, die nodig zijn als financiële buffer voor de vergrijzing, laten op zich wachten.
Paars raakte de voorbije jaren niet verder dan een begroting die met eenmalige maatregelen in kunstmatig evenwicht werd gebracht.
De reden voor al die ondermaatsheid is niet ver te zoeken: iedere keer dat de Vlamingen federaal het gaspedaal willen induwen, gaan de Walen op de rem staan.
Omdat Wallonië andere noden heeft, omdat de Waalse politici anders tegen de dingen aankijken, omdat Wallonië kost wat kost de transfers in stand wil houden… en het koningshuis.
Want zolang het koningshuis bestaat, bestaat ook het koninkrijk, is de redenering van de Franstaligen.
Maar intussen ondergraven de kinderen van Albert zelf hun toekomst door flater na flater op te stapelen.
Vader Albert moet financieel opdraven voor louche uitgaven aan de villa van zoon Laurent, zoon Filip bedreigt de pers en dochter Astrid maakt zich onmogelijk in het Rode Kruis.
En dan is er nog het stadsgewest Brussel.
Klein, maar à part entière, kan het ongestraft Vlaanderen gijzelen, zoals het dossier van de nachtvluchten aantoont.
Ook de taalwetgeving wordt in de -op papier nochtans- tweetalige hoofdstad schaamteloos en op grote schaal met de voeten getreden.
Intussen lopen de vele beleidsniveaus in Brussel over en door mekaar.
Het bestuur is een chaotisch kluwen.
Terwijl de Brusselse werkloosheid piekt, bakkeleien de excellenties over de bouw van een openluchtzwembad.
Om de vele Belgische blokkades op te ruimen, is een nieuwe staatshervorming nodig.
Met meer eigen bevoegdheden en middelen kunnen de deelstaten hun eigen verantwoordelijkheid opnemen, met een eigen aangepast beleid aan hun eigen toekomst bouwen.
Dat sluit solidariteit van de rijkere met de armere deelstaat niet uit.
Maar het moet wel om transparante solidariteit gaan, volgens objectieve criteria en omkeerbaar.
Het uiteindelijke doel van de N-VA is Vlaanderen als onafhankelijke staat
in een democratisch Europa.
Enkel een onafhankelijk Vlaanderen zal erin slagen de Belgische ondermaatsheid van zich af te schudden.
Enkel een onafhankelijk Vlaanderen kan de ambitie waarmaken om een topregio te zijn en te blijven.
Het argument dat Vlaanderen te klein is om zijn eigen weg te gaan, snijdt geen hout.
Van de huidige 27 lidstaten van de EU zijn er elf die minder inwoners tellen dan Vlaanderen.
Kleinere landen zijn over het algemeen trouwens zeer welvarend.
Van de tien landen met het hoogste BBP per inwoner zijn er amper drie met meer dan zes miljoen inwoners.
Het belang van zes miljoen Vlamingen, dat is het belang van de N-VA.
Daarom kiezen we voor een overheid die zo dicht mogelijk bij de Vlamingen staat en die de Vlamingen de mogelijkheid biedt om hun toekomst zelf in handen te nemen.
Vlamingen moeten eigen oplossingen voor hun eigen problemen kunnen vinden.
Zo kunnen we eindelijk werk maken van een verlaging van de belastingen op arbeid, van de bestrijding van de werkloosheid, zorgen voor een werkbare relatie arbeid-gezin-vrije tijd, een betere gezondheidszorg enz.
En daar wordt uiteindelijk iedereen beter van.
Want wat we zelf doen, doen we anders, en daarom vaak beter.
Wij maken dit engagement ook hard.
En dus treden we niet toe tot een federale regering zonder een bindend akkoord over de overdracht van essentiële bevoegdheden naar Vlaanderen.
Eenvoudigweg omdat het nu eenmaal absoluut noodzakelijk is dat de Vlamingen op tal van beleidsdomeinen hun toekomst in eigen handen kunnen nemen.
Maar ook omdat wij gesloten akkoorden en gedane beloftes willen nakomen.
In het Vlaams regeerakkoord hebben wij ons – samen met de andere partijen in de Vlaamse regering geëngageerd om de Vlaamse resoluties inzake staatshervorming, in geactualiseerde vorm, en de splitsing van Brussel-Halle-Vilvoorde te realiseren.
Belofte maakt schuld.
2007 is een ideale gelegenheid – en eigenlijke de enige gelegenheid – om deze belofte uit te voeren.
In het Vlaams regeerakkoord engageerden CD&V en N-VA, maar evenzeer Open Vld, SP.a en Spirit, er zich uitdrukkelijk toe om alles in het werk te stellen om de bekende resoluties van het Vlaams parlement van 3 maart 1999, in geactualiseerde vorm, op korte termijn te realiseren.
Dit komt onder meer neer op een volledige Vlaamse bevoegdheid inzake gezondheidszorg en gezinsbijslagen, werkgelegenheid, mobiliteit (inclusief de NMBS) en wetenschapsbeleid en verregaande autonomie inzake personen- en vennootschapsbelasting en inzake politie en justitie.
Daarbovenop komt de vanzelfsprekende, en prioritaire, eis tot splitsing van het kies- en gerechtelijk arrondissement Brussel-Halle-Vilvoorde.
Essentieel bij dit alles, is dat Vlaanderen een eigen sociaal-economisch, fiscaal en financieel beleid kan voeren, op maat van de Vlamingen.
De N-VA is en blijft een Vlaams-nationale partij.
Wij blijven gaan voor die onafhankelijke Vlaamse staat in Europa.
Onze strategie is gericht op vooruitgang.
Stap voor stap richting Vlaamse staatsvorming.
CD&V neemt het engagement op om samen met ons de staat serieus te hervormen.
Dit brengt ons een ongelooflijke stap vooruit in de richting van onafhankelijkheid.
Het communautair akkoord dat CD&V en N-VA sloten is de onderhandelingsbasis voor de communautaire ronde van 2007.
CD&V en N-VA willen een duidelijke, doorzichtige confederale staatsinrichting waarbij het zwaartepunt, zowel qua bevoegdheden als qua middelen, bij de deelstaten komt te liggen.
Een moderne democratische staat is van onder naar boven opgebouwd.
Vanuit deze optiek leggen we duidelijk vast welke bevoegdheden we nog toekennen aan de federale overheid, terwijl alle andere bevoegdheden aan de deelstaten toebehoren.
De band tussen Brussel en de rest van Vlaanderen willen CD&V en N-VA uitbouwen en versterken.
Brussel krijgt een aangepast statuut,
maar behoudt de autonomie voor lokale materies.
Zo kan het zijn opdracht als tweetalig gebied en hoofdstad van Vlaanderen, België en Europa blijven vervullen.
In dit Brussel nemen de Vlamingen volwaardig deel aan het bestuur, op alle niveaus.
Dit Brussel leeft de taalwetgeving correct en onverkort na, altijd en overal.
Het is elementair dat Vlamingen van binnen en buiten Brussel altijd in hun eigen taal terecht kunnen bij politie, administratie, ziekenhuizen, gerecht enz.
De Vlaamse rand ligt 100% in Vlaanderen.
Daarom willen wij een splitsing van het gerechtelijke en kiesarrondissement Brussel-Halle-Vilvoorde
en een consequent Vlaams beleid voor onze Vlaamse Rand.
Van een uitbreiding van Brussel kan geen sprake zijn.
Vlaanderen heeft geen enkel belang bij een verarming van Wallonië, integendeel.
Solidariteit blijft dus belangrijk.
Dat gaat perfect samen met meer bevoegdheden en meer mogelijkheden –en dus ook meer verantwoordelijkheid- voor de deelstaten om zelf een sociaal-economisch beleid te voeren.
Zo kunnen zowel Vlaanderen als Wallonië de beste keuzes maken voor het welzijn en de welvaart van hun inwoners.
Daarom pleiten CD&V en N-VA voor een objectieve en doorzichtige solidariteit tussen Vlaanderen en Wallonië.
Er moet een einde worden gemaakt aan de voor Vlaanderen nefaste verdeelsleutels bij overheids-investeringen en aan de niet objectiveerbare transfers in de sociale zekerheid.
Een maximale bestedingsautonomie gekoppeld aan fiscale verantwoordelijkheid voor Vlaanderen en Wallonië moeten zorgen voor een doorzichtig en rechtvaardig solidariteitsmechanisme waarbij beide deelstaten maximale ontplooiingskansen krijgen en met eigen middelen een beleid kunnen voeren naar eigen inzichten.
De ingewikkelde structuur van België zorgt jaarlijks voor een grote financiële stroom van noord naar zuid.
De zogenaamde ‘interregionale transfers’ zorgden al voor heel wat discussie.
Van één ding is ondertussen iedereen overtuigd: ze bestaan en ze zijn aanzienlijk.
Van bij haar oprichting is de N-VA vragende partij voor een grondige analyse van de financiële geldstroom van noord naar zuid.
Onder meer op aandringen van de N-VA engageerde de Vlaamse overheid zich dan ook tot het onderzoeken van de transfers.
De opdracht werd toevertrouwd aan Abafim, de financiële cel van de Vlaamse administratie.
De studie duurde langer dan voorzien en het was pas in het najaar van 2004 dat de resultaten werden vrijgegeven.
Abafim berekende de transfers op 6,6 miljard euro voor 2003.
De studie van Abafim hield echter geen rekening met de transfers via de afbetaling van de staatsschuld, de Europese structuurfondsen, de overheidsbedrijven, … Indien men wel rekening houdt met deze factoren, kunnen we de transfers ramen op meer dan 12 miljard euro per jaar.
De cijfers van Abafim werden sindsdien onderzocht door een team Franstalige en Vlaamse specialisten.
Hun rapport spreekt zich niet uit over de precieze grootte van de transfers, maar beperkt zich tot een aantal methodologische vragen en tips.
Het is duidelijk dat een ‘Belgisch’ team het nooit eens zal raken over de precieze omvang van de transfers, maar dat is niet de kern van de zaak.
Belangrijker is dat het bestaan van de transfers ondertussen door niemand meer op ernstige wijze wordt betwist.
Ook aan Franstalige kant zijn er steeds meer academici én politici die wijzen op de transfers als een van de redenen van de (te) trage economische evolutie in Wallonië.
Laat ons duidelijk zijn: gezien het huidige verschil in welvaart tussen Vlaanderen en Wallonië, is een solidariteitstransfer tussen beide deelstaten verantwoord en nodig.
De N-VA koestert geen historische rancunes en is geen partij die aanstuurt op georganiseerd Vlaams groepsegoïsme.
Het Vlaams regeerakkoord, dat de N-VA mee onderhandelde, pleit trouwens expliciet voor Vlaamse solidariteit met Wallonië.
Echte solidariteit veronderstelt evenwel transparantie, objectiviteit en doelmatigheid.
De huidige geldstromen vanuit Vlaanderen voldoen aan geen enkel van die drie criteria.
Het is uiterst moeilijk om zicht te krijgen op de geldstromen, zoals ook blijkt uit de Abafimstudie.
Er is van Franstalige kant duidelijk geen politieke bereidheid om hierover echte openheid te creëren.
Wie de transfers durft aan te kaarten op het federale niveau, wordt door hen doorgaans met beschuldigingen overladen.
Vlaanderen mag dus wel betalen, maar zeker niet vragen hoeveel en waarvoor.
Zoals al gezegd, aanvaardt de N-VA de noodzaak van solidariteit.
Maar er zijn tal van voorbeelden waaruit blijkt dat het Vlaamse geld zeker niet altijd ten goede komt van wie het nodig heeft in Wallonië.
Vlaanderen financiert al te vaak onnodige projecten, overheidstewerkstelling of sociaal profitariaat.
Er wordt veel gesproken over een Waals economisch herstel dat in aantocht zou zijn.
De waarheid is dat de enorme Vlaamse financiële injecties structureel niets ten goede hebben bijgedragen.
Uit de publicatie van de Regionale Rekeningen door het Instituut voor de Nationale Rekeningen in februari 2004, blijkt het opnieuw: Wallonië beent Vlaanderen op geen enkel vlak bij.
In de periode 19952001 bleven de economische groei, de investeringen, de productiviteit en de werkzaam-heidsgraad in Wallonië negatief evolueren in vergelijking met Vlaanderen.
Meer nog, het unitaire systeem –inclusief de transfers- is een belangrijke belemmering voor een mogelijk Waals herstel.
Zolang de loonvorming bijvoorbeeld unitair gebeurt, zal het investeringsklimaat in Wallonië problematisch blijven.
Studies van het IMF en de OESO wijzen uit dat het unitaire systeem zelf structurele werkloosheid veroorzaakt.
En die veroorzaakt vervolgens geldtransfers in de sociale zekerheid.
De onvoorwaardelijkheid van die geldstroom moedigt bovendien niet echt aan tot verantwoordelijkheidszin.
De N-VA vraagt de Waalse partijen de economische realiteit onder ogen te zien en zich niet langer te laten misleiden door het vertekend beeld dat ontstaat door de bijzonder grote financiële transfers.
Wallonië moet zelf de volle verantwoordelijkheid nemen voor haar toekomst.
Van de Vlaamse partijen vraagt de N-VA het uitvoeren van het Vlaams regeerakkoord dat stelt dat de huidige transfers moeten vervangen worden door objectieve en transparante solidariteit.
Het economisch plan van de N-VA blijft niet steken in de klassieke communautaire retoriek.
Ons alternatief toont duidelijk aan wat we willen doen met de bevoegdheden die we eisen.
De uitdaging is groot.
En onder paars werd het twee voor twaalf.
Tijd dus voor duidelijke keuzes.
Vlaanderen en Wallonië hebben twee zeer verschillende economieën en arbeidsmarkten.
Momenteel zitten de bevoegdheden die relevant zijn voor het economisch beleid en het werkgelegenheidsbeleid echter nog hoofdzakelijk op het Belgische niveau.
Hierdoor kan Vlaanderen (nog) niet de keuzes maken die een antwoord bieden op de eigen sociaal-economische realiteit.
De N-VA kiest er resoluut voor om de deelstaten zelf alle economische hefbomen in eigen handen te geven.
Zo moeten Vlaanderen (en Wallonië) zelf volledig bevoegd worden voor het tewerkstellingsbeleid.
Er bestaan verschillende wereldranglijsten waarin landen gerangschikt worden op basis van hun concurrentiekracht.
Ze hebben echter allemaal één zaak gemeen: België zakt steeds verder weg.
Deze groeiende concurrentiehandicap is voor een groot stuk te wijten aan de zeer hoge loonkosten.
Door het open karakter van onze economie heeft dit probleem grote gevolgen voor de werkgelegenheid.
Nergens anders in Europa wordt werken zwaarder belast.
Nergens anders is de loonwig zo groot.
Ook inzake werkgelegenheid en werkloosheid zijn er bijzonder grote verschillen tussen de gewesten.
Waar de werkloosheidsgraad in Vlaanderen recent zelfs onder de 7% daalde, blijft die van Wallonië en Brussel rond de 20% schommelen.
Het is duidelijk dat de verschillende regio’s een verschillende aanpak van hun arbeidsmarkt nodig hebben.
‘Regel matig’ is ons motto.
De N-VA is er voorstander van niet meer te regelen dan wat strikt noodzakelijk is.
De regelgeving moet bovendien getoetst worden op haar concurrentiebeperkend karakter.
Het maatschappelijk belang van elke concurrentiebeperkende maatregel moet duidelijk worden aangegeven.
Het uitgangspunt moet zijn de toegang tot ondernemerschap zo maximaal mogelijk te maken door regels die marktwerking beperken, weg te nemen, zonder aan de kwaliteit te tornen.
Een slimme regelgeving moet het mogelijk maken om het handhaven ervan te bevorderen.
Daarbij moet men ook telkens oog hebben voor eventuele andere beleidsinstrumenten dan regelgeving.
Ook de toewijzing van verantwoordelijkheden tussen verschillende actoren moet expliciet en beredeneerd gemaakt worden.
Een goed investeringsklimaat is zonder twijfel de beste waarborg voor het aantrekken van extern kapitaal.
Ondernemers moeten kunnen opereren in een bedrijfsvriendelijke omgeving.
Dit stimuleert kapitaalverstrekkers, starters en doorgroeiers om projecten op stapel te zetten en nieuwe ideeën te lanceren.
De N-VA wil de zelfstandige ondernemer stimuleren want een zelfstandige ondernemer staat voor diversiteit van het aanbod en bevordert een leefbare binnenstad en het buurtnetwerk.
De opgelopen concurrentiehandicap kan weggewerkt worden met lastenverlagingen en loonmatiging.
We moeten immers beter doen dan de buurlanden om de concurrentiehandicap weg te werken.
Méér mensen aan het werk en langer aan het werk: er is geen andere mogelijkheid om jobs te creëren.
De verhoging van de participatiegraad bereiken we niet door één maatregel.
Hiervoor is gedifferentieerd maatwerk nodig.
De regelgeving moet zo’n gedifferentieerde aanpak mogelijk maken.
Het daadwerkelijk verminderen van de administratieve lasten is van zeer groot belang voor een ondernemingsvriendelijk klimaat.
Dit veronderstelt een permanente zorg bij het opstellen van regels en het uitwerken van procedures.
De N-VA wil een vermindering van de administratieve lasten met 25%.
De overheid moet voorzien in een ‘gezaghebbend advies’.
Dit houdt in dat een onderneming of een burger voor hij start met de uitvoering van zijn plannen, weet hoe de overheid zal reageren.
Zo kan elke burger of onderneming van alle overheidsdiensten vernemen hoe de overheid zal reageren ten overstaan van welomschreven situaties (op fiscaal gebied, inzake ruimtelijke ordening, inzake leefmilieu, …).
Wanneer het gezaghebbend advies gevolgd wordt, kan aan de burger of ondernemer geen sanctie opgelegd worden omdat hij of zij de wet niet zou hebben nageleefd.
Integendeel: wie zich conformeert, wordt gehonoreerd.
Een gecentraliseerde dienstverlening moet er voor zorgen dat een bedrijf op één plaats terecht kan voor alle bedrijfsgebonden dienstverlening en overheidsinformatie.
De N-VA wil de ‘Ikea-wet’ wijzigen.
Er moet een gedetailleerde registratie en analyse van de bestaande detailhandel komen.
Buurgemeenten moeten een recht op beroep krijgen voor wat betreft ontwerpen van handelsvestigingen met een netto oppervlakte van minstens 1000 m².
In het Nationaal Distributiecomité moeten, in afwachting van de volledige defederalisering van het handelsvestigingsbeleid, twee aparte subcomités worden opgericht, die enkel nog samen oordelen over aanvragen uit het Brussels Hoofdstedelijk Gewest.
De N-VA is gekant tegen het uitbreiden van het aantal koopzondagen.
Deze uitbreiding is een nieuwe stap in het ongebreideld en onbeperkt consumeren.
Voor de N-VA kan dit niet.
Meer koopzondagen betekent dat werknemers het nog moeilijker krijgen om de relatie arbeid-gezin-vrije tijd goed te regelen.
Maar ook de concurrentiedruk op buurtwinkels en andere kleine zelfstandigen zal toenemen.
Ze zullen zich nog moeilijker kunnen handhaven tegenover de grote warenhuizen en winkelketens.
De N-VA gelooft ook niet in een sterk positief effect op onze economie.
Mensen zullen namelijk niet méér kopen, maar eerder meer gespreid in de tijd.
Extra koopzondagen zijn alleen goed voor toeristische centra.
De afbakening hiervan komt echter toe aan de Vlaamse overheid.
Het onderscheid tussen arbeiders en bedienden is in de 21ste eeuw totaal voorbijgestreefd.
De N-VA wil dan ook dat er eindelijk echt werk gemaakt wordt van een eenheidsstatuut voor alle werknemers.
De uitwerking hiervan dient te gebeuren door het parlement, na consultatie van de sociale partners.
De N-VA wil een homogeen pakket aan ondersteuningselementen.
Directe steun moet worden aangevuld met fiscale stimuli.
De N-VA wil een feitelijke verlaging van de vennootschapsbelasting.
Dit moet onder meer gebeuren door een verlaging van het nominale tarief met 7% tot het Europese gemiddelde.
De N-VA wil ook een verlaging van de reële belastingdruk (dus inclusief alle aftrekmogelijkheden en subsidies).
De N-VA pleit daarom voor een versmalling van de belastbare grondslag.
De ‘notionele aftrek’ is een stap in de goede richting waarop de N-VA al lang had aangedrongen.
De N-VA vraagt ook de overheveling van de fiscaliteit naar Vlaanderen.
Het economisch beleid is te weinig aangepast aan de specifieke problemen en de eigen beleidsvisies in de verschillende gewesten.
De N-VA aanvaardt niet dat gewesten geen fiscale maatregelen naar bedrijven kunnen nemen in aangelegenheden waarvoor ze nochtans zelf bevoegd zijn, terwijl de Belgische overheid in die gewestdomeinen maatregelen neemt ook al is ze materieel niet bevoegd.
De N-VA stelt daarom voor om de vennootschapsbelasting te regionaliseren.
Minstens moeten de gewesten de mogelijkheid krijgen om kortingen op de federale vennootschapsbelasting toe te kennen.
Op die manier wordt ook de discriminatie tussen eenpersoonsondernemingen en vennootschappen geneutraliseerd.
Het moet mogelijk zijn de loopbaan te onderbreken om taken met maatschappelijk nut (kinderen opvoeden, ouderen verzorgen, zieken bijstaan…) op zich te nemen.
De overheid moet deze gezinskredieten financieel ondersteunen.
Ook opleidingskredieten kunnen een belangrijke functie vervullen, zowel voor de werknemer als voor de werkgever.
Het stelsel van tijdskrediet wordt beperkt tot deze categorieën.
N-VA pleit voor het Zweedse model van ouderschapsverloven.
Deze worden gedekt door een ouderschapsverzekering (verstrekt door de overheid), die het behoud van werk en inkomen garandeert evenals het behoud van sociale bescherming voor perioden waarin werknemers voor hun kind moeten zorgen.
Het ouderschapsverlof moet worden uitgebreid tot 7 maanden.
Aan de moeder wordt het recht gegeven het zwangerschaps- en bevallingsverlof uit te breiden tot 4 maanden in totaal, waarvan maximum 3 na de geboorte.
Voor de vader wordt in een zorgverlof voorzien van 1 maand, op te nemen tijdens de eerste 6 maanden na de bevalling.
Twee bijkomende maanden zorgverlof kunnen naar keuze door vader of moeder worden opgenomen.
Voor de laatste 6 maanden van de zwangerschap en op het gewaarborgd inkomen bij ziekte van een zwangere vrouw zijn geen socialezekerheidsbijdragen verschuldigd.
De N-VA wil ook meer flexibiliteit op bedrijfsniveau door een veralgemeende annualisering van de arbeidsduur.
Op sommige piekmomenten zal de werknemer dan meer uren per dag werken dan in sommige dalmomenten.
Deze regeling werkt kostenbeheersend en verhoogt de flexibiliteit van de inzet van het personeel.
Op die manier kan ook beter tegemoet gekomen worden aan de behoeften van het gezin door bijvoorbeeld het werkschema aan te passen aan de schoolvakanties en de opvoeding van de kinderen.
Een leefbaar tempo is meer dan af en toe eens stoppen met werken.
Alternatieven via prestatiemanagement, gekoppeld aan het loon, zijn beter betaalbaar en misschien even attractief: enerzijds hoger tempo, resultaten en loon voor wie (nog) wil en anderzijds lager tempo, resultaten en loon voor wie het wat rustiger wil.
Dit is zeer eenvoudig toe te passen bij jobs met een meetbare ‘output’.
De kosten voor de kinderbijslag en de gezondheidszorg moeten uit de brutoloonkost.
Daardoor verkleinen we de loonwig met 20% en halen we meteen de achterstand op onze buurlanden in.
De financiering van de kinderbijslag en de gezondheidszorg zal dan vanuit de algemene middelen gebeuren.
Dit zal geen enorme verhoging van de productbelasting betekenen omwille van het terugverdieneffect dat de loonlastenverlaging met zich meebrengt.
De N-VA wil de premies voor onregelmatige prestaties en nacht- of ploegenarbeid vrijstellen van sociale zekerheidsbijdragen.
Zo ontvangt de werknemer meer voor die ongewone werkuren en kan de werkgever makkelijker kandidaten vinden voor ploegenarbeid.
We vragen dat iedere werknemer ieder jaar een krediet van 150 (over)uren krijgt waarop hij niet extra wordt belast.
Een werknemer wordt duurder naarmate hij ouder wordt, maar in de meeste gevallen neemt de productiviteit niet in dezelfde mate toe.
Zo’n systeem is pervers omdat het oudere werknemers uit de markt prijst.
België is één van de landen waar loonopslag het sterkst verbonden is met anciënniteit.
De N-VA pleit ervoor om hiervan af te stappen en de verloning van werknemers beter te laten aansluiten bij hun toegevoegde waarde.
Dit is niet evident bij bestaande arbeidscontracten maar zou zeker het uitgangspunt moeten zijn bij nieuwe contracten.
De effectieve uittredingsleeftijd moet opgetrokken worden, zodat de wettelijke pensioenleeftijd van 65 jaar in de praktijk dichter benaderd wordt.
Het brugpensioen en andere stelsels van vroegtijdige uittreding dienen dan ook afgebouwd te worden, om uiteindelijk te verdwijnen.
Wanneer werknemers op latere leeftijd toch nog op straat komen te staan, moet voorzien worden in vormen van persoonlijke begeleiding en/of bijscholing, zodat ze elders aan de slag kunnen.
Vervroegde pensionering vanaf 60 jaar blijft wel mogelijk, maar de loopbaanvereiste dient opgetrokken te worden tot 40 jaar.
De overheid moet werknemers fiscaal stimuleren om langer aan de slag te blijven.
Vanaf de leeftijd van 60 jaar, moet het dan elk jaar aantrekkelijker worden om te blijven werken.
Bovendien moet het voor de werkgevers fiscaal aantrekkelijker gemaakt worden om 55-plussers in dienst te nemen/houden.
Voor oudere werknemers die het wat rustiger aan willen doen, moet voorzien worden in een systeem van uitgroeibanen.
Men kan minder uren presteren voor een evenredig verlaagd loon, of kiezen voor een lichtere taak die ook minder vergoed wordt.
Dit systeem moet een recht zijn voor werknemers vanaf 55 jaar.
De opbouw van pensioenrechten van mensen met een uitgroeibaan mag echter niet in gevaar komen.
Het pensioen moet dan ook, voor iedereen, berekend worden op basis van de 35 meest voordelige jaren.
Er moeten meer mogelijkheden zijn om verder te werken na de pensioengerechtigde leeftijd.
Deze mensen betalen dan immers nog steeds mee aan de sociale zekerheid.
Niet iedereen voelt zich te oud om te stoppen met werken op 65.
Wanneer men het recht op een uitkering uitstelt, kan men door arbeid als werknemer of zelfstandige hogere pensioenrechten opbouwen.
Het productiviteitspeil van oudere werknemers wordt niet noodzakelijk negatief beïnvloed door hun leeftijd, maar kan wel worden beïnvloed door het feit dat hun kwalificaties verouderd zijn.
Er moet dan ook meer geïnvesteerd worden in opleidingen voor werknemers, zowel binnen als buiten het bedrijf.
Bijscholing en ‘levenslang leren’ zijn de sleutelwoorden om te vermijden dat ouderen professioneel achterop geraken.
Uiteraard moeten mensen die zelf geen inkomen (meer) verwerven, opgevangen worden.
Belangrijk is echter om uitkeringsgerechtigden ook aan te moedigen opnieuw aan de slag te gaan.
Het krijgen van werkloosheidssteun mag geen onvoorwaardelijk recht zijn, maar moet in de tijd beperkt zijn en gekoppeld worden aan verplichte bijscholing, het zoeken naar werk en het verplicht aanvaarden van een gepaste betrekking.
Alle werklozen moeten beschikbaar blijven op de arbeidsmarkt.
Tegenover het recht op een uitkering, staan immers ook verplichtingen.
Controle op de werkwilligheid van werklozen is dan ook noodzakelijk.
De deelstaten moeten hiervoor zelf de verantwoordelijkheid krijgen.
Ze moeten ook de (financiële) gevolgen van hun beslissingen dragen in positieve of negatieve zin.
Op dit moment brengt werken voor sommige mensen niet (veel) meer op dan niet werken.
Dat is onaanvaardbaar.
Deze werkloosheidsval moet bestreden worden door onder andere een bijkomende verlaging van de lasten op de lage arbeidsinkomens door te voeren.
In de Vlaamse Rand rond Brussel wonen momenteel te veel langdurig werklozen die geen kennis hebben van het Nederlands.
Deze groep moet op zeer korte termijn Nederlands leren en actief op zoek gaan naar werk om het recht op een uitkering niet te verliezen.
Uiteraard dient de Vlaamse overheid alles in het werk te stellen om een voldoende aanbod aan Nederlandse lessen te garanderen.
De N-VA wil gelijke kansen op volwaardige participatie op de arbeidsmarkt.
Er dient dan ook speciale aandacht te gaan naar bevolkingsgroepen die het traditioneel moeilijker hebben op de arbeidsmarkt: ouderen, jongeren, vrouwen, allochtonen, personen met een handicap, laaggeschoolde langdurig werklozen,… Een evenwichtig doelgroepenbeleid met specifieke maatregelen voor deze groepen, moet het optrekken van de werkgelegenheidsgraad bij de héle bevolking mogelijk maken.
We kiezen er in de eerste plaats voor dat de gesubsidieerde banen en de beschermde tewerkstelling geïntegreerd worden in het normale economische circuit.
Dit is echter niet altijd mogelijk.
Voor een beperkt deel van de bevolking zal dus ook in de toekomst een vorm van beschermde arbeid nodig blijven, omdat ze zo’n grote achterstand hebben dat ze niet in aanmerking komen voor een reguliere baan.
Voor deze werknemers moet een parallel circuit van ‘beschermde’ tewerkstelling blijven bestaan.
De N-VA ijvert voor een persoonsgebonden ‘rugzaksubsidie’, die de werkgevers kunnen aanwenden om de meerkost van de tewerkstelling van personen met een arbeidshandicap te compenseren.
Niet de instelling maar de persoon staat centraal.
Ondernemingen in de sociale economie, die mensen aanwerven die niet kunnen ingeschakeld worden in de reguliere economie, zijn ondernemingen die marktconform werken.
Ze ontvangen immers enkel subsidies voor de achterstandspositie van hun personeel.
Daarom moeten deze ondernemingen ook op alle manieren beschouwd worden als reguliere ondernemingen met dezelfde rechten (fiscale stimulansen, expansiesteun, …) en plichten (gelijkaardige CAO’s, …).
Het palmares van paars oogt nergens fraai, maar justitie vormt zonder twijfel het trieste dieptepunt.
Het geblunder van minister Onkelinx duurde voort, jaar na jaar.
Niemand zal ontkennen dat justitie en veiligheid belangrijk zijn.
Het zijn barometers voor het al dan niet goed functioneren van een land.
De schromelijke verwaarlozing van justitie onder de paarse regering wordt dagelijks aangetoond.
Justitie blijft een bedrijf in moeilijkheden.
De Belgische justitie wordt nog steeds gekenmerkt door verouderde werkmethodes, de gerechtelijke achterstand, het formalisme in het procesrecht, de overvolle gevangenissen, de stakingen bij penitentiair personeel, …
Bovendien kwam justitie geregeld onder vuur omwille van massale en spectaculaire ontsnappingen, de mislukking van de informatisering, opvallende vrijspraken en verbrekingen door het Hof van Cassatie,… waardoor het vertrouwen in justitie telkenmale werd ondermijnd.
Ondertussen is de Belgische Staat meermaals veroordeeld, zowel door het Europees Hof voor de Rechten van de Mens te Straatsburg als door een Brusselse rechtbank omwille van de miskenning van de redelijke termijn.
Ook in de strafrechtelijke sfeer blijft de perceptie bestaan dat politie en justitie tekort schieten.
Justitie lijkt het onderspit te moeten delven tegen de georganiseerde criminaliteit.
Het vertrouwen van de burgers in justitie daalt: misdrijven worden minder vaak aangegeven.
“Het helpt toch niet”.
De ophelderingsgraad van misdrijven blijft bedroevend laag.
Het kernprobleem blijft dat in justitie nog steeds te weinig wordt geïnvesteerd
en dat Vlamingen en Franstaligen op fundamentele punten een andere visie hebben.
Dat blijkt uit elk belangrijk dossier: verkeersveiligheid, jeugdsanctierecht, interneringsproblematiek, de middelen om de criminaliteit te bestrijden (anonieme getuigen, spijtoptanten, …).
Voor de N-VA blijft justitie prioritair.
Justitie moet alle noodzakelijke budgettaire en inhoudelijke aandacht krijgen, opdat de dienstverlening sneller, efficiënter en daadkrachtiger wordt.
De N-VA wil een rechtssysteem met een goede wetgevingskwaliteit, een goede handhaving en een goede rechtspleging.
Dat zijn de drie essentiële taken van justitie.
Veiligheid is meer dan een goedwerkende politie en justitie.
Onveiligheid moet integraal en radicaal aangepakt worden.
Het vereist in eerste instantie het ‘hermodelleren’ van de samenleving.
Vandaar ons pleidooi voor een preventiebeleid op het vlak van onderwijs, werkgelegenheid, armoedebestrijding, huisvesting en inburgering.
Vandaar ook ons pleidooi voor een ‘nieuw-Vlaamse burger’ die als drager van rechten én plichten zijn verantwoordelijkheid opneemt voor de gemeenschap waarin hij leeft.
In afwachting van de Vlaamse onafhankelijkheid moet, zoals in andere federale staten (Canada, Zwitserland, Duitsland, VS) het veiligheids- en justitiebeleid georganiseerd worden door de deelstaten.
De doelstellingen op justitieel vlak moet worden afgebakend: welke justitie willen we en tegen welke voorwaarden.
Dit moet vertaald worden in meerjarenplannen.
Veiligheid is een sociaal grondrecht, dat als dusdanig moet worden opgenomen in de Grondwet.
De N-VA wil ook een staatssecretaris voor Veiligheid, toegevoegd aan de minister van Binnenlandse Zaken, die verantwoordelijk is voor het opstellen en uitvoeren van een nationaal veiligheidsplan en die de nadruk kan leggen op een echt veiligheidsbeleid.
De N-VA wil een norm van politieaanwezigheid voor de echte politietaken op het gebied van veiligheid en ordehandhaving.
De N-VA eist ook concrete en afdwingbare doelstellingen inzake criminaliteitscijfers en ophelderingsgraad.
De politie moet zich concentreren op haar kerntaken: de efficiënte bestrijding van de criminaliteit.
Dit houdt in dat ze ontlast wordt van administratieve formaliteiten.
In het kader van de strijd tegen het internationale terrorisme moet er geïnvesteerd worden in voldoende deskundigheid binnen de Staatsveiligheid.
Effectieve en efficiënte bestraffing: de burger moet er zeker van zijn dat de samenleving op een billijke en correcte manier reageert op misdrijven.
Bij de sanctie zijn zowel het bestraffende element als de re-integratie in de samenleving zeer belangrijk.
Daarom moet een ruim scala aan bestraffingmogelijkheden bestaan: naast de klassieke vrijheidsberoving en geldboete moeten de alternatieve straffen een ruime toepassing vinden.
Er moeten voldoende middelen worden vrijgemaakt om werkstraffen mogelijk te maken
De N-VA blijft voorstander van een volwaardig jeugdsanctierecht waarbij jongeren die een misdrijf hebben begaan daadwerkelijk gestraft worden met een opvang op maat én een recht van verdediging.
Bestraffen staat dus naast beschermen.
De N-VA blijft eveneens voorstander van een jeugdgevangenis in Vlaanderen.
Minder strafrecht, meer administratieve sancties: vooral in het verkeer moeten de niet betwiste verkeersinbreuken, die geen schade of letsel hebben veroorzaakt, louter administratief afgehandeld worden, met een mogelijkheid tot beroep bij de rechtbanken voor wie de inbreuken betwist.
De N-VA pleit voor een performant snelrecht waarbij justitie in staat moet zijn om snel te reageren op criminaliteit.
Aanpak van vormfouten: overdreven formalisme in de rechtspraak moet verhinderd worden.
Straffeloosheid wegens vormfouten of nietigheden kan alleen wanneer de fundamentele principes van de rechten van verdediging of de rechtstaat geschonden worden.
Een aangepast gevangenisbeleid: de N-VA pleit voor een uitbreiding van het aantal gevangeniscellen.
Een veroordeling tot een gevangenisstraf moet effectief kunnen uitgevoerd worden.
Daarnaast is de N-VA voorstander van het afsluiten van samenwerkingsakkoorden met verschillende landen zodat gevangenen van buitenlandse afkomst hun straf kunnen uitzitten in hun land van herkomst.
Geïnterneerden kunnen niet langer in gewone gevangenissen worden opgesloten.
Ze moeten een behandeling krijgen in functie van hun medische en psychologische situatie en dit in aangepaste, gesloten instellingen.
Werklast- en kwaliteitsmeting: sommige magistraten zijn overbelast, terwijl anderen te weinig om handen hebben.
Een werklastmeting is nodig, waarbij kan gewerkt worden met meer ambulante rechters om tijdelijke overbelasting in rechtbanken weg te werken.
Beter omkaderde magistraten: de N-VA is voorstander van een betere administratieve omkadering van de magistraten.
Een verbetering van het statuut, zowel inhoudelijk als financieel, kan meebrengen dat de beste juristen zouden kiezen voor de magistratuur.
Management, ook in de rechtbanken en parketten: managementtechnieken moeten hun weg vinden naar de parketten en rechtbanken, waarbij een korpschef een ‘manager’ moet worden.
Agenten uit de Vlaamse Rand mogen niet langer geconfronteerd worden met substituten van wacht die enkel aandacht hebben voor grootstedelijke criminaliteit en bovendien amper kunnen communiceren met agenten door een gebrekkige kennis van het Nederlands.
De splitsing van het gerechtelijk arrondissement B-H-V is noodzakelijk, zowel voor parket als voor rechtbank waarbij naast een Franstalige rechtbank voor Franstalig Brussel een Nederlandstalige rechtbank voor Nederlandstalig Brussel en Halle-Vilvoorde wordt opgericht.
De N-VA is voorstander van de “éénheid van rechtsmacht” via de oprichting van één rechtbank per gerechtelijk arrondissement waarin -op de vredegerechten na- alle bestaande rechtbanken (politierechtbank, rechtbank van eerste aanleg, rechtbank van koophandel, arbeidsrechtbank) worden geïntegreerd.
Het beperken van de bevoegdheid van de Raad van State tot normatieve of algemene besluiten zal de werklast gevoelig doen afnemen, waardoor de huidige achterstand er versneld kan weggewerkt worden.
Een proces moet verlopen met een ‘actieve en leidende’ rechter.
Zo moeten conclusietermijnen en de pleitdatum verplicht vastgelegd worden op de inleidende zitting.
De schriftelijke procedure moet veralgemeend worden maar het aantal conclusierondes moet wettelijk beperkt worden.
Een bemiddelende rechter: na kennisname van de argumenten van de partijen, is de rechter verplicht na te gaan of een minnelijke regeling kan tot stand komen via actieve bemiddeling tussen de partijen.
In echtscheidingen wordt in de procedure een echtscheidingsbemiddelaar aangesteld.
In strafrechtelijke zaken, waarbij een slachtoffer schade heeft geleden, wordt een justitieassistent aangesteld die nagaat in welke mate de dader inspanningen levert om de schade te vergoeden.
Elektronische justitie: de N-VA is voorstander van de versnelde invoering van e-justice.
De paarse regering heeft hier geklungeld.
De rechtbanken moeten via moderne communicatiemiddelen en instanties vlot bereikbaar zijn.
De balie, gerechtsdeurwaarders, rechtzoekenden en de griffie moeten elektronisch berichten kunnen uitwisselen.
Ook andere informatie moet vlot beschikbaar zijn langs elektronische weg.
Lange tijd waren migratie en inburgering politiek incorrecte onderwerpen waar men beter niet over kon praten.
Nochtans stapelden de problemen zich op bij gebrek aan een echt beleid.
De N-VA wil wél een antwoord bieden op de vragen en problemen.
Een positief antwoord.
Migratie is een van de grootste uitdagingen van de 21ste eeuw.
Bij veel mensen roept het woord negatieve connotaties op.
Jarenlang werd in ons land immers een zeer gebrekkig migratie- en inburgeringsbeleid gevoerd.
Daardoor ontstonden allerlei samenlevingsproblemen, en werd het inwijken van nieuwe burgers vaak als negatief ervaren.
Migratie kan echter een zeer positief gegeven zijn, een echte verrijking voor de samenleving, wanneer er een goed beleid rond gevoerd wordt.
Ondanks het gevoelig onderwerp, heeft de N-VA een duidelijke visie op migratie en asiel ontwikkeld.
We moeten humaan omgaan met mensen in nood,
maar misbruiken van de procedures streng aanpakken.
Het handhaven van de snel-Belgwet door paars is kenmerkend voor de aanpak van deze regering: inefficiënt, contraproductief en alles behalve oplossingsgericht.
Hetzelfde wat betreft gezinshereniging: niemand betwist het recht om het kerngezin te herenigen of te vormen,
maar gezinshereniging kan en mag geen structureel migratiekanaal worden dat aan iedere controle ontsnapt.
De Europese richtlijn biedt de lidstaten een heel pakket aan maatregelen die kunnen worden genomen.
Paars koos echter voor een minimalistische omzetting van die richtlijn.
Het valt moeilijk te schatten hoeveel illegale immigranten in ons land aanwezig zijn.
Zowel afgewezen asielzoekers als vreemdelingen die nooit asiel hebben aangevraagd, verblijven hier illegaal.
Uiteraard ondermijnen ze de asielprocedure en liggen ze mee aan de basis van het negatieve beeld dat sommige mensen hebben over nieuwkomers.
De illegalen zelf lopen grote risico’s op uitbuiting en misbruik: ze kunnen immers geen aanspraak maken op sociale of arbeidsrechtelijk steun en bescherming.
Vandaag komen sommige vreemdelingen in aanmerking voor regularisatie op basis van artikel 9 van de Vreemdelingenwet.
Deze procedure is een gunst – geen recht– bij buitengewone omstandigheden zoals een lang aanslepende asielprocedure.
Sinds de invoering van het ‘Last In, First Out’-principe blijven de oudste dossiers immers vaak liggen.
De minister heeft in het al dan niet toekennen van de regularisatie een discretionaire bevoegdheid.
Nergens blijkt welke criteria de Dienst Vreemdelingenzaken, die de dossiers geval per geval bestudeert, hier hanteert.
Ook sinds de hervorming van de asielprocedure behoudt de minister deze bevoegdheid.
Verschillende organisaties vragen al jaren om duidelijke criteria voor regularisatie in de wet in te schrijven.
Een niet te onderschatten aspect van illegale immigratie is de mensensmokkel.
Vreemdelingen betalen vaak een klein fortuin aan criminelen, om vervolgens in Europa een clandestien bestaan te leiden.
Aangezien de vreemdeling hier zelf ook in de fout gaat –hij probeert immers illegaal Europa binnen te raken– kan zijn verblijf hier in principe niet getolereerd worden.
De zaken liggen echter anders bij slachtoffers van mensenhandel.
Deze mensen hebben vaak niet gekozen om naar hier te migreren en worden niet zelden uitgebuit.
De strijd tegen de mensenhandel moet zich dan ook richten op het aanpakken van misdadigers
en het beschermen van de slachtoffers.
Slachtoffers van mensenhandel kunnen in de toekomst een tijdelijke verblijfsvergunning krijgen wanneer ze blijk gegeven hebben van bereidheid om deel te nemen aan het onderzoek én de banden met de mensensmokkelaars verbroken hebben.
De asielprocedure moet vluchtelingen onderscheiden van andere kandidaat-migranten die geen recht hebben op asiel.
Los van de motieven van de asielzoeker, hebben ze recht op een heldere, efficiënte en snelle procedure die leidt tot een verblijfsstatuut of tot de uitwijzing naar het land van herkomst.
Deze procedure moet binnen de zes maanden leiden tot een definitieve beslissing omtrent de gegrondheid van de aanvraag.
Ook mensen die oorlogsgebieden ontvluchten hebben recht op bescherming (de zogenaamde subsidiaire bescherming).
Dit principe moet ook correct gendergevoelig worden toegepast, vanuit het perspectief van de bescherming van mensenrechten van vrouwen en gendergelijkheid.
Essentieel is echter dat, wanneer de politieke situatie in het thuisland gedurende de eerste jaren van hun verblijf verbetert, deze mensen ook effectief terugkeren.
Het probleem van illegale immigratie sleept al veel te lang aan, met alle gevolgen van dien voor zowel de illegalen zelf als de hele samenleving.
Een spoedige oplossing dringt zich dan ook op.
De paarse regeringen zijn er kennelijk niet in geslaagd het probleem aan te pakken.
Het is de hoogste tijd dat dit wanbeleid stopt.
De over de jaren opgelopen achterstand moet dringend weggewerkt worden.
Bij gezinshereniging of gezinsvorming kunnen familieleden of toekomstige familieleden van Belgen of vreemdelingen met verblijfsrecht in België in bepaalde gevallen het recht verwerven om hier te verblijven.
De praktijk wijst uit dat vele allochtonen nog steeds een partner gaan zoeken in het land van herkomst en naar hier overbrengen.
Gezinshereniging en vooral gezinsvorming kunnen zo de grootste migratiestromen van de 21ste eeuw worden.
Zonder afbreuk te doen aan het recht op eerbiediging van het gezinsleven, moeten er toch maatregelen genomen worden om deze instroom te beperken.
Bovendien is dit fenomeen nauw verweven met de problematiek van de schijnhuwelijken, die enkel en alleen gesloten worden met het oog op het verkrijgen van een verblijfsvergunning.
Binnen de Europese Unie geldt het principe van vrij verkeer van werknemers.
De paarse regering heeft dit echter nog enkele jaren beperkt voor mensen uit de nieuwe lidstaten.
Deze overgangsmaatregel zorgt er voor dat werknemers uit deze landen nog steeds over een arbeidsvergunning en een arbeidskaart moeten beschikken vooraleer ze hier aan de slag kunnen.
De N-VA kant zich tegen deze overgangsmaatregel en kiest resoluut voor het vrij verkeer van werknemers voor alle lidstaten van de EU.
Voor burgers uit landen die niet behoren tot de EU, geldt in België sinds 1974 een migratiestop.
Dit betekent dat vreemdelingen van buiten de Europese Unie enkel via de procedures van asiel en gezinsvorming en -hereniging naar ons land kunnen migreren.
In de praktijk blijkt deze migratiestop echter fictie te zijn.
Denken we maar aan de tienduizenden illegalen die in sectoren als de bouw en de horeca tewerkgesteld worden.
Het toelaten van bepaalde vormen van economische migratie kan tegemoetkomen aan het steeds groter wordende probleem van de knelpuntvacatures.
Bovendien kunnen de anders in het zwart werkende illegalen zo ook arbeidsrechtelijk beschermd worden
en mee onze sociale zekerheid financieren.
Vlaanderen moet volledig bevoegd worden voor de opvang en begeleiding van asielzoekers.
Deze worden bij de start van de procedure aan een open opvangcentrum van de Vlaamse gemeenschap toegewezen, waar ze onderdak en materiële steun ontvangen en de nodige medische hulp krijgen.
Het is de bedoeling dat ze daar gedurende de hele procedure effectief verblijven.
Dit lost het probleem op van de mensonwaardige dumping van asielzoekers in de steden en verhindert dat ze het slachtoffer worden van huisjesmelkers en dergelijke.
Afgewezen asielzoekers worden in afwachting van hun repatriëring ondergebracht in gesloten centra.
Het verblijf in deze centra dient met het oog op het algemeen welzijn van de asielzoeker zo kort mogelijk te zijn.
In de open opvangcentra komen de asielzoekers meteen in contact met onze samenleving.
Naast de bestaande, verplichte lessen in maatschappelijke oriëntatie, wordt voorzien in aangepast onderwijs, opleidingen en Nederlandse taallessen.
Het gebruik maken van dit aanbod gebeurt op vrijwillige basis.
Het al dan niet ingaan op dit aanbod heeft geen invloed op de afloop van de asielaanvraag.
Asielzoekers kunnen, als ze dit wensen, ook een aantal taken van gemeenschapsdienst vervullen.
Dit geeft hen de kans zich tijdens het verloop van hun procedure positief in te zetten voor de maatschappij.
Bovendien worden op die wijze vaardigheden aangeleerd die later -ongeacht het resultaat van de procedure- nog kunnen aangewend worden.
Asielzoekers kunnen zo hun verblijf in het open opvangcentrum benutten door bepaalde zaken aan te leren en/of te werken.
Bij het verblijf in (open of gesloten) opvangcentra moet men oog hebben voor een menswaardige behandeling van de asielzoekers.
Het langdurig opsluiten van kinderen is niet opportuun.
Een snelle procedure en een effectief uitwijzingsbeleid kunnen dit verhelpen.
Voor de N-VA moeten erkende asielzoekers in bepaalde gevallen toch nog hun verblijfsvergunning kunnen verliezen.
Dit is het geval wanneer ze voor ernstige feiten veroordeeld worden.
Ook wanneer achteraf blijkt dat ze valse informatie verstrekt hebben, zonder dewelke ze nooit erkend zouden geworden zijn, moet de vergunning opnieuw ingetrokken worden.
Dat kan tenslotte ook wanneer de omstandigheden in het thuisland, die aan de basis liggen van de erkenning als vluchteling, voldoende gewijzigd zijn.
Deze laatste mogelijkheid vervalt echter wanneer de vluchteling vijf jaar permanent op ons grondgebied verblijft en voldoende ingeburgerd is.
Deze regeling moet ook gelden voor de oorlogsontheemden.
Zodra de asielzoeker erkend wordt als vluchteling en een verblijfsvergunning krijgt, mag hij ook werken.
Bij het uittekenen van het werkgelegenheidsbeleid verdienen vluchtelingen bijzondere aandacht.
Ook tijdens de asielprocedure is werken, eventueel na het volgen van een opleiding, toegestaan.
Het initiatief moet dan wel uitgaan van een werkgever die bereid is een asielzoeker (eventueel tijdelijk) in dienst te nemen.
Ook gemeentediensten kunnen die arbeidskrachten tewerkstellen.
Het slechte paarse beleid en de gebrekkige procedures uit het verleden hebben een historisch probleem inzake illegale immigratie gecreëerd.
De N-VA wil dit probleem oplossen.
Bepaalde illegalen komen in aanmerking voor regularisatie.
Dit kan enkel geval per geval gebeuren op basis van duidelijke, in de wet omschreven criteria.
Mensen die bijvoorbeeld al zeer lang in ons land verblijven, de taal kennen, ingeburgerd zijn, eventueel werk hebben en waarvan de kinderen hier school lopen, kunnen niet meer uitgewezen worden.
Daarnaast worden ook criteria opgesteld voor wie zeker niet in aanmerking kan komen voor regularisatie, zoals mensen die voor zware feiten veroordeeld werden.
Ook asielzoekers van wie de procedure al langer dan drie jaar loopt, kunnen een aanvraag tot regularisatie indienen.
Van een algemene regularisatie kan geen sprake zijn.
In de toekomst wordt illegale immigratie niet meer getolereerd.
Illegalen en andere mensen die niet voor een verblijfsstatuut in aanmerking komen, moeten actief opgespoord en effectief gerepatrieerd worden.
Dit houdt in dat ze niet enkel een papieren ‘bevel om het grondgebied te verlaten’ krijgen, maar ook voor een zeer korte periode worden opgevangen in een gesloten centrum met het oog op de repatriëring naar het land van herkomst.
Er moet ook diplomatieke druk uitgeoefend worden op landen die weigeren om onderdanen opnieuw op te nemen.
Die druk mag er echter niet toe leiden dat landen financieel worden beloond voor het terugnemen van mensen.
Er moet een professioneel uitgewerkt terugkeerbeleid komen.
Immigranten moeten beter geïnformeerd worden over de mogelijkheden van vrijwillige en zelfstandige terugkeer.
Één centrale dienst moet daarbij werken als aanspreekpunt.
Bovendien moeten migranten begeleid worden bij hun terugkeer en perspectieven hebben in het land van herkomst.
Zo wordt hun situatie een tijd lang opgevolgd en kan waar nodig meegewerkt worden aan de maatschappelijke re-integratie.
De overheid moet de strijd tegen de mensenhandel opvoeren.
Als basis voor onze standpunten omtrent huwelijksmigratie, geldt de Europese richtlijn 2003/86/EG, die we maximaal willen omzetten in eigen recht.
Dit houdt bijvoorbeeld in dat een gezinshereniger moet bewijzen over stabiele en regelmatige inkomsten te beschikken, die volstaan om hem en zijn gezinsleden te onderhouden, zonder een beroep te doen op het stelsel van de sociale bijstand.
De N-VA pleit ook voor een echt cascadeverbod, dat er voor zorgt dat iemand slechts eenmaal gebruik kan maken van het recht op gezinshereniging.
Concreet betekent dit dat iemand slechts eenmaal een huwelijkspartner uit het buitenland naar België kan laten overkomen.
Bovendien kunnen personen die zelf in het kader van gezinshereniging naar België zijn gekomen, niet opnieuw andere personen naar België laten overkomen.
Er moet een doorgedreven sensibiliserings- en ontmoedigingsbeleid gevoerd worden ten aanzien van transnationale huwelijken van de tweede en derde generatiemigranten.
Er moet ook strenger gecontroleerd worden op schijnhuwelijken en andere misbruiken.
Een schijnhuwelijk moet steeds zeer streng bestraft worden, met straffen die vele malen hoger liggen dan de kostprijs van schijnhuwelijken op de ‘markt’.
Er mag geen ‘vervaldatum’ bestaan voor deze misdrijven.
Het is essentieel dat álle vrouwen en mannen die hier komen in het kader van gezinshereniging zo snel mogelijk na hun aankomst inburgeren.
Ze moeten Nederlands leren en kennis nemen van alle mogelijkheden, rechten én plichten die zij hier hebben.
Bij het bepalen van de integratie-voorwaarden moet bijzondere aandacht besteed worden aan diegenen die het hoogste risico lopen om niet of onvoldoende in contact te komen met onze samenleving.
De definitieve verblijfsvergunning kan maar afgeleverd worden indien de vreemdeling aan de integratievoorwaarden voldoet.
De federale overheid dient met de verschillende gemeenschappen van ons land een overeenkomst te sluiten om deze integratievoorwaarden uit te werken.
Voor het invullen van knelpuntvacatures moet eerst gezorgd worden voor een sterk Vlaams activeringsbeleid.
Wanneer echter noch in Vlaanderen, noch in Wallonië en evenmin de rest van de EU een geschikte kandidaat kan gevonden worden voor een concrete betrekking, moet het mogelijk zijn om op eenvoudige wijze een werknemer van buiten de EU aan te trekken.
Conform het ‘beginsel van communautaire preferentie’ dient men eerst in de lidstaten van de EU te zoeken.
Economische migratie heeft in principe een tijdelijk karakter.
De migrant wordt tewerkgesteld met verlengbare contracten van één jaar.
Ook de verblijfsvergunning wordt jaarlijks verlengd.
Pas wanneer een migrant na een ononderbroken periode van vijf jaar nog steeds verzekerd is van tewerkstelling en ingeburgerd is, krijgt hij een permanente verblijfsvergunning.
Ook zelfstandige ondernemers, die bereid zijn te investeren in onze economie en de lokale werkgelegenheid bevorderen, moeten eenvoudig ons land binnenraken.
Als voorwaarde voor een verblijfsvergunning, moeten de kandidaten zich er onder andere toe verbinden een realistisch bedrijfsplan voor te leggen, een bepaald startkapitaal te investeren in hun onderneming en een aantal lokale werknemers in dienst te nemen.
Nooit eerder miste men zoveel kansen om gebruik te maken van de positieve internationale economische context.
Alle objectieve analisten zijn het erover eens: de ministers Reynders en Van den Bossche maakten er een potje van.
Ondanks de aanzienlijke economische groei van de laatste jaren, waardoor ook de fiscale ontvangsten toenamen, en de lage interestvoeten, wat de rentelast op de overheidsschuld drukte, slaagde de paarse regering er maar niet in om een echt begrotingsevenwicht te bereiken of de overheidsschuld fundamenteel af te bouwen.
Laat staan dat gespaard werd voor toekomstige uitdagingen zoals de vergrijzing van onze bevolking.
Integendeel, paars koos ervoor om weinig structurele maatregelen te nemen, maar wel veel snoepjes uit te delen.
Het gevolg was dat ondanks de goede economische situatie, herhaaldelijk beroep moest gedaan worden op éénmalige budgettaire maatregelen om de begroting te doen kloppen.
Daarbij koos de regering meermaals voor het snelle geld en het doorschuiven van de lasten naar de volgende regeringen.
Voorbeelden zijn de overname van de pensioenfondsen van diverse overheidsbedrijven en de verkoop van overheidsgebouwen om ze daarna terug te huren.
In beide gevallen stelde het Rekenhof meerdere malen dat de operaties niet transparant waren, een duidelijke kosten/batenanalyse ontbrak en het onmiddellijke gewin totaal niet in verhouding stond tot de kosten op lange termijn : het jarenlang betalen van de betrokken pensioenen en van hoge huurgelden.
Daarnaast verkocht de regering ook potentiële opbrengsten van nog niet ingevorderde achterstallige belastingschulden aan de banken en werd niet geaarzeld om het inkohieren en terugbetalen van belastingen te versnellen of te vertragen in functie van de eigen begrotingsnood.
Dat de paarse begrotingen rammelden, werd meermaals aangeklaagd door tal van internationale organisaties (IMF, OESO, Eurostat).
Het bleef echter opvallend stil bij de Hoge Raad voor Financiën, nochtans belast met het adviseren en controleren van het budgettaire beleid op lange termijn.
Eerst talmde paars met het hersamenstellen van de Raad.
Nadien liet Luc Coene, nieuwe voorzitter van de afdeling Financieringsbehoeften en gewezen kabinetschef van Verhofstadt, weten dat men pas na de federale verkiezingen met een evaluatie van het paarse budgettaire beleid zou komen.
Een aanpak die op zijn minst bedenkelijk is.
Bij zijn aantreden beloofde minister van Financiën Reynders zijn departement tot een modeladministratie om te vormen.
Hij maakte er echter een zootje van.
Onder het paarse bewind werd bij de belastingen de ene fout na de andere gemaakt.
Het werd zelfs zo erg dat, na 7 jaar bewind van minister Reynders, zijn collega Freya Van den Bossche de aanstelling van een crisismanager voor Financiën een noodzaak vond.
Begin dit jaar kwamen de belastingambtenaren zelfs massaal op straat tegen het uitblijven van de modernisering van hun departement.
Het grootste slachtoffer is echter de belastingbetaler.
Zo is het van 2002 geleden dat de uiterste datum voor de belastingaangifte niet werd uitgesteld.
De ene keer werden de formulieren te laat gedrukt en verstuurd, de andere keer waren er problemen met tax-on-web, de elektronische belastingaangifte.
In 2005 waren er problemen met het programma om de belastingaanslagen te berekenen, zodat de afrekeningen niet tijdig verstuurd konden worden.
De fiscus kwam uiteindelijk dan ook zelf in tijdnood, waarna een aantal controlefilters die fouten in de berekeningen opsporen werden uitgeschakeld.
Dat leidde eind 2006 tot een overschatting van de belastinginkomsten met maar liefst 883 miljoen euro.
Ondanks de paarse aankondigingen over administratieve vereenvoudiging, werd de fiscale wetgeving alleen maar complexer.
Sinds 2000 kwamen er niet minder dan 230 codes bij, wat een totaal van 537 codes oplevert.
Zelfs specialisten vinden nog amper hun weg in deze wirwar van regels.
Een belangrijke oorzaak hiervan is het gebruik van de fiscale wetgeving door de regering om kleine ‘snoepjes’ uit te delen met beperkte beleidsimpact, maar met veel bijkomende administratieve last voor de belastingplichtige en de controlerende administratie.
De SP.a wou van fraudebestrijding een topprioriteit te maken, maar in Franstalig België ligt men daar niet wakker van.
Nochtans is de overgrote meerderheid van particulieren en ondernemingen die geen belastingaangifte indienen gevestigd in Wallonië en vooral Brussel.
Ook inzake controle, zowel van directe belastingen als BTW, zijn er grote verschillen tussen de gewesten.
Bovendien werd -tot twee maal toe- een Eenmalige Bevrijdende Aangifte (EBA) georganiseerd, waardoor het blijvend mogelijk werd zwart geld te regulariseren tegen een erg beperkt boetetarief.
De N-VA wil komaf maken met het budgettaire lapwerk van de federale regering en eist een verantwoord begrotingsbeleid.
Er moeten structurele maatregelen genomen worden, o.a.<U+F020>via de verdere staatshervorming, om de overheidsschuld versneld af te bouwen.
Dat is de beste manier om ons voor te bereiden op toekomstige uitdagingen zoals de vergrijzing.
Maatregelen met een éénmalige budgettaire impact kunnen enkel als zij transparant zijn, een objectieve budgettaire efficiëntietoetsing doorstaan en geen betrekking hebben op essentiële overheidstaken of -goederen.
Goed financieel besturen eist duidelijkheid omtrent inkomsten en uitgaven op korte en lange termijn.
Het kan niet meer dat dergelijke basisinformatie niet beschikbaar of onbetrouwbaar is.
De externe budgettaire controle moet voor de N-VA versterkt worden.
Die controle houdt de overheid namelijk alert en op de juiste koers.
Bovendien vindt de N-VA het democratisch belangrijk dat het publiek objectief geïnformeerd wordt over de budgettaire prestaties van de overheid.
Voor de doorsnee burger is het fiscale stelsel onleesbaar en onbegrijpelijk.
Bijstand van fiscale specialisten is bijna een noodzaak geworden, en zelfs die vinden amper nog hun weg in de wirwar van regels.
Zelfs de administratie vindt de huidige regelgeving te complex om ze te kunnen toepassen, laat staan om ze te controleren of toe te lichten.
Voor de N-VA kan dit niet.
Er moet dan ook dringend werk gemaakt worden van een vereenvoudiging.
De overheid moet anders omgaan met fiscaliteit en met fiscale gunstmaatregelen.
Nu zijn dit al te vaak leuke ‘snoepjes’ die aardig meegenomen zijn, maar die omwille van het kleine bedrag absoluut geen invloed hebben op de beslissingen van de belastingplichtige, zoals bijvoorbeeld de paarse fiscale milieumaatregelen.
Voor de N-VA moet het beoogde en verwachte effect van dergelijke maatregelen afgewogen worden tegenover de noodzaak van een eenvoudige en eenduidige fiscaliteit en de bijkomende administratieve (werk)last voor zowel de belastingplichtige als de administratie.
Uiteindelijk moet men komen tot minder, maar beleidsmatig meer efficiënte want echt gedragswijzigende maatregelen.
De N-VA gaat voor een kordate aanpak van de belastingfraude.
Dit omdat fraude onwettig en onethisch is, maar evenzeer omdat belastingfraude het fundamentele en grondwettelijke recht van alle belastingbetalers op een gelijke behandeling schendt.
Fraude bestrijdt men niet in de eerste plaats met (nog meer) nieuwe regels en sancties, maar wel met een administratie met voldoende deskundig personeel, middelen en ondersteuning.
Hetzelfde geldt voor de afhandeling van de juridische procedures.
Het is onaanvaardbaar dat vastgestelde fiscale fraude onbestraft blijft omdat parket en gerecht er niet in slagen dossiers tijdig af te handelen.
Ook hier moet geïnvesteerd worden in mensen en middelen.
Bovendien moeten ook de verschillen in controle en fraudebestrijding tussen de gewesten onmiddellijk weggewerkt worden.
Voor de N-VA is het sneller berekenen en betalen van de belastingteruggaven een prioriteit.
De belastingbetaler die te veel belastingen heeft betaald, heeft recht op zijn eigen geld en het is onaanvaardbaar dat de overheid dit geld om zuivere begrotingsredenen doelbewust en renteloos zo lang mogelijk vasthoudt.
Tenslotte moet de administratie de steun krijgen die ze nodig heeft en verdient.
Gedaan met dure hervormingsprocessen waar vooral consultants baat bij hebben.
Gedaan ook met politieke benoemingen aan de top.
De N-VA eist depolitisering, benoemingen op basis van objectief getoetste en vastgestelde deskundigheid, voldoende personeel en een correcte verloning.
Er moet een optimale interne communicatie opgebouwd worden tussen de diensten enerzijds en tussen de belastingsadministratie en andere overheidsdiensten anderzijds zodat dossierafhandeling kan gebeuren met een minimum aan papierwerk voor de belastingplichtige en de diensten.
Net zoals het bedrijfsleven, moet de overheid de dubbele boekhouding hanteren.
Eenmalige inkomsten die de toekomstige begrotingen bezwaren, kunnen niet meer gebruikt worden als budgettaire lapmiddelen.
Het ‘ankerprincipe’, waarbij men er bij de begrotingsopmaak onmiddellijk van uit gaat dat er een onderbenutting van de kredieten moet zijn, mag niet meer toegepast worden.
Dit is budgettair en beleidsmatig nonsens.
Ofwel is het voorziene krediet volledig nodig, ofwel is het dat niet.
De Hoge Raad voor Financiën moet zijn werk doen.
Er mag geen sprake zijn van politieke beïnvloeding.
Er moet een verscherpte controle komen op de vastgoedoperaties van de overheid en op de werking van de Regie der Gebouwen.
Elke verkoop van overheidsgebouwen moet voorafgegaan worden door een degelijke kostenbatenanalyse.
De effectisering van nog niet geïnde belastingen moet worden stopgezet.
De overheid moet een correcte en stipte betaler zijn, zowel van facturen als van belastingstegoeden.
Daarnaast moet er een duidelijk en gedetailleerd zicht komen op de betalingsachterstand van de overheid en de daardoor te betalen verwijlinteresten.
Die verwijlinteresten moeten snel afgebouwd worden.
De versnelde afbouw van de overheidsschuld moet een prioriteit zijn in het toekomstige begrotingsbeleid.
Er moet een verschuiving plaatsvinden van lasten op arbeid naar consumptie- en milieubelastingen.
De totale belastingdruk mag in geen geval nog hoger worden.
De N-VA pleit ook voor een transparant en vereenvoudigd belastingsstelsel waar minder kans op fraude bestaat.
Dat moet op termijn een hogere opbrengst opleveren, zodat er ruimte ontstaat voor belastingsverlagingen.
De staatssecretaris voor de Modernisering van Financiën moet afgeschaft worden.
Fiscaliteit en de fiscale administratie verdienen een eigen volwaardige minister.
Het versturen van belastingbrieven en afrekeningen en het uitvoeren van terugbetalingen moeten tijdig gebeuren.
De samenwerking tussen de fiscale diensten onderling en van de fiscus met het parket en andere overheidsdiensten moet versterkt worden met het oog op de strijd tegen georganiseerde fiscale fraude (ontduiking, facturen-zwendel, BTW-carrousels).
De N-VA eist de stopzetting van de blijvende mogelijkheid om ontdoken geld te regulariseren tegen een beperkt boetetarief (10 %).
Dit systeem is zeer fraudegevoelig en ethisch totaal niet te verantwoorden.
Het gezaghebbend advies moet behouden blijven als instrument om vooraf duidelijkheid te scheppen, maar moet onder objectief toezicht komen.
Dit moet onder meer instaan voor gelijke behandeling, zodat het gezaghebbend advies niet leidt tot een bevoorrechte behandeling.
De verdediging van het belang van zes miljoen Vlamingen betekent ook zorg dragen voor een gezonde leefomgeving, vandaag en morgen.
Vlaanderen moet als welvarend land ook een voorloper zijn op het gebied van milieuzorg.
Vlaanderen is een kleine, dichtbevolkte en welvarende regio.
Waar veel mensen met een hoog consumptiepatroon op een kleine oppervlakte samenleven, ontstaan vaak erg complexe milieuproblemen.
Door een probleem op te lossen, kan een ander ontstaan.
Door meer dieselwagens te gaan gebruiken, stoten we minder CO2 uit maar duiken er meer problemen op met fijn stof en NOx.
Kerncentrales produceren afval dat duizenden jaren radioactief blijft en kunnen bij een ongeval een enorme ramp veroorzaken.
Maar wat betreft luchtkwaliteit steekt kernenergie met kop en schouders uit boven de energie die uit fossiele brandstoffen wordt opgewekt.
Een windturbinepark voor de kust zorgt voor hernieuwbare energie, maar veroorzaakt dan weer horizonvervuiling (visuele hinder)…
Milieuproblemen bedreigen onze levenskwaliteit op verschillende vlakken.
De kwaliteit van lucht, water, bodem zorgen rechtstreeks of onrechtstreeks voor problemen met onze gezondheid.
Allergieën, astma, onvruchtbaarheid … zijn aan een schijnbaar onstuitbare opmars bezig.
Ons stijgend energieverbruik zorgt ervoor dat we nog steeds niet zonder grote hoeveelheden fossiele brandstoffen kunnen.
Groeiende transportstromen en autogebruik leiden, ondanks technologische vooruitgang, tot meer en meer verbruikte energie en emissies.
De federale milieumaatregelen die paars de voorbije jaren trof, waren niet meer dan een ecologisch schaamlapje.
Voor het dichten van gaten in de begroting werd duchtig uit het groene vaatje getapt.
Ecotaksen, CO2-taksen, verpakkingstaksen… waren niet uit de lucht.
Maar of al die taksen effectief veel tot het milieu hebben bijgedragen, is zeer twijfelachtig.
Milieuproblemen hebben effect op alle sectoren en bevolkingsgroepen.
Om die reden dient iedereen zijn verantwoordelijkheid te nemen om de kwaliteit van ons leefmilieu te verbeteren.
Gezinnen, bedrijven en iedereen die op dit ogenblik al probeert milieuvriendelijk te werken, moet daarvoor worden beloond.
Spelers die voor te veel milieubelasting zorgen, moeten daarvoor gestraft worden.
Voor de N-VA is duurzaam omspringen met onze grondstoffen dan ook de kern van het verhaal.
We dragen immers ook een verantwoordelijkheid voor toekomstige generaties.
Zuinig omspringen met wat we hebben is niet enkel voordelig voor ons huidig leefmilieu, maar ook en vooral voor dat van de toekomst.
Ook de effecten van nieuwe technologie dienen goed in het oog gehouden te worden.
Nieuwe producten en stoffen kunnen immers helpen tot het reduceren van het milieugevaar van bestaande producten maar houden ook nieuwe risico’s in.
Alle evoluties dienen dan ook op de voet te worden gevolgd met de nodige aandacht voor mens en milieu.
Kostenefficiëntie is voor de N-VA een belangrijke factor.
Het komt er op aan om met een zo beperkt mogelijk budget een zo groot mogelijke verbetering van de milieukwaliteit te bereiken.
Binnen de federale bevoegdheden zijn er nog heel wat mogelijkheden om de milieu- en leefkwaliteit te bevorderen.
Het grootste deel van het milieubeleid wordt echter door Europa
en de gewesten uitgetekend.
In afwachting van een definitieve en volledige overdracht van het milieubeleid naar de deelstaten, moet de federale overheid er voor zorgen dat de gewesten hun rol ten volle kunnen spelen.
Het federale milieubeleid moet een ondersteuning en aanvulling vormen op het Vlaamse milieubeleid.
De overheid moet meer middelen vrijmaken om een volwaardig dierenwelzijnsbeleid uit te werken en te doen naleven.
Om de bevoegdheden milieu en energie zo efficiënt mogelijk te kunnen uitoefenen, dienen ze bij één minister terecht te komen.
De band tussen milieu en energie is immers nooit eerder zo nauw geweest.
Bovendien is de N-VA geen voorstander van een aparte staatssecretaris voor duurzame ontwikkeling.
De versnippering van bevoegdheden komt het milieu niet ten goede.
Ook in de transportsector zijn er maatregelen nodig.
De ontwikkeling en het gebruik van zuinige wagens moet een absolute prioriteit worden.
België moet binnen de Europese unie ijveren voor bindende uitstootmaxima.
Tegen 2012 mogen nieuwe wagens nog slechts 120 gram CO2/km uitstoten.
Enkel op die manier kan de uitstoot van het Europese wagenpark op relatief korte termijn naar beneden worden gehaald en voldoende bijdragen tot de algemene reductiedoelstellingen.
Een verdere verlaging van het energiegebruik dient te worden gerealiseerd door fiscale en wettelijke maatregelen.
Zo kunnen CO2-taksen op producten met een te lage energieefficiëntie het prijsverschil tussen zuinige toestellen en minder zuinige toestellen overbruggen.
Hierdoor kan zowel de consument als het milieu sneller voordeel halen uit het aanschaffen van een zuinig toestel.
Op die manier wil de N-VA het gebruik van elektrische toestellen en lampen van energieklasses A, B en C extra stimuleren.
Wie specifiek investeert in heel energiezuinige toestellen, moet daarvoor dan weer een subsidie kunnen krijgen.
De N-VA is voorstander van het belasten van milieuvervuiling, maar enkel op een manier die ten goede komt aan het milieu.
Daarom kunnen dergelijke taksen enkel worden ingevoerd als de consument kan kiezen voor een milieuvriendelijker alternatief.
De N-VA onderschrijft het principe van de uitstap uit kernenergie.
Een sluiting van de bestaande kerncentrales vanaf 2015 lijkt ons evenwel niet realistisch.
Momenteel zijn onvoldoende duurzame, milieuvriendelijke alternatieven voorhanden.
Het stimuleren van onderzoek naar alternatieven dient een prioriteit te zijn.
Het aandeel hernieuwbare energie in de totale energieconsumptie moet fors omhoog.
Tegen 2020 moet dit 20% zijn.
De N-VA pleit ervoor om eindelijk een degelijke oplossing uit te werken voor de geluidshinder van de luchthaven van Zaventem.
Het afbouwen van de nachtvluchten dient in Europees verband te worden gerealiseerd.
In afwachting daarvan is voor de N-VA enkel een oplossing aanvaardbaar die uitgaat van een evenwichtige en billijke spreiding van de hinder over Vlaanderen en Brussel.
Een verdere vermindering van de uitstoot van broeikasgassen is essentieel.
Een vermindering van 30% van de broeikasgassen tegen 2020 moet de inzet zijn.
Dit moet de weg vrij maken voor een vermindering van 80% tegen 2050.
Om dit te realiseren, moet de problematiek op wereldschaal worden aangepakt.
De overheid moet hier mee aan te kar te trekken
Daarbij is het belangrijk dat we de reducties vooral realiseren op plaatsen waar de energie-efficiëntie klein is.
Hier kan met een minimale inspanning een maximaal effect worden bereikt.
Er moet een langetermijn klimaatplan worden uitgewerkt.
De uitvoering en opvolging moet in handen komen van de minister bevoegd voor milieu en energie.
De overheid moet binnen de Europese Unie ijveren voor een importverbod van illegaal en niet-verantwoord gekapt hout en indien Europese wetgevende maatregelen uitblijven een eigen initiatief opzetten.
De Europese doelstelling om de achteruitgang van de biodiversiteit te stoppen, vraagt om de uitvoering van een actieplan biodiversiteit.
Het federaal beleid dient hier ondersteuning te geven aan het beleid van de deelstaten.
In het kader van de ontwikkelingssamenwerking met Congo, moet de overheid een voortrekkersrol spelen in de versterking van goed bestuur in de bosbouwsector en in financiering en uitbreiding van de beschermde gebieden in het land.
Iedereen is verantwoordelijk voor dierenwelzijn.
Inbreuken op de dierenwelzijnswet dienen dan ook consequent door het parket vervolgd te worden.
Als er redelijke alternatieven bestaan voor het gebruik van dierproeven waarbij de dieren omkomen, pijn lijden of verminkt worden, dient de wetgever die vormen van dierengebruik aan banden te leggen.
Alle slachtingen, dus ook rituele slachtingen, dienen te gebeuren conform de wettelijke bepalingen.
Dit wil onder meer zeggen dat het slachten steeds onder verdoving dient te gebeuren.
Dit bespaart de dieren onnodig leed.
Meer dan 1000 verkeersdoden in 2005.
Meer dan 9 miljoen uren in de file in 2004.
Mobiliteit en verkeersveiligheid gaan hand in hand.
Een geïntegreerde aanpak waarbij Vlaanderen bevoegd is voor alle aspecten, dringt zich op.
Het is duidelijk dat mobiliteit een probleemdossier is in het dichtbevolkte en dichtbebouwde Vlaanderen.
Wegen slibben dicht en steevast ergeren mensen zich aan dezelfde fenomenen: verkeersonveilige situaties, tijdverlies door files en aantasting van de kwaliteit van wonen en leven in de wijk of dorpskern.
Files tasten de economische slagkracht aan en zorgen voor overbodig brandstofgebruik en milieuschade.
Het vervoerbeleid van de Europese Unie zal een steeds grotere invloed uitoefenen op de uitkomst van de mobiliteitsdiscussie.
Zo opent de liberalisering van het goederenvervoer per spoor nieuwe deuren voor Vlaanderen.
Het spreekt voor zich dat we het aandeel van het goederenvervoer via het spoor maar ook via de binnenvaart drastisch moeten optrekken willen we het vrachtvervoer op onze Vlaamse wegen stelselmatig laten afnemen om de mobiliteit te verhogen en de files te beperken.
Vlaanderen is momenteel niet in staat een geïntegreerd mobiliteitsbeleid te voeren.
Het spoorverkeer is immers nog steeds een federale bevoegdheid.
Hierdoor gaan belangrijke kansen verloren.
De N-VA steunt het Mobiliteitsplan Vlaanderen van de Vlaamse administratie.
Dit plan beroept zich veelvuldig op federale beleidsmateries en instrumenten om tot een duurzame mobiliteit te komen.
De N-VA wil deze beleidsinstrumenten dan ook in eigen handen krijgen om een doortastend beleid te kunnen voeren.
De Vlaamse overheid kan immers geen gecoördineerd mobiliteitsbeleid voeren omdat een aantal cruciale bevoegdheden nog bij de federale overheid liggen.
Bovendien is er op federaal niveau geen sprake van een mobiliteitsbeleid wegens de sterk verschillende ruimtelijke context van beide deelstaten.
Daarnaast moeten we vaststellen dat de mobiliteitsgroei zich sterker laat voelen in Vlaanderen dan in Wallonië.
De N-VA pleit voor het volledig overhevelen van het mobiliteits- en verkeersveiligheidsbeleid naar het Vlaams Gewest.
Dit betekent de volledige regionalisering van het spoorverkeer (NMBS) en het luchtverkeer (Zaventem), de verkeersfiscaliteit, de verkeersreglementering, het verkeerstoezicht, de rijopleiding, de communicatie en de sensibilisatie.
Volgens de N-VA betekent duurzame mobiliteit het verhogen van bereikbaarheid en verkeersveiligheid,
waarbij de zorg voor of het herstel van de leefbaarheid van de woonomgeving en het verminderen van de milieuvervuiling essentiële doelstellingen zijn.
Goede bereikbaarheid, zowel overdag als ‘s nachts, is belangrijk voor de economische ontwikkeling en draagt bij tot het sociaal-cultureel leven.
Het geeft mensen de mogelijkheid om op verschillende plekken te wonen, te werken en te ontspannen.
De ‘modal shift’ moet worden gerealiseerd, waarbij personen-en goederenvervoer worden gespreid over de verschillende vervoersmodi, en waarbij de kostprijs van alle vormen van vervoer voor de gebruiker de respectieve externe kosten benadert (maatschappelijke baten/kosten).
Openbaar vervoer moet dan ook niet gratis zijn.
Het beleid inzake openbaar vervoer moet als objectief hebben het verminderen van het goederen- en personenvervoer over de weg.
Met als achterliggende gedachte het verhogen van de verkeersveiligheid, het tegengaan van de verkeerscongestie
en het verminderen van de uitstoot van CO2.
Mobiliteit is voor de N-VA een basisbehoefte.
De overheid moet ter zake een universele dienstverlening waarborgen en die afdwingbaar maken bij haar personeel.
Het stakingsrecht is niet onbeperkt maar begrensd door het recht op arbeid en het recht op mobiliteit van anderen.
Vlaanderen moet over het volledige bevoegdheidspakket inzake mobiliteit kunnen beschikken om een spoorbeleid te kunnen voeren dat tegemoet komt aan de eigen noden.
Bij de overheveling van de spoorinfrastructuur en de exploitatie ervan moet een volledige integratie met De Lijn het streefdoel zijn.
Op die manier worden de voordelen gemaximaliseerd: gezamenlijk aanbod, marketing, prijzenbeleid, …
Het Vlaamse Gewest moet, zoals het Vlaams regeerakkoord stipuleert, volwaardig aanwezig zijn in de Raad van Bestuur van de NMBS.
Op termijn moet het investeringsbeleid van de NMBS worden geregionaliseerd, en moet de exploitatie van het personenvervoer over spoor voor de interregionale en de interstedelijke verbindingen in handen komen van de Vlaamse Vervoersmaatschappij.
Om een geïntegreerd beleid te kunnen voeren, ook op basis van ruimtelijke ordening, milieu en mobiliteit, is de regionalisering van het beheer van de luchthaven van Zaventem een dringende noodzaak.
De N-VA is voorstander van het fiscaal en infrastructureel stimuleren van het goederenvervoer via het spoor, onder andere door de aanleg en het hergebruik van spoorverbindingen tot aan bepaalde belangrijke bedrijven(groepen).
De uitbouw van de IJzer en Rijn-spoorverbinding is de beste oplossing voor de zware goederenas die vanuit Engeland loopt via de Kanaaltunnel over Calais, Gent, Antwerpen tot in het Ruhrgebied.
Hierdoor kan tot 25% van het vrachtverkeer op de Vlaamse wegen op die as verdwijnen, met alle bijkomende positieve effecten voor verkeersveiligheid en het fileprobleem.
De N-VA pleit voor een degelijke ontsluiting van de haven van Zeebrugge, zowel via het spoor als via de weg en de binnenvaart.
Een snelle realisatie van een tweede spoorontsluiting van de linkerscheldeoever van de Antwerpse haven ten noorden van Antwerpen, is dringend nodig.
Dit is immers cruciaal voor de ontsluiting van de vele bedrijven en het stroomlijnen van het vrachtverkeer, zeker wanneer het Deurganckdok in volle exploitatie zal zijn.
Om files te vermijden en het verkeer beter te regelen pleit de N-VA voor een systeem van rekeningrijden.
Daarbij is de prijs die men betaalt afhankelijk van de plaats waar en het tijdstip waarop men rijdt.
Het systeem mag niet bovenop de bestaande verkeersbelasting en de belasting op de in verkeersstelling komen, maar moet deze vervangen.
Voor de N-VA is de uitvoering van het Gewestelijk Expresnet, waaronder het BrabantBrussel-Net van De Lijn, dé sleutel om de verkeersopstoppingen van en naar de hoofdstad tegen te gaan door de openbaar vervoerverbindingen met het Brussels Hoofdstedelijk Gewest te verbeteren, evenals om de Vlaamse poorten naar Europa en de wereld (luchthaven & HST-terminals) beter bereikbaar te maken.
De N-VA is sterk voorstander van een volledige tariefintegratie waardoor één vervoersbewijs volstaat voor alle openbare vervoersmodi (De Lijn, MIVB, TEC, NMBS).
Inzake de luchthaven van Zaventem steunt de N-VA het ‘Ontwikkelingsperspectief Zaventem 2025’ van de Vlaamse Regering.
Er moet een compromis worden gezocht tussen economische ontwikkelingen van en rond de luchthaven,
en leefbaarheid van de omgeving.
Dit wil zeggen dat er een coherent beleid nodig is inzake ruimtelijke ordening en leefmilieu (geluidsoverlast van nachtvluchten).
In concreto dienen daarom door de toezichthoudende overheid zo spoedig mogelijk verboden woonzones te worden opgelegd aan de betrokken gemeenten en voor de omwonenden moet de overheid -met de financiële inbreng van de luchtvaartsector zelf- substantiële isolatiepremies uitbetalen.
Ook dient er geijverd te worden voor een billijke spreiding van de nachtvluchten en een maximum quota count (q.c.), zodat men in de richting gaat van een Vlaams milieubeleid ter zake.
Vlaanderen moet ijveren voor een geleidelijke afbouw van de nachtvluchten.
De N-VA pleit voor een constante, becijferde afweging van de baten (werkgelegenheid) ten opzichte van de kosten (milieuvervuiling, levenskwaliteit, gezondheidszorg,…).
De N-VA verzet zich uitdrukkelijk tegen een herfederalisering van de geluidsnormen.
Wel wil de partij mee streven naar een Europese harmonisatie van deze normen.
De N-VA wil dat de Vlaamse minister van Mobiliteit de politiekeeindverantwoordelijkheid draagt voor de uitvoering van het verkeersveiligheidsbeleid.
Op deze manier wordt een einde gemaakt aan het onderling doorschuiven van verantwoordelijkheden tussen het federale en Vlaamse niveau (verkeersreglementering, het verkeerstoezicht, de rijopleiding, de communicatie en de sensibilisatie).
De N-VA meent dat de handhaving van bestaande verkeersregels belangrijker is dan het maken van nieuwe en strengere regels.
Het uitvoeren van bestaande wetgeving betekent voor de N-VA ook de consequente uitvoering van de wetgeving op het rijbewijs met punten.
De N-VA pleit ook voor een uniforme Europese kaderregelgeving inzake verkeerstekens en wegsignalisatie.
De N-VA wil dat het verkeersveiligheidsfonds gedefederaliseerd wordt en dat de inspanningen van lokale politiekorpsen zo terugvloeien naar het Vlaams Gewest en de gemeenten.
Daarnaast wil de N-VA dat er streng wordt opgetredentegen het opkomend fenomeen van de verkeersagressie en de agressie op het openbaar vervoer, zowel tegen andere passagiers als tegen het personeel.
De geloofwaardigheid van het verkeersveiligheidsbeleid wordt verder versterkt door een uniforme, snelle en eenvoudige afhandeling van veelvuldig voorkomende overtredingen.
Dit kan door de administratieve afhandeling ervan mogelijk te maken.
Levensgevaarlijke verkeersovertredingen moeten bestraft worden met maatregelen die onmiddellijk effect hebben voor de betrokken weggebruiker: intrekking rijbewijs, blokkeren van voertuigen, afladen van te zware vrachtwagens en inhouding van de technische controle.
De N-VA vindt dat iedereen de kans moet krijgen om een rijbewijs te behalen.
We pleiten dan ook voor een verlaging van de kostprijs van de rijexamens en een gratis eerste herkansing.
Daarnaast willen we de rijopleiding goedkoper maken voor maatschappelijk zwakkere jongeren door een beurssysteem uit te dokteren, analoog met het systeem voor studiebeurzen.
De N-VA wil het keuringsbewijs én het verzekeringsbewijs voor alle voertuigen zichtbaar in de wagen aanbrengen.
Het opsporen en bestraffen van diegenen die hiermee niet wettelijk in orde zijn, is een prioriteit.
Onder meer om het hoge aantal weekendongevallen terug te dringen, pleit de N-VA voor een beter, langer en uitgebreider openbaar vervoersaanbod zowel ‘s avonds en ‘s nachts als tijdens de weekends.
Voor de N-VA moet er op autowegen tijdens de spitsuren (tussen 7 u en 10 u en tussen 16 u en 19 u) een inhaalverbod voor vrachtwagens komen.
De N-VA pleit voor voldoende én kwalitatief hoogstaande parkeer- en rustplaatsen voor vrachtwagens en hun chauffeurs.
Het voorstel om een soort van ‘michelin-gids’ te maken van de parkeer- en rustplaatsen langs de autosnelwegen ondersteunt de N-VA ten volle.
Solidariteit blijft het uitgangspunt van een toekomstgerichte sociale zekerheid.
De structuur en de financiering van het huidig stelsel moeten echter worden aangepast aan de uitdagingen van vandaag en morgen.
We mogen terecht trots zijn op onze sociale zekerheid.
Het systeem zorgt er in grote mate voor dat mensen die geconfronteerd worden met ziekte of werkloosheid, kunnen terugvallen op de voorziene financiële middelen.
De betaalbaarheid van ons sociaal systeem wordt echter bedreigd door de wijzigende verhouding tussen het aantal bijdragebetalers en het aantal uitkeringsgerechtigden.
De vergrijzing en de te lage werkgelegenheidsgraad (op het federale niveau) spelen hierin een belangrijke rol.
Het is dan ook van cruciaal belang om deze verhouding opnieuw in de juiste richting te sturen.
Een echt sociaal beleid heeft extra aandacht voor wie noodgedwongen aan de kant blijft staan.
Armoedebestrijding moet een prioriteit worden.
Het streven van de sociale zekerheid moet tweevoudig blijven.
Enerzijds moet het systeem mensen beschermen tegen sociale uitsluiting en armoede en anderzijds moet het zoveel als mogelijk een gelijke levensstandaard waarborgen bij ouderdom, ziekte of werkloosheid.
Het geheel aan maatregelen en regels moet congruent zijn en opgebouwd volgens de basisgedachten van transparantie, legitimiteit en arbeidsgerichtheid.
Het systeem moet helder zijn, gebaseerd op een basislogica die voor iedereen duidelijk is.
Zonder dit kan men nooit komen tot een stelsel dat door de bevolking wordt gedragen.
De basis van het stelsel kan niets anders zijn dan het streven van iedereen om zelf in zijn eigen inkomsten te voorzien.
Iedereen die gezond is en niet te jong of te oud, heeft het recht -en de plicht- voor zijn onderhoud te werken.
Zonder deze bereidheid kan een systeem dat gebaseerd is op solidariteit niet blijven functioneren.
Om deze bereidheid maximaal te stimuleren moet het systeem als rechtvaardig worden beschouwd.
Dit wil zeggen dat het systeem niet alleen verstaanbaar moet zijn voor iedereen,
maar ook dat het duidelijk moet zijn dat eerlijkheid loont en fraude wordt bestraft.
Sociale rechtvaardigheid heeft ook te maken met gelijke kansen, gelijkwaardigheid en het bestrijden van armoede.
Een modern, welvarend Vlaanderen kan enkel een sociaal en warm Vlaanderen zijn.
Armoedebestrijding moet een permanente doelstelling zijn.
Centraal in het aanpakken van armoedebestrijding staat het creëren van jobs.
Werk hebben is immers de beste garantie om niet in armoede verzeild te geraken én om er weer uit te geraken.
Een werkgericht armoedebeleid moet uiteraard geflankeerd worden door andere ondersteunende maatregelen.
Want armoede heeft ook te maken met onderwijs, gezondheidszorg, woonbeleid, …
Ook wat betreft de gelijkheid van vrouwen en mannen, is het doel nog niet bereikt.
Vrouwen worden nog te vaak geconfronteerd met plafonds die (te) moeilijk doorbroken kunnen worden.
In afwachting van een eigen Vlaamse sociale zekerheid, moeten alvast de gezondheidszorg en de kinderbijslag een bevoegdheid van de gemeenschappen worden.
Zowel de inwoners van het Vlaams Gewest als de Brusselse Vlamingen kunnen dan beroep doen op deze eigen Vlaamse sociale zekerheid.
Idealiter wordt Vlaanderen ook bevoegd voor de werkloosheidsuitkeringen.
Deze kunnen dan aangewend worden als middel om de arbeidsmarkt te sturen.
Bovendien zouden de arbeidsbemiddeling (VDAB, Vlaams) en werkloosheidsuitkering (RVA, federaal) dan opnieuw in één hand verenigd zijn.
Voor de N-VA moet een volksverzekering de basis zijn van de sociale zekerheid.
Een solidaire verzekering op de diverse niveaus van professionele activiteit en een mogelijkheid tot individuele of niet-solidaire groepsverzekering vormen dan het tweede en het derde niveau.
Een sterke overeenkomst tussen de bijdragen en de uitkeringen die eraan beantwoorden moet vooropstaan bij de verdere evolutie van de sociale zekerheid, zonder dat afbreuk wordt gedaan aan het herverdelend element ervan.
Zorg, gezondheidszorgverzekering en gezinsbijslagen moeten voor alle Vlamingen gelijk zijn.
De gezondheidszorg en de kinderbijslag moeten uit de loonkosten gehaald worden en uit algemene middelen betaald worden.
Ook het volkspensioen en de zorgverzekering moeten gefinancierd worden uit bijdragen die geheven worden op het gehele inkomen (niet slechts het arbeidsinkomen), evenals op andere, niet arbeidsgerelateerde belastingsobjecten.
De N-VA vindt dat personen die samenwonen als gezinspartners tijdens die periode van samenwoning gelijke pensioenrechten dienen op te bouwen.
Een ander probleem vloeit voort uit de pensioenrechten opgebouwd tijdens een huwelijk (of samenwoning) dat later stukgaat.
Ook hiervoor is het zinvoller de pensioenrechten die opgebouwd worden door bijdragen van gezinsleden samen te tellen en in twee gelijke delen te verdelen.
De partner zonder inkomen blijft dus tijdens de duur van de samenwoning gelijke pensioenrechten opbouwen als deze met inkomen.
De N-VA wil een forse verbetering van het sociaal statuut van de zelfstandigen.
Dit sociaal statuut moet rekening houden met de eigenheid van het zelfstandig ondernemen én met de toenemende congruentie in de sociale behoeften van iedereen in onze samenleving, met name inzake kinderbijslag en gezondheidszorg.
Gelijkheid van mannen en vrouwen moet een permanente doelstelling zijn die doorheen de verschillende beleidsdomeinen loopt.
Het bereiken van voorgaande doelstelling wordt gerealiseerd door het hanteren van een gender mainstreamingbeleid.
Hiermee worden bestaande ongelijkheden weggewerkt en nieuwe ongelijkheden voorkomen.
Bijzondere aandacht moet gaan naar een aantal groepen in maatschappelijk moeilijke situaties: allochtone vrouwen, eenoudergezinnen, slachtoffers van mensenhandel en geweld, personen met een handicap.
Het federaal beleid moet ondersteunend en aanvullend zijn bij het beleid dat de Vlaamse overheid reeds voert.
Dit wil zeggen dat ook op het federale niveau elk beleidsdomein aandacht heeft voor armoedebestrijding en risicoverlaging.
Betrokkenheid van mensen die in armoede leven en hun organisaties verhogen de sociale cohesie en dienen te worden geïntensifieerd.
Het toekennen van rechten dient zoveel mogelijk automatisch te gebeuren.
Hiertoe dienen de federale en de Vlaamse administraties, de lokale besturen en de OCMW’s afspraken met mekaar te maken.
Op dit moment brengt werken voor sommige mensen niet (veel) meer op dan niet werken.
Dat is onaanvaardbaar.
Deze werkloosheidsval moet bestreden worden door onder andere een bijkomende verlaging van de lasten op de lage arbeidsinkomens door te voeren.
De stijging van het leefloon hield onder de paarse regeringen geen gelijke tred met de gestegen welvaart.
De opgelopen achterstand moet worden ingehaald.
Extra preventie en sensibilisatie inzake overkreditering is noodzakelijk.
Het aanbod sociale huurwoningen dient voldoende gediversifieerd te zijn wat betreft type woning en lokalisatie.
Een doeltreffende en betaalbare gezondheidszorg is noodzakelijk.
Een Belgische langetermijnvisie is onmogelijk.
De taalgrens is immers ook een zorggrens.
Er wordt jaarlijks ongeveer 20 miljard euro besteed aan gezondheidszorg in België.
En dit bedrag gaat nog steeds in stijgende lijn.
België besteedt ongeveer 10% van het BNP aan de gezondheidszorg.
Andere landen doen het met minder.
Zo besteedt Baskenland 6% van het BNP.
Toch beschikken ze over een efficiënte, kwaliteitsvolle gezondheidszorg die sterk gewaardeerd wordt door de 2 miljoen Basken én de internationale gemeenschap.
Ondanks het hoge bedrag dat we jaarlijks spenderen, staat de gezondheidszorg onder druk.
Nu al betaalt de patiënt ongeveer 25% van de uitgaven uit eigen zak.
Vooral de chronisch zieken zijn daar het slachtoffer van.
De huidige bevoegdheidsversnippering is nadelig voor iedereen: patiënt, zorgverstrekker, overheid, verzekering.
Continuïteit tussen preventie, zorg en verzorging ontbreekt.
Sommige initiatieven lopen dubbel (tabakspreventie, preventie zelfdoding, …) en elders vallen ongewild gaten.
Vlaanderen beperkt netjes het aantal artsen, Franstalig België niet.
Vlaanderen organiseert een ingangsexamen, Franstalig België niet.
Het aantal artsen dat mag afstuderen wordt volgens de noden van de Franstalig België aangepast terwijl Vlaamse afgestudeerde kinesisten niet aan de slag kunnen.
Eenheid van beleid wordt ook door anderen als noodzakelijk naar voor geschoven.
Zowel de Vlaamse Gezondheidsraad als de koepel van Caritas en Openbare ziekenhuizen gaan resoluut voor een Vlaamse gezondheidszorg.
En ook de voormalige directeur-generaal van de Wereldgezondheidsorganisatie, de heer Lee-jong Wook, pleitte reeds jaren geleden voor het centraliseren van de gezondheidszorg op één niveau.
De N-VA pleit resoluut voor een gezondheidszorg op het niveau van de deelstaten.
Dat geeft Vlaanderen de kans te kiezen voor een eigen gezondheidszorg, volgens eigen inzichten en als antwoord op de eigen noden en behoeften.
Deze keuze maken we om een geïntegreerd zorgbeleid te kunnen realiseren waarbij de preventieve en curatieve aspecten van de gezondheidszorg verenigd worden.
Deze keuze is meer dan een ideologische keuze, het is een keuze gebaseerd op cijfers en feiten.
Vlaanderen kiest al jarenlang voor de huisarts als centrale figuur in de gezondheidszorg en zet maximaal in op thuiszorg, preventie, palliatieve zorg, thuisverpleging, … Franstalig België daarentegen kiest een ander model.
Een model waarbij het ziekenhuis en de specialistengeneeskunde een centrale rol spelen.
Er is in België duidelijk sprake van een zorggrens.
Een zorggrens die samenvalt met een culturele grens: de taalgrens.
De huisarts als centrale figuur, is ook ons antwoord op de intensievere zorgvraag die het gevolg is van de vergrijzing en verwitting van onze maatschappij.
Door zijn bemiddelende en coördinerende rol tussen de thuiszorger, thuisverpleger, kinesitherapeut, logopedist, mantelzorgen, … helpt hij mee het principe te realiseren dat ouderen bij voorkeur zo lang mogelijk in hun vertrouwde thuisomgeving blijven.
Er wordt te gemakkelijk beweerd dat wat de arts aan honoraria ontvangt, ook effectief op zijn rekening verschijnt.
Dit is echter geenszins het geval.
De structurele onderfinanciering van de ziekenhuizen, noopt de directies ertoe een groot stuk van de verdiensten van de arts af te romen.
Onze gezondheidszorg heeft nood aan meer financiële transparantie.
Dit kan enkel maar leiden tot een beter bestuur en een betere gezondheidszorg.
De gezondheidszorg heeft nood aan een langetermijnvisie.
Hierin moet verduidelijkt worden welke soort zorg men wil organiseren, wie die zal aanbieden, wie die zal financieren en hoe de controle zal gebeuren.
In de (Vlaamse) gezondheidszorg moet er overleg zijn en moeten alle spelers participeren.
In ruil vraagt de N-VA verantwoordelijkheidszin van alle spelers.
Dus niet alleen van artsen, maar ook van alle paramedici én de patiënten.
De huisarts is de spil van het systeem.
Hij is de gids van de patiënt en wijst hem het juiste (zorg)pad.
In de geneeskunde speelt de intellectuele act een grote rol: nadenken over de bevindingen die het vraaggesprek en het klinisch onderzoek opleveren, zijn de basis van de geneeskunde.
De intellectuele act verdient een herwaardering.
Het aandeel van het budget dat aan preventie wordt besteed, moet drastisch omhoog.
De 1,5% van vandaag moet snel verdubbelen.
Verlaging van de administratieve last is een noodzaak.
De uren die de huisarts en de specialist besteden aan het invullen van formulieren, zouden zij aan patiënten moeten kunnen besteden.
Gezondheidszorg is meer dan geneeskunde alleen: het gaat over geestelijk, sociaal en lichamelijk welzijn in een gezond leefmilieu.
Gezondheidszorg moet georganiseerd worden volgens de principes van de subsidiariteit.
Daarom moet bekeken worden hoe de expertise uit bijvoorbeeld het Lokaal Gezondheidsoverleg (LOGO) meer kan worden gewaardeerd en benut.
Solidariteit blijft de basis van de gezondheidszorg.
Dit sluit echter een symbiose met vrije initiatieven niet uit.
De overheid kan vrij initiatief en solidariteit samenbrengen met het oog op betaalbare zorg voor iedereen.
De farmaceutische industrie is een belangrijke actor in de gezondheidszorg en moet naar waarde worden geschat.
De overheid moet meer onderhandelen met de farmaceutische industrie en partners kiezen die onderzoek doen dat de solidariteit onderschrijft en ondersteunt.
Taal is essentieel in de gezondheidszorg.
Het is de onmisbare schakel tussen de patiënt en de gezondheidswerker.
Elke Vlaming moet daarom kunnen rekenen op verzorging en zorg in zijn moedertaal, ook in Brussel.
Alle volkeren hebben recht op zelfbeschikking.
Dat moet als rode draad door het buitenlands beleid lopen.
Het Belgisch buitenlands beleid heeft zich onder Karel de Gucht in een eerste fase vooral moeten bezig houden met het lijmen van de brokken die zijn voorganger Louis Michel had nagelaten.
De relaties met de VS werden weer aangehaald
en het regime in Congo werd kritischer benaderd.
Toch laat het federaal buitenlands beleid steken vallen.
Als Belgisch minister van Buitenlandse Zaken is Karel De Gucht ook Belgisch gaan denken.
Zo wil hij bijvoorbeeld buitenlandse handel opnieuw bij het federale niveau onderbrengen.
De terughoudende positie tegenover het regime in Congo werd overigens al gauw bijgestuurd onder druk van het Paleis, de Franstaligen en zelfs van zijn eigen Open Vld, met de belangen van Pierre Chevalier in de Forrest Groep.
Premier Verhofstadt maakte zich internationaal belachelijk door een afspraak met president Poetin te annuleren om naar zijn gemeenteraad in Gent te gaan.
Rusland is één van de cruciale landen als het gaat om energievoorziening.
De premier slaagt er ook niet in om het losgeslagen projectiel genaamd André Flahaut onder controle te houden.
De minister van Defensie berokkende het federale buitenlandse beleid onnoemelijk veel schade.
De gewesten en gemeenschappen in België bekleden internationaal een unieke positie.
Sinds 1993 hebben de deelstaten het recht om internationale verdragen te sluiten in die materies waarvoor ze op binnenlands vlak bevoegd zijn.
Van meet af aan bouwde Vlaanderen internationale relaties uit met zowel statelijke als deelstatelijke partners.
Vlaanderen wil ook zijn bescheiden steentje bijdragen in het tot stand brengen van vrede en verzoening, door het ondersteunen van vredesbevorderende projecten.
De invloed van de EU op Vlaanderen valt moeilijk te overschatten: niet minder dan 70 procent van onze wetgeving is rechtstreeks of onrechtstreeks een gevolg van Europese regelgeving.
We willen de positie die België in de Europese Ministerraden inneemt vanuit Vlaanderen meer beïnvloeden en onze aandachtspunten nadrukkelijker naar voor brengen op het Europese forum.
We maken ook werk van een volwaardige bilaterale strategie voor elk van onze buurlanden.
De betrokkenheid van Vlaanderen bij de Benelux-samenwerking moet aanzienlijk worden verhoogd en we drukken onze Vlaamse stempel op belangrijke multilaterale dossiers.
In een globaliserende wereld lijkt het autonoom optreden van een middelgrote speler als Vlaanderen een paradox te zijn.
Niets is echter minder waar.
Hoe sterker de mondialisering, hoe meer de mensen nood hebben aan een plek waar men zich thuis voelt, en van waaruit men de wereld tegemoet treedt.
Die plek is voor ons Vlaanderen.
In afwachting van de onafhankelijkheid van Vlaanderen, moet het buitenlands beleid van België aangestuurd worden door de deelstaten en moet België optimaal ten dienste staan van die deelstaten.
Daar waar internationale organisaties geen stem geven aan deelstatelijke spelers, moet België het vehikel zijn waarmee Vlaanderen zijn doelstellingen kan bereiken.
België als handschoen voor Vlaanderen, met andere woorden.
In de Europese Unie moet de stem van Vlaanderen luider kunnen klinken in die materies waarvoor het zelf bevoegd is.
Ook de rechtstreekse toegang tot internationale rechtscolleges – het Hof van Justitie in het bijzonder – is niet meer dan logisch.
Wie bevoegd is, moet zich ook kunnen verdedigen of een zaak aanhangig kunnen maken voor de hoogste internationale rechter.
Dit is een fundamenteel recht.
Overal ter wereld leven volkeren en regio’s in verdrukking.
Zij hebben recht op steun en erkenning.
Het recht op zelfbeschikking is opgenomen in het handvest van de Verenigde Naties en verdient prioritaire aandacht.
Zelfbeschikking betekent voor de N-VA dat elk volk het recht heeft zelf te bepalen hoe ruim het zijn autonomie wenst in te vullen.
Vlaanderen moet zijn internationaal netwerk en zijn ervaring inzetten om dit basisrecht te vrijwaren.
Vlaanderen moet zijn traditie van vredelievendheid, vertaald in de woorden ‘nooit meer oorlog’, verder zetten.
Dat betekent niet dat we ons moeten afschermen in een kleurloze neutraliteit.
Integendeel, onze expertise in geweldloze strijd voor de rechten van mens en volk, moet de hoeksteen worden van een actieve conflictpreventie- en bemiddeling.
De N-VA wil dat Vlaanderen uiteindelijk volwaardig als lidstaat aan de Europese tafel kan zitten.
In afwachting hiervan wil zij rechtstreeks de constitutionele deelstaten een volwaardige rol laten spelen met betrekking tot hun bevoegdheidsdomeinen binnen de Europese structuren.
Dit betekent onder meer dat ze geraadpleegd worden door de Commissie bij voorstellen die behoren tot hun bevoegdheden en dat deelstaten duidelijk inspraak hebben bij de evaluatie van de subsidiariteit.
Maar bovenal dat wordt voorzien in de mogelijkheid voor lidstaten om hun stemgewicht binnen de Europese Raad op te splitsen in hoofde van hun respectieve constitutionele regio’s.
Het zijn immers de regio’s die uiteindelijk zullen afgerekend worden op hun beleid.
De N-VA wil de Vlaamse deelname aan het Europese besluitvormingsproces verstevigen.
Het samenwerkingsakkoord met betrekking tot de vertegenwoordiging van België in de Europese Ministerraad moet dringend aangepast worden aan de actuele bevoegdheidsverdeling.
De deelstaten moeten als woordvoerder deelnemen aan de ministerraden, telkens wanneer zij bevoegd zijn.
Het Belgische standpunt moet onomwonden de fundamentele aandachtspunten van Vlaanderen weerspiegelen.
Hiervoor kan de afstemming met de deelstaten worden versterkt, maar moet bovenal de verstikkende noodzaak aan een consensus worden opgeheven.
De N-VA wil als Vlaams-Europese partij dat de bepalingen in het Europees Grondwettelijk Verdrag zoveel als mogelijk worden meegenomen in het nieuwe Verdrag.
Ook de regionale verworvenheden rond de subsidiariteitstoets, het respect voor regionaal zelfbestuur en de rol van de nationale en deelstatelijke parlementen maken daar deel van uit.
Het nieuwe verdrag moet de Europese Unie in staat stellen om als dynamische kenniseconomie het hoofd te bieden aan de nieuwe uitdagingen van een globaliserende wereldeconomie.
In het bijzonder geldt dit voor energie, klimaat, economie, migratie, veiligheid en de sociale dimensie.
Vlaanderen moet als deelstaat een rechtstreekse toegang krijgen tot het Europese Hof van Justitie.
De coördinatie van het buitenlands beleid moet beter.
De Federale Overheidsdienst Buitenlandse Zaken moet de bevoegdheden van de deelstaten ten volle respecteren en ten dienste van hen staan.
Het federale buitenlands beleid mag zich niet laten leiden door de private belangen van een kleine groep vermogenden of van politici met een ongezonde profileringsdrang.
Respect voor de mensenrechten, de democratie en de rechten van volkeren moet voorop staan.
De organisatie van de diplomatie moet dringend worden hervormd.
Zo moeten de deelstatelijke diplomaten een beter statuut krijgen.
De taalverhouding voor de federale diplomaten moet op 60/40 worden gebracht in plaats van de huidige 50/50.
Alle volkeren hebben recht op zelfbeschikking.
De N-VA bepleit het statuut van onafhankelijkheid voor Kosovo.
Het probleem in het Midden Oosten is complex.
Het buitenlands beleid in de regio moet onder meer gericht zijn op de wederzijdse erkenning van Israël en de Palestijnse staat.
Tijdens contacten met buitenlandse gezagsdragers moet de gehechtheid aan het zelfbeschikkingsrecht, de vreedzame conflictbeheersing en de mensenrechten worden aangehaald.
De N-VA pleit voor de afschaffing van het Agentschap voor Buitenlandse Handel.
De N-VA wil dat handelsmissies enkel georganiseerd kunnen worden door de gewesten.
De N-VA vraagt de afschaffing van de federale en de oprichting van een Vlaamse Delcrederedienst.
Deze Vlaamse Delcrederedienst werkt transparant en hanteert duidelijke normen inzake milieu, gezondheid, veiligheid, conflictpreventie en mensenrechten.
De N-VA wenst de defensie te organiseren in een Europese internationale alliantie, in eerste instantie gericht op de gezamenlijke verdediging van de leden.
Dit Europees leger moet compact zijn en efficiënt kunnen optreden.
De Europese defensiemacht kan worden ingezet voor vredeshandhaving en vredesafdwinging.
De personeelsproblematiek bij defensie dient op doortastende wijze te worden aangepakt waarbij een maximale transparantie is vereist.
Daarbij dient men meer dan thans het geval is, rekening te houden met de specifieke kwalificaties van zowel het burger- als het militair personeel.
Het militair personeel dient prioritair ingezet te worden voor operationele taken.
Een afgeslankte bevelstructuur dient bij te dragen tot een beter en flexibeler functioneren.
Deze dient dan ook een afspiegeling te zijn van de reële getalsterkte van de krijgsmacht.
Benoemingen dienen steeds te gebeuren op basis van competentie en met respect voor de taalkaders.
Vlaanderen moet zijn verantwoordelijkheid kunnen opnemen in de wereld.
Ontwikkelingshulp moet ongebonden zijn.
In het Lambertmontakkoord van 13 juli 2001, werd de splitsing van de ontwikkelingssamenwerking opgenomen.
Artikel 6ter stelde letterlijk: ”Onderdelen van de ontwikkelingssamenwerking worden van 1 januari 2004 overgeheveld in zoverre ze betrekking hebben op de gemeenschaps- en gewestbevoegdheden.”
Hiervoor werd een bijzondere werkgroep opgericht, die de opdracht kreeg een lijst van bevoegdheden op te stellen.
Voorlopig zonder resultaat.
We zijn nu half 2007, en nog steeds is de Bijzondere Wet niet uitgevoerd.
Hierdoor heeft Vlaanderen nog steeds geen beschikking over de middelen die het toekomen.
Dit heeft belangrijke gevolgen.
Vooreerst gaat het leeuwendeel van de federale ontwikkelingssamenwerking nog steeds naar de oud-kolonies.
Dit enerzijds om de kroon te dienen, maar anderzijds ook om de Waals-economische belangen te behartigen.
In een open en mondiale visie moet er aandacht zijn voor alle volkeren in de hele wereld.
Maar ook het beleid dat België onrechtmatig voert, is niets om tevreden over te zijn.
Het afgesproken groeipad naar de 0,7% van het BBP, wordt niet gehaald.
De cijfers die minister De Decker geeft, bieden een misleidend beeld.
Ze bestaan immers voor een groot deel uit eenmalige schuldkwijtscheldingen en uit de hulp die wordt uitgetrokken voor de opvang van vluchtelingen in ons land.
Zonder rekening te houden met deze bedragen, strandt de Belgische ontwikkelingssamenwerking in 2006 op een schamele 0,37% van het BBP.
De Noord-Zuid koepel, 11./11./11, waarschuwde er in 2005 al voor dat minister De Decker de budgettaire zwarte piet aan het doorschuiven was naar zijn opvolger.
11./11./11 kreeg overschot van gelijk.
De resultaten voor 2006 zijn in strijd met elke vorm van goed fatsoen.
De opvolgers van paars zullen verplicht zijn onmiddellijk veel en écht geld vrij te maken, willen we de 0,7-procent-norm effectief halen.
Voor de N-VA dient de uitvoering van het onderdeel ontwikkelingssamenwerking van de Lambertmontakkoorden prioritair te gebeuren.
Gaat ontwikkelingssamenwerking niet vooral over onderwijs, gezondheidszorg, landbouw en huisvesting?
Laat dat nu net allemaal bevoegdheden zijn die reeds op Vlaams niveau beheerd worden en waarvoor Vlaanderen dus alle expertise in huis heeft.
Expertise die ten goede moet komen aan een autonoom Vlaams ontwikkelingssamenwerkingsbeleid.
Vanuit een democratisch Vlaams-nationalisme met een open vizier op de hele wereld, is ontwikkelingssamenwerking vanzelfsprekend.
Niet vanuit eigen economisch oogpunt, maar vanuit het welzijn en de welvaart van alle volkeren in de wereld.
Alle onderdelen (gemeenschaps- en gewestbevoegdheden) van ontwikkelingssamenwerking waarvoor Vlaanderen bevoegd is, dienen een homogene Vlaamse bevoegdheid te worden.
De overheid heeft zich geëngageerd om tegen 2010 0,70% van het BBP te besteden aan ontwikkelingssamenwerking.
De dringende opmaak van een nieuw, realistisch tijds- en groeipad is noodzakelijk.
Bovendien moet de overheid loskomen van haar louter economisch denken en ook voor ontwikkelingssamenwerking een stuwende functie opnemen.
Net zoals dat het geval is bij de andere Europese donoren, moet ontwikkelingssamenwerking zich voor 100% richten op het bereiken van de Millenniumdoelstellingen voor Ontwikkeling.
Deze doelstellingen werden in september 2005 afgesproken door alle leden van de Verenigde Naties.
De door de Vlaming Peter Piot geleide organisatie UNAIDS, schat tegen 2008 minstens 22 miljard dollar per jaar nodig te hebben voor de strijd tegen HIV/AIDS.
Niet alleen met budget, maar ook met de expertise van Vlaamse universiteiten en het Instituut voor Tropische Geneeskunde, moet de strijd tegen HIV verder gezet worden.
De overheid neemt een voortrekkersrol inzake ‘eerlijke producten’
en werkt een wettelijk kader uit dat de erkenning van het principe van de ‘fair trade’ regelt.
De klemtonen van ontwikkelingssamenwerking moeten zijn: welvaart en welzijn ontwikkelen.
En dit op alle vlakken, zoals infrastructuur, onderwijs, democratie, economie, … Om alle objectiviteit te garanderen moet dit via een algemeen wetgevend kader verankerd worden.
Een aanzienlijk deel van de ontwikkelingssamenwerking richt zich op het uitbouwen van duurzame landbouw.
Ontwikkelingssamenwerking volgt een tweesporenbeleid.
Enerzijds moet de overheid via directe ontwikkelingssamenwerking samen met de overheid van het partnerland oordelen welke regio’s en welke sectoren steun krijgen.
Anderzijds moet de overheid via de indirecte samenwerking steun bieden aan niet-gouvernementele organisaties, universiteiten, wetenschappelijke instellingen, …
Zeggen wat je doet en doen wat je zegt.
Dat verstaan wij onder beter bestuur.
Heel wat anders dus dan het schouwspel waarop paars ons jarenlang trakteerde.
De paarse regering blonk de voorbije jaren zeker niet uit in goed bestuur.
Integendeel!
Uitverkoop van gebouwen, scandalitis bij de Regie van Gebouwen, interne machtsstrijd aan de top van Financiën, mislukking van de dure informatisering bij Justitie, opendeurdagen in de gevangenissen, … De lijst is pijnlijk lang.
Efficiënt bestuur wil zeggen dat de juiste middelen worden ingezet op de juiste wijze en plaats.
Sinds 2002 steeg het personeelseffectief van de federale overheid met 6.000 personen.
Nochtans werden de bevoegdheden van diezelfde federale overheid ten gevolge van de Lambermontakkoorden kleiner.
Bovendien werd er ook nog eens personeel naar de gemeenschappen en gewesten overgeheveld.
Tegelijk blijkt dat de federale overheid niet in staat is haar diensten degelijk te organiseren of te informatiseren.
Bij Financiën werd dat pijnlijk duidelijk gemaakt door de ambtenaren van Financiën die op straat kwamen en door de ‘rekenfout’ van 800 miljoen euro waarvoor uiteindelijk niemand ter verantwoording werd geroepen.
Het failliet van het Feniksproject zorgt ervoor dat de informatisering van Justitie even ver staat als tien jaar geleden.
Ook inzake e-government stellen we vast dat de paarse regering alles behalve een schitterend palmares kan voorleggen.
Het prestigeproject ”Internet voor Iedereen” en de met e-ID beveiligde ”chatboxen voor minderjarigen” bleken een slag in het water.
De paarse regering heeft vooral veel beloften gedaan die niet werden uitgevoerd.
De administratieve vereenvoudiging is niet voelbaar op het terrein en hangt aan mekaar met ‘belangrijke’ maatregelen zoals de afschaffing van de wet op het duel.
Het aantal regels blijft toenemen, zoals blijkt uit het steeds stijgend aantal bladzijden van het Belgisch Staatsblad.
Goed bestuur vergt ook een goede bevoegdheidsverdeling tussen de diverse gezagsniveaus.
Maar paars weigerde systematisch de consequenties van een federale staatsordening onder ogen te zien en bleef unitaire achterhoedegevechten leveren.
In de federale overheidsdiensten ontbreekt het aan interne controle en auditmogelijkheden.
De federale regering legde weliswaar reeds in oktober 2002 het kader vast voor de departementale auditdiensten.
Maar de auditdiensten die sindsdien werden opgericht zijn ontoereikend uitgerust om hun taak waar te maken en zijn door het feit dat ze in de diensten zelf zijn ingebed, onvoldoende onafhankelijk.
De centrale dienst inzake interne controle, die onder de minister van Begroting ressorteert, is onderbemand waardoor haar werking zich beperkt tot het geven van vormingen zonder meer.
Goed bestuur betekent voor de N-VA eerst en vooral een integer bestuur,
dat efficiënt is en met behulp van moderne middelen en methodes wordt georganiseerd zodanig dat de burger, ondernemer en klant de beste dienstverlening krijgen.
Integriteit betekent dat een overheid normvervaging bestrijdt, maar ook actief optreedt om een eerlijk, objectief en onpartijdig bestuur te garanderen.
Enkel op die manier kan de overheid haar legitimiteit ten aanzien van de burgers opkrikken.
In tegenstelling tot wat op Vlaams niveau bestaat, ontbreekt het in de federale overheid aan een uitdrukkelijk integriteitsbeleid.
Hiervan moet prioritair werk worden gemaakt.
Een centraal integriteitcharter is onontbeerlijk zodat zowel personeel als burgers weten welke waarden in de openbare diensten gelden en waar ze zich kunnen naar richten.
Gedragingen die niet door de beugel kunnen, moeten effectief bestraft worden.
Er moeten vertrouwenwekkende aanspreekpunten komen waar burgers en personeelsleden in geval van problemen terecht kunnen
Integriteit start aan de top: ook voor politici moet er een deontologische code komen.
De N-VA pleit, naar Vlaams voorbeeld, voor één centrale auditdienst waarnaar de beste elementen uit de departementen en instellingen gedetacheerd worden.
Deze dienst moet volledig onafhankelijk kunnen optreden en rechtstreeks aan de bevoegde ministers rapporteren.
De N-VA wenst geen verdere aangroei van het federale overheidsapparaat en personeelseffectief.
De N-VA meent dat de beste inspiratie van onderaan komt: ambtenaren die goede ideeën hebben moeten daartoe gestimuleerd worden.
In elke dienst moeten opnieuw kwaliteitscirkels ingevoerd worden.
Omdat inhoud belangrijker is dan verpakking.
Kwaliteitsvolle initiatieven moeten de kans krijgen om te groeien.
Daartoe moet een apart innovatiekrediet worden gereserveerd.
De N-VA wil dat er concrete e-governmentprojecten komen die de samenleving rechtstreeks baat bijbrengen.
Elk project moet afgepunt worden op wat het concreet voor burgers en ondernemingen opbrengt.
De federale overheid kan een voorbeeld nemen aan Vlaamse projecten zoals de premiezoeker, vaccinnet, formulierensite, studietoelagentoepassing, de WIS-databank van de VDAB …
De overheid moet meer zijn dan een computerscherm.
Niet iedereen heeft een pc en internet.
De overheid moet ook fysiek bereikbaar zijn (openingsuren, telefoon, …).
In samenwerking met de gemeenschappen en gewesten moet er in elke gemeente en stad een uniek loket geopend worden waar de burger ook op zaterdagterecht kan voor alle mogelijke informatie.
De federale overheid moet een voorbeeld nemen aan de structurele maatregelen die Vlaanderen heeft genomen om de administratieve rompslomp te verminderen: de reguleringsimpactanalyse (‘RIA’) en de compensatieregel.
Zowel de vermindering als de toename van administratieve lasten moeten volgens het StandaardKostenModel worden gemeten.
Een vermindering van de administratieve lasten met 25 procent moet de inzet zijn.
Elke dienst moet een dienstverleningscharter maken zodat de klant weet waar, wanneer en hoe hij bij de federale overheid terecht kan en binnen welke termijn zijn vraag zal beantwoord worden.
De federale voorlichtingsdienst is nog een schaduw van zichzelf, vooral nuttig voor wie een poster van het koningshuis zoekt.
Naar Vlaams voorbeeld moet er ook federaal een centraal groen nummer komen.
De federale regering moet toelaten dat de gemeenschappen en gewesten voluit de eigen bevoegdheden inzake werving, syndicaal overleg, pensioenvorming, bepaling van de eedformule … kunnen uitoefenen.
Selor (het selectiecentrum voor de overheid), het Rekenhof, de Raad van State, de Inspectie van Financiën en de Privacycommissie moeten omgevormd worden tot waarachtige (con)federale instellingen.
“De unitaire staat met zijn structuren en zijn werkwijze is door de gebeurtenissen achterhaald”, verklaarde toenmalig Eerste Minister Gaston Eyskens op 18 februari 1970 naar aanleiding van de eerste staatshervorming van dit land.
De voorbije jaren is duidelijk geworden dat ook de federale staat door de nationale en internationale ontwikkelingen achterhaald is.
Internationaal is het Europese integratieproces onmiskenbaar één van de meest belangrijke politieke evoluties van de laatste decennia.
De eenmaking van het Europese continent is de afgelopen 50 jaar met grote passen vooruitgegaan en komt in een nieuwe fase terecht onder druk van de financieel-economische crisis de voorbije jaren.
Europa kan niet langer beschouwd worden als buitenland en dat in goede en in kwade dagen.
Van bij de oprichting is de N-VA zeer duidelijk geweest over wat dit betekent voor de verschillende politieke bestuurslagen die in ons dagdagelijks leven ingrijpen.
Wij geloven dat Vlaanderen moet evolueren tot lidstaat van Europa.
Het Belgisch tussenniveau zien we op termijn verdampen.
Belgi ë biedt immers niet de schaalvoordelen die Europa ons wel kan bieden (bv.<U+F020>inzake interne markt, concurrentiebeleid, muntunie, defensie, …).
Wat Vlaanderen niet op zichzelf kan oplossen, kan Belgi ë ook niet.
De Europese integratie maakt dit proces dus mogelijk.
Nationaal stellen we vast dat Belgi ë de optelsom is geworden van twee verschillende democratieën die alsmaar sterker uit elkaar groeien.
We stellen vast dat we het hier in Belgi ë over haast niets meer eens kunnen worden.
We verschillen te vaak en te grondig van mening over ons sociaaleconomisch beleid, over justitie, over asiel en migratie, over verkeersveiligheid en over de financiering en de begroting.
Alles is in dit land communautair geworden.
Niemand heeft daar nog een boodschap aan!
Dit verkiezingsprogramma durft klare keuzes te maken voor een beleid dat de Vlamingen w él willen.
De Vlamingen zijn het ook beu.
Zij zijn het beu om vast te stellen dat de fiscus in Vlaanderen strenger optreedt dan elders, dat de politieagent meer flitst in Vlaanderen dan in Walloni ë, dat de sociale regels in Vlaanderen strenger worden nageleefd dan in de rest van het land.
Zij zijn het beu om dit telkens opnieuw aan te kaarten zonder perspectief op verandering.
Uit alles blijkt dat heel wat federale instellingen in dit land de facto confederaal optreden wanneer ze op het terrein komen.
Van een eenvormige toepassing van de regels is in Belgi ë geen sprake.
Dit verkiezingsprogramma wil de staatsstructuur in overeenstemming brengen met de confederale realiteit van het federale bestuur op het terrein.
De N-VA heeft nog steeds de ambitie om een sociaal sterke samenleving op te bouwen.
Getuige hiervan de zorgverzekering en het nieuw sociaal beleid dat door de Vlaamse regering wordt uitgetekend en dat onder meer steunt op de idee van een Vlaamse hospitalisatieverzekering.
Dit verkiezingsprogramma durft na te denken over een andere sociale zekerheid onder het motto: durven te veranderen om te bewaren.
In alle rust stelt de N-VA vast dat het debat over diepgaande hervormingen van de Belgische sociale zekerheid nooit op gang is gekomen.
De angst om te veranderen zit diep ingeworteld, maar evenzeer is er sprake van onvermogen om in Belgi ë nog tot een consensus te komen over hervormingen van ons sociaal stelsel.
Vlaanderen en Walloni ë moeten het economisch opnieuw beter doen.
Daarvoor moeten ze alle kansen krijgen zodat we overal meer mensen aan het werk krijgen
en de pensioenen van morgen kunnen betalen.
Dat is de inzet voor nieuwe afspraken.
Binnen dit kader willen we een solidair antwoord bieden op de uitdagingen waarvoor we staan.
Zakelijk en nuchter.
Niet eindeloos praten, maar beslissen.
Daarom stellen we een verkiezingsprogramma voor dat vraagt om nieuwe afspraken binnen dit land.
De voorbije jaren is kostbare tijd verloren gegaan, daarom moeten we nu een grote stap durven zetten om onze welvaart en ons welzijn op peil te houden.
Het is nu het moment om een nieuwe belangrijke stap in die richting te zetten door een confederaal systeem te installeren dat zichtbaar gestalte geeft aan de Copernicaanse omwenteling.
Die omwenteling moet de zaken in dit land omdraaien en de deelstaten alle bevoegdheden geven die relevant zijn om de grote uitdagingen van onze tijd doeltreffend aan te pakken.
De Belgische structuren werken immers niet meer.
De N-VA roept alle Vlaamse partijen op om eindelijk eens de handen in elkaar te slaan.
De echte schuld ligt immers niet bij bepaalde personen of bepaalde partijen, maar bij de huidige Belgische structuren die gewoon niet meer werken.
Iedereen in Vlaanderen beseft dit al langer, maar tot op heden blijft het bij woorden.
Dit confederale programma toont aan dat er veel werk op de plank ligt.
We moeten daarom het bord durven afvegen en de teller op nul zetten.
Alle bevoegdheden gaan naar de deelstaten, alle geldstromen worden omgedraaid.
Wat we samen willen blijven doen, financieren we via dotaties vanwege de deelstaten.
Op basis van de Europese sociaaleconomische doelstellingen spreken we convergentiecriteria af tussen Vlaanderen en Walloni ë.
Zo brengen we de Copernicaanse omwenteling het meest zichtbaar in beeld.
De N-VA roept alle Vlaamse partijen op om nooit meer deel uit te maken van een federale regering die aan Vlaamse kant geen meerderheid heeft.
In januari 2007 voorspelde Herman Van Rompuy tot wat dit zou leiden: ”Een regering die alleen een meerderheid in Walloni ë heeft, speelt met vuur. Ik spreek nu in het belang van het land: dat is staatsgevaarlijk ”.
En nog in 2007 zei Yves Leterme dat hij een regering met een Vlaamse minderheid zou “bekampen te land, ter zee en in de lucht, van Opgrimbie tot De Panne ”.
De voorbije 3 jaren zijn beide heren premier geweest van zo ’n regering.
De N-VA roept alle Vlaamse partijen op: dit nooit meer!
De N-VA roept alle Vlaamse partijen op om geen federale regering te vormen vooraleer een diepgaande confederale staatshervorming is gerealiseerd die welvaart garandeert voor de toekomstige generaties.
Conform de strategie die Herman Van Rompuy in december 2005 reeds lanceerde: de Vlaamse partijen mogen alleen nog aan regeringsonderhandelingen beginnen als die tot doel hebben de Copernicaanse omwenteling tot stand te brengen die het volle gewicht van het beleid in handen van de deelstaten legt.
Iedereen weet trouwens dat er geen deftige begroting meer opgesteld kan worden zonder een staatshervorming.
Dat werd al in de zomer van 2008 erkend door de aftredende Eerste Minister, Yves Leterme.
De onderhandelingen voor de samenstelling van een nieuwe regering moet de horde van een nieuwe staatshervorming dus wel nemen!
De N-VA wil dat de Vlamingen op 13 juni 2010 dit land wakker maken!
Nu durven veranderen voor een economisch sterker Vlaanderen,
nu durven veranderen om de sociale zekerheid te bewaren,
nu durven veranderen voor onze kinderen en kleinkinderen.
NU!
De wereld is de voorbije decennia ingrijpend veranderd.
Economische landsgrenzen vervagen wereldwijd, technologische ontwikkelingen verkleinen afstanden en versnellen informatiestromen.
Op zich is globalisatie niets nieuws, maar het is de snelheid waarmee het allemaal gebeurt die ons voor enorme uitdagingen plaatst.
Het economisch zwaartepunt verschuift naar nieuwe landen zoals China, India of Brazili ë.
Daarnaast zijn er ook uitdagingen op het vlak van klimaat en energie, duurzaamheid, veroudering en ontgroening.
Uitdagingen die een internationale samenwerking veronderstellen.
Mensen worden dus geconfronteerd met een nieuwe realiteit.
Die is echter meer dan een optelsom van vrije markten en technologische snufjes.
De wereld lijkt voor sommigen misschien kleiner, maar de globalisering heeft allerminst gezorgd voor een kosmopolitische eenheidsworst.
En gelukkig maar.
Landsgrenzen, geschiedenis, cultuur, religie of taal zorgen zeker voor uitdagingen maar bieden ook een onmisbare rijkdom aan verscheidenheid.
Wat betekent dit nu voor ons?
De globalisering zorgt zeker voor schaalvergroting.
Maar evengoed merken we dat kleine landen als Denemarken, Ierland en Finland, deelstaten als Cataloni ë of Beieren, regio’s als Noord-Italië en Zuid-Nederland en nieuwe landen als Slovakije keuzes durven maken en een nieuwe economische identiteit verwerven met sterke culturele wortels.
Men heeft dus geen grote natiestaten nodig om op een doeltreffende manier welvaart en welzijn veilig te stellen.
Ook studies tonen aan dat geografische grootte niet determinerend is voor ‘economische grootte ’.
In hun boek The Size of Nations waren het de professoren Alesina en Spolaore die voor het eerst aantoonden dat bestaande natiestaten niet als een eeuwigdurend gegeven moeten worden beschouwd, maar als wijzigbare parameters.
Kleinere landen kunnen als deel van een groter geheel (bv. een muntunie) vaak gebruik maken van een effici ënt beslissingssysteem om snel en effici ënt gedurfde maar doordachte keuzes te maken om nieuwe sociaaleconomische uitdagingen aan te pakken.
Het lamgeslagen federale bestuursniveau kan die omschakeling naar een geglobaliseerde economie niet aan.
De permanente optelsom van de Vlaamse en Franstalige democratie is de oorzaak van kostbaar tijdverlies.
Bovendien biedt Belgi ë nauwelijks schaalvoordelen aan Vlaanderen en Wallonië.
Eigen entiteiten stellen eigen problemen en uitdagingen en vergen bijgevolg eigen oplossingen en antwoorden.
Maatwerk is nodig.
Die analyse werd in het verleden al gemaakt en hervormde dit land van een unitair naar een federaal land.
Het is ook op die manier dat zowel Vlaanderen als Walloni ë in een nieuwe confederale samenwerking zelf verantwoordelijkheid kunnen nemen in een steeds groter wordende wereld.
Tegelijkertijd vergt het aanpakken van deze nieuwe uitdagingen een internationale aanpak.
Ons klimaat bewaken, grensoverschrijdende milieuproblemen aanpakken, veiligheid garanderen en migratie in goede banen leiden, zijn concrete voorbeelden van uitdagingen die van een internationale dimensie zijn.
Europa is voor ons het meest geschikte niveau om hierin te ageren.
De N-VA schrijft zich als pro-Europese partij in het Europese integratieproject in.
Vlaanderen als lidstaat van de Europese Unie biedt het beste perspectief om een doeltreffend en democratisch zelfbestuur te organiseren in een snel veranderende wereld.
Het is bovendien de beste garantie om solidair de wereld tegemoet te treden
en op een realistische manier open te staan voor wie ons tegemoet treedt.
Het is daarom belangrijk dat wij de toekomst van Europa verder mee uittekenen.
Daarbij moet een gezond evenwicht worden nagestreefd tussen uitbreiding en verdieping.
De financi ële en economische crisis toont aan dat Europa eerst en vooral zelf orde op zaken moet stellen.
De Europese beleidsmakers moeten eerst hun eigen huiswerk maken.
De Lissabon-doelstellingen voor 2010 zijn niet overal gehaald.
Toch hebben ze een bewustzijnsproces op gang gebracht: meer en meer overheden worden zich ervan bewust dat groei, werk en innovatie de basisingredi ënten zijn voor een welvarende samenleving.
Het komt er nu op aan de ambitieuze doelstellingen voor de EU 2020-strategie te vertalen en in de praktijk om te zetten.
De N-VA wil daaraan volop meewerken.
Zo moet de economie zichzelf vernieuwen, andere paden inslaan en zich richten op toekomstsectoren zoals technologische producten, innovatieve goederen en diensten en wetenschappelijk onderzoek.
Intussen ondergaat de eurozone een Griekse tragedie zonder voorgaande.
De eurozone is een project dat gebaseerd is op solidariteit maar dat tevens verantwoordelijkheidszin vereist van de deelnemende leden.
Landen kunnen elkaar bijspringen maar slecht presterende leerlingen worden geacht om op redelijke termijn de regels van het Stabiliteitspact te volgen.
Zoniet schrijven we ongedekte cheques uit.
Bovendien is er ook een economisch luik aan dit verhaal, want de staatskas op orde brengen is niet de enige voorwaarde om de problemen aan te pakken.
Zo kampt Griekenland bijvoorbeeld ook met een gebrek aan economische groei.
Nationale overheden hebben de plicht om structurele hervormingen door te voeren en hun economisch weefsel te versterken.
Zo kunnen we samen de nieuwe uitdagingen aan.
Prioritair is dit een verhaal van saneren én investeren.
Snoeien door forse effici ëntieverhogingen moet gecombineerd worden met investeringen inzake mobiliteit, infrastructuur, onderwijs en opleiding, kenniseconomie en innovatie.
Lidstaten, en trouwens ook de Europese Unie zelf, moeten verplicht worden om hun overheidsapparaat tegen het licht te houden en te zorgen dat ze op de meest effici ënte manier dienstverlening bieden aan bedrijven en burgers.
Elke lidstaat heeft die plicht, ook dit land.
Investeren zonder te saneren zou immers een slecht signaal zijn.
En omgekeerd is saneren zonder te investeren evenmin een krachtdadig signaal.
In het licht van het Belgisch EU-Voorzitterschap vanaf juli is het daarom belangrijk om Vlaanderen en Walloni ë – op dat moment met operationele en legitieme regeringen actief - volwaardig bij de start van het Europees voorzitterschap te betrekken.
Vlaanderen moet de bevoegdheid krijgen zichzelf te vertegenwoordigen aan de Europese tafel voor zijn eigen bevoegdheden.
Dit verloopt nu nog steeds niet altijd conform de evolutie van de staatshervorming.
Ook binnen de Permanente Vertegenwoordiging zijn op korte termijn dringend afspraken nodig om de deelstaten volwaardig te betrekken, zowel in het voorbereidend beslissingsproces als tijdens de implementatie.
De N-VA wil aan de Europese Commissie een sterke rol toekennen als vertrekpunt voor een institutioneel en democratisch kader voor een evenwichtig sociaaleconomisch bestuur.
De Europese Commissie moet in die zin ook het mandaat krijgen om afdwingbare sociaaleconomische doelstellingen vast te leggen in het kader van de Europese strategie 2020.
De EU-doelstellingen 2020 moeten op nationaal niveau vertaald en ge ïmplementeerd worden, samen met preventieve bewakingsmechanismen ervan op Europees niveau.
De N-VA wil dat ons land zich ten volle inschrijft in deze gekwantificeerde doelstellingen en staat erop dat de deelstaten hun verantwoordelijkheid in dit verband opnemen.
Differentiatie naar de deelstaten toe moet mogelijk zijn, want het kan niet dat bepaalde regio ’s in ons land blijven weigeren om eigen doelstellingen te definiëren en engagementen aan te gaan.
Op Europees vlak wordt dus het pad vastgelegd dat Vlaanderen en Walloni ë moeten bewandelen.
De N-VA wil een sterker Europa, dat niet alleen economisch maar ook politiek alsmaar sterker en eendrachtiger wordt.
Europa moet zo veel mogelijk aan één zeel trekken, zowel binnen de EU als op het wereldtoneel.
Vele uitdagingen van de toekomst kunnen we niet aan op het niveau van de lidstaten afzonderlijk.
Daarvoor hebben we een sterk Europa nodig.
We begrijpen dat niet alle lidstaten klaar zijn voor deze stap naar een verdere Europese integratie.
Bovendien is de Europese Unie zelf ook niet klaar om deze rol op zich te nemen.
De weg naar een grotere Europese integratie zal in etappes verlopen waarbij het mogelijk moet zijn dat binnen de Europese Unie verschillende lidstaten het voortouw nemen.
Zo moet het bijvoorbeeld mogelijk zijn om samen met Nederland tot een verregaande integratie van defensie te komen als eerste stap in de richting van een Europese veiligheidsmacht.
Het Europees voorzitterschap moet de federale diplomatie aanzetten tot wat werkelijk de inzet is.
Dat is niet het kunstmatig oppoetsen van het imago van Belgi ë, maar wel een ondersteuning van de concrete ambities van de deelstaten en deze in de eerste plaats vertalen naar de Europese Unie.
Het sluitstuk is een zichtbare betrokkenheid van de Vlaamse en Waalse regering op het voorplan van de activiteiten gedurende het Europese voorzitterschap.
Om het imago van Vlaanderen te ondersteunen en de sociaaleconomische banden met de rest van de wereld te versterken, maakt Vlaanderen steeds vaker gebruik vanbestaande federale gebouwen of instellingen in het buitenland.
Van daaruit bouwen we aan een netwerk van internationale contacten.
Zo moedigen we via deze antennesonder meer buitenlandse toponderzoekers aan om aan de slag te gaan in onzekennisinstellingen.
Zo schakelen we ook Vlaamse studenten, onderzoekers enwerknemers en de organisaties van Vlamingen in de wereld in om op zoek te gaan naar kansen voor onze bedrijven.
Federale initiatieven zoals Finexpo en het Prins Albert Fonds worden afgeschaft, net zoals het overbodige Agentschap voor Buitenlandse Handel.
Met een Vlaamse Delcrederedienst kunnen we eigen accenten leggen en ondernemen we meer initiatieven om ondernemingen in Vlaanderen te ondersteunen in hun internationale ambities.
Van de Belgische diplomatie verwachten we dat ze Vlamingen in het buitenland in het Nederlands te woord kunnen staan.
Anno 2010 is dat nog altijd niet evident!
Daarnaast moet de bestaande Belgische diplomatie actief meewerken aan het Vlaams inburgeringbeleid.
Wie wil emigreren, moet door basiscursussen in het land van herkomst duidelijk worden ingelicht over ons land en over de rechten en plichten die daarmee samengaan.
Verder moet door sensibilisering een actief ontmoedigingsbeleid worden gevoerd ten aanzien van huwelijken van de tweede en derde generatiemigranten met partners in het land van herkomst.
De mondiale financi ële crisis heeft het vertrouwen tussen handelspartners en de internationale samenwerking sterk op de proef gesteld.
Toch is protectionisme niet het juiste antwoord.
Ook hier hebben de feiten aangetoond dat Belgi ë geen schaalvoordelen biedt.
Daarom moet er een veel grotere rol weggelegd worden voor de Europese Centrale Bank (ECB) zodat ook kleinere landen grote banken kunnen huisvesten zonder het mikpunt te worden van speculatie.
Bovendien zijn de financi ële markten aan grondige herziening toe.
Een terugkeer naar een strakke overheidsregulering is nutteloos, maar een betere controle op en bewaking van de financi ële actoren zoals banken en ratingbureaus is essentieel.
Ook financieel krachtige actoren moeten hieraan bijdragen door de graaicultuur en bonusregelingen aan banden te leggen.
Bijzondere aandacht verdienen de zogenaamde ratingbureaus.
Ook hier moet op Europees en internationaal vlak meer controle worden uitgevoerd.
Dat kan onder meer door een internationale aansprakelijkheidsregeling in het leven te roepen.
Er moet meer transparantie komen, in combinatie met een informatieplicht en een regeling om in de toekomst belangenvermenging te vermijden.
Het idee om een Europees ratingbureau op te richten dat rekening houdt met ons sociaal model moet verder onderzocht worden.
Ook andere financi ële actoren moeten op hun fouten gewezen worden.
Zo is de N-VA in internationale context voorstander van een taks op speculatie.
Vlaanderen wil werk maken van een ontwikkelingssamenwerking die goed bestuur en corruptiebestrijding opnieuw opneemt als een integraal onderdeel van het beleid.
In Vlaanderen bestaat immers een duidelijk draagvlak voor een rationele aanpak van ontwikkelingssamenwerking,
ook met de vroegere kolonie Congo.
De N-VA is voorstander van een tweesporenbeleid.
Enerzijds moet de overheid via directe ontwikkelingssamenwerking samen met de overheid van het partnerland oordelen welke projecten steun krijgen.
Anderzijds moet de overheid via indirecte samenwerking steun bieden aan niet-gouvernementele organisaties, universiteiten en wetenschappelijke instellingen.
Steun aan een kritische en onafhankelijke civiele samenleving houdt de druk immers op de ketel
en zet overheden in het Zuiden aan tot goed bestuur en een effectieve aanpak van corruptie.
Beide sporen moeten dus doordacht en evenwichtig bewandeld worden.
De N-VA blijft ook in moeilijke begrotingsomstandigheden voorstander van de 0,7 %-ontwikkelingsdoelstelling van het bruto nationaal product (bnp), die nodig is om de Milleniumdoelstellingen te bereiken.
De voorbije 50 jaar bleef Europa gespaard van grote militaire conflicten.
Die lange vrede maakt het verklaarbaar dat militaire uitgaven op weinig politieke steun kunnen rekenen.
Defensie is daarom een sluitpost geworden op de begroting.
De N-VA brengt daar begrip voor op, maar durft te stellen dat – met nieuwe bedreigingen op de achtergrond - veiligheid een prijs heeft.
De ontwikkeling van een klein en flexibel leger is een stap in de goede richting, maar heeft pas echt zin wanneer er een Europese veiligheidsmacht wordt opgericht die zich in het bijzonder richt op vredeshandhaving en vredesafdwinging.
En ook dan zal er in personeel en materieel moeten worden ge ïnvesteerd.
In dat opzicht herhalen we ons voorstel om tot een verregaande integratie van de Nederlandse en Belgische defensie te komen.
De politieke beslissing om al dan niet aan bepaalde militaire operaties deel te nemen, blijft de exclusieve bevoegdheid van elk land afzonderlijk en moet samenhangen met het gevoerde buitenlands beleid.
Inlichtingen- en veiligheidsdiensten binnen Europa en de NAVO moeten beter samenwerken om internationale terroristische bedreigingen tijdig in te schatten en te voorkomen.
Tegelijk moet er voor worden gezorgd dat de impact van de noodzakelijke maatregelen beperkt blijft voor de bevolking.
Er moet een billijk evenwicht zijn tussen terrorismebestrijding enerzijds en het privéleven anderzijds.
De N-VA is voorstander van een kernwapenvrije wereld.
Daarin staan we niet alleen, ook de wereldgrootmachten delen die visie (VN Resolutie 1887 van september 2009).
Met de huidige spanningen (Noord-Korea, Iran, gevaar voor nucleair terrorisme) kunnen we het ons niet veroorloven in een nucleaire wapenwedloop terecht te komen.
De N-VA pleit voor een wereldwijde Kernwapenconventie die de controle op nucleair materiaal en de geleidelijke afbouw van alle nucleaire wapens mogelijk moet maken.
Het moet de ambitie zijn om ook tactisch-nucleaire wapens uit de wereld te bannen.
De kernwapens in Kleine Brogel moeten weg.
Als relikwie ën uit de Koude Oorlog ontberen die bommen elk politiek, laat staan militair doel.
De Britten en de Grieken hebben dezelfde stap gezet in hun land, nu is het onze beurt.
Een ruime meerderheid in het parlement moet beslissen over de deelname aanbuitenlandse missies.
Als NAVO-lidstaat moeten we echter onze verantwoordelijkheid opnemen.
De N-VA wil geen electorale spelletjes spelen op de kap van de militairen op missie en hun families.
Met betrekking tot Afghanistan pleiten we voor een verdere solidaire deelname en afronding van deze missie.
In een innovatieve kenniseconomie betekent economisch beleid meer dan het scheppen van randvoorwaarden die investeringen mogelijk maken.
Het gaat ook om de creatie van een goed samenspel tussen de overheid en de privésector,
het stimuleren van specifieke, toekomstgerichte activiteiten
en de bestuurlijke capaciteit om projecten aan te sturen en wanneer nodig de stekker eruit te trekken.
Dit veronderstelt dat de overheid keuzes durft te maken.
De magische formule bestaat niet.
Kiezen betekent ook wel eens verliezen.
De uitdagingen waarvoor we vandaag staan zijn niet te vergelijken met de beslissingen die onze ouders en grootouders moesten nemen.
Slim kiezen is winnen.
Slimme investeringen moeten rechtstreeks gerelateerd zijn aan de sociaaleconomische uitdagingen van morgen zoals de vergrijzing, de globalisering en het klimaat.
In Vlaanderen concentreren we ons op de zeven doorbraken van Vlaanderen in actie, in Walloni ë kiest men binnen het Marshallplan 2.
Vert voor zes zogenoemde competitiviteitspolen of samenwerkingsverbanden tussen bedrijven, kennisinstellingen en de Waalse overheid.
Met deze sociaaleconomische ambities willen beide deelstaten opnieuw aansluiting vinden bij de Europese top.
Veel concreter is de weerslag die het succes van deze plannen kan hebben op de hervorming van de sociale zekerheid, en in het bijzonder op de financiering van de pensioenen.
Om de voorwaarden te cre ëren voor een gezond sociaaleconomisch beleid dat groei en jobs garandeert, moeten de Vlaamse en Waalse economische plannen het uitgangspunt worden voor nieuwe afspraken.
We sluiten daarom een nieuw sociaaleconomisch pact met Walloni ë waarbinnen we meetbare en tijdsgebonden afspraken maken om de tewerkstelling op een hoger niveau te brengen en waarbinnen we de solidariteit organiseren.
We maken concrete afspraken over hoe we ons economisch weefsel kunnen versterken, hoe we onze troeven uitspelen en hoe we onze zwaktes wegwerken.
We maken met Walloni ë concrete afspraken over logistieke dossiers, over Brussel en over milieuaspecten.
De slagzin is MMM: “Meer met minder” wat staat voor een confederaal model.
Zo komen we tot EEE: “Efficiëntie en effectiviteit”.
Kortom: M ³=E³.
We stellen samen met Walloni ë een strategische en visionaire innovatieagenda op met als inzet de vereenvoudiging van het economisch instrumentarium,
de overheveling van alle sociaaleconomische hefbomen
en minder overlappingen dank zij coherente economische bevoegdheden.
Kiezen voor een Copernicaanse staatshervorming is ook kiezen voor m éér samenwerking tussen de deelstaten.
Zo kunnen we in een versterkte samenwerking tussen de verschillende arbeidsbemiddelingsdiensten de hindernissen inzake mobiliteit en taalkennis aanpakken om de interregionale arbeidsmobiliteit te bevorderen.
Wat we samen willen doen, kunnen we beter doen in een confederaal model.
Er bestaan diverse wereldranglijsten waarin landen gerangschikt worden op basis van hun concurrentiekracht.
Ze hebben echter allemaal één zaak gemeen: België zakt steeds verder weg.
Deze groeiende concurrentiehandicap is voor een groot stuk te wijten aan onze zeer hoge loonkost.
Door het open karakter van onze economie heeft dat grote gevolgen voor de werkgelegenheid.
Nergens anders in Europa wordt werken zwaarder belast dan in Belgi ë.
De N-VA is voorstander van de verlaging van de lasten op arbeid tot op het niveau van de ons omringende landen.
Dit maakt ons land opnieuw aantrekkelijk voor investeringen
en kan nieuwe werkgelegenheid aantrekken.
We realiseren dit door de fiscale en parafiscale lasten op arbeid te verschuiven.
Met deze twee operaties geven we onze economie een schokeffect die meer mensen aan het werk zet.
De globale fiscale druk mag niet meer stijgen.
De budgettaire ruimte moet er komen door een zuinigere overheid
en een strengere activering.
Als we opnieuw economische groei realiseren, kunnen we de lasten op arbeid verlagen, zowel fiscaal als parafiscaal.
Om dit te bereiken moet eerst de loonwig verkleind worden (de loonwig is het verschil tussen de totale loonkost die de werkgever betaalt en het nettoloon dat de werknemer ontvangt).
De kosten van ons sociaal zekerheidsstelsel maken de loonwig te groot en geven ons een concurrenti ële handicap ten opzichte van onze buurlanden.
De N-VA kiest voor een verlaging van de lasten op arbeid via een combinatie van een structurele verlaging van de loonkosten enerzijds
en een beperkt aantal doelgroepspecifieke kortingen anderzijds.
Zo verhogen we meteen ook de arbeidsintensiteit van de economische groei, tenminste op voorwaarde dat de sociale partners tot afspraken komen over loonmatiging.
Concreet stelt de N-VA volgende maatregelen voor om de loonlasten te verlagen:
We zetten voluit in op een structurele verlaging van de werkgeversbijdragen door de kosten voor de kinderbijslag en de gezondheidszorg uit de brutoloonkost te schrappen.
Daardoor verkleinen we de loonwig en halen we meteen de achterstand op onze buurlanden in.
De financiering van de kinderbijslag en de gezondheidszorg zal dan gebeuren uit bijdragen die niet meer op het arbeidsinkomen geheven worden.
We combineren een forse structurele verlaging van de lasten op arbeid voor werkgevers
met een beperkt aantal doelgroepspecifieke kortingen voor wie het bijzonder moeilijk heeft op de arbeidsmarkt.
Zo lang we te maken hebben met een leeftijdsgebonden loonvorming zijn doelgroepkortingen voor 50-plussers een noodzaak.
In het activeringsbeleid kunnen kortingen ingezet worden om werkzoekenden naar een job in de reguliere economie te leiden.
Het sociaal overleg moet eenvoudiger opdat het geen extra druk zet op de hoogte van de loonvorming.
Nu wordt op drie verschillende niveaus onderhandeld.
Een confederalisering van de loonvorming in Belgi ë kan de ontwikkeling van de loonkost beter laten aansluiten op het verschil in arbeidsproductiviteit tussen de deelstaten.
Zo lang de loonvorming in Belgi ë unitair gebeurt zal het investeringsklimaat in Walloni ë immers problematisch blijven.
Studies van het IMF en de OESO wijzen namelijk uit dat de unitaire loonvorming in het bijzonder in Walloni ë de werkloosheid en langdurige uitkeringsafhankelijkheid structureel in stand houdt.
De N-VA vraagt aan de sociale partners nieuwe en afdwingbare afspraken over een verdere loonmatiging.
De prijzen van vele goederen en diensten zijn bij ons te duur in vergelijking met andere landen.
Het gaat daarbij vaak om basisvoorzieningen zoals energie, telecommunicatie, mobiliteit en voeding.
De prijzen voor elektriciteit, gas, telefonie en internet blijven te hoog, zowel voor consumenten als voor ondernemingen.
De marktdominantie van de marktleiders op die domeinen is dan ook vrij groot, iets wat ook de OESO is opgevallen.
Algemeen stellen we een slechte marktwerking vast op tal van terreinen.
De overheid stelt zich onvoldoende sterk op als scheidsrechter en verhindert op die manier ook dat nieuwe uitdagers en innovatieve concepten onze markt bereiken.
Dit treft ons dubbel: de consumptie wordt afgeremd
én het economisch weefsel blijft te weinig innovatief.
Daardoor wordt potenti ële groei niet gerealiseerd.
De oorzaken liggen in het verleden: de liberalisering van onze strategische nutssectoren kwamen te traag op gang waardoor we vaak de boot van economische investeringen misten.
De federale overheid is te veel de speelbal gebleken van gevestigde belangen.
Nochtans kunnen we door een betere marktwerking de koopkracht van mensen ondersteunen.
De N-VA wil dat alle juridische en operationele obstakels worden weggewerkt op de markten van energie, telecommunicatie en mobiliteit, zodat een vrije concurrentie kan ontstaan.
De toezichtsorganen in alle strategische sectoren moeten versterkt worden en volledig onafhankelijk kunnen werken en optreden.
Nu al bestaan er Vlaamse reguleringsinstanties voor de energiemarkt en de media.
Ze vormen de basis van een geconfederaliseerd marktbeleid dat garant staat voor echte concurrentie, gekoppeld aan een consumentenbescherming die met de tijd mee is.
We kiezen hierbij resoluut voor de inbedding van onze economie in een echt vrijgemaakte Europese interne markt van goederen en diensten.
De afschaffing van belemmerende nationale vergunningsstelsels en erkenningsvoorwaarden kan onze economie in het algemeen en de dienstensector in het bijzonder immers een belangrijke impuls geven.
Het Federaal Planbureau raamt de impact van een consequente omzetting en toepassing van de Europese dienstenrichtlijn op onze groei en welvaart op +0,5 % tot +1,5 %.
We garanderen de vrije mededinging en optimale marktwerking via een onafhankelijke raad van mededinging
en zorgen voor een onafhankelijk toezicht op de prijsvorming via het prijzenobservatorium.
We bevorderen de markttoetreding van nieuwe ondernemingen door de bestaande barri ères objectief in kaart te brengen en waar mogelijk af te bouwen.
Onze economie heeft immers nood aan meer dynamiek, aan meer nieuw ondernemerschap.
Er zijn te weinig mensen aan het werk.
Met een werkzaamheidsgraad van 62 % scoort Belgi ë bijna 5 procentpunten onder het Europees gemiddelde.
Vlaanderen doet het wel beter, maar presteert met 66 % niet beter dan het gemiddelde van de Europese Unie.
Onszelf vergelijken met Walloni ë (57 %) en Brussel (55 %) is onszelf wijsmaken dat we het al bij al nog goed doen.
We verliezen bovendien terrein op de rest van Europa en zakken dieper weg in het peloton.
De werkzaamheidsgraad groeide in Vlaanderen tussen 2000 en 2008 met 2,2 procentpunten.
In Europa was dit 3,3 procentpunten.
Specifiek voor Vlaanderen zijn vooral de 55-plussers sterk ondervertegenwoordigd op de arbeidsmarkt in vergelijking met de rest van Europa.
Ook allochtonen, personen met een handicap en laaggeschoolde langdurig werkzoekenden komen te weinig aan bod op onze arbeidsmarkt.
Zo snel mogelijk meer mensen aan het werk krijgen, is voor de N-VA de centrale uitdaging van de komende regeerperiode.
We verbeteren daarom het functioneren van onze arbeidsmarkt.
Een goed werkende arbeidsmarkt is niet alleen economisch maar ook sociaal belangrijk.
Het geeft zwakkeren kansen.
De N-VA legt daarom duidelijke keuzes voor inzake het arbeidsmarktbeleid, keuzes die aansluiten bij wat we nu al doen op Vlaams niveau
en die een vertaling zullen moeten krijgen doorheen het volledige arbeidsmarktbeleid eenmaal in handen van Vlaanderen.
Op een moderne arbeidsmarkt moet meer dan 70 % van de bevolking op actieve leeftijd aan het werk zijn.
Dit vergt een cultuuromslag bij zowel werknemers als werkgevers.
Werknemers moeten hun loopbaan meer in eigen handen nemen, daartoe aangemoedigd door een overheid die hen zekerheid biedt.
Ook bedrijven en instellingen moeten werken aan een modern personeelsbeleid.
De arbeidsmobiliteit verhoogt door tussenschotten af te breken, bijvoorbeeld tussen de publieke en priv ésector.
In de turbulente economische omgeving van vandaag en morgen kan niemand werknemers nog een levenslange jobzekerheid bij één en dezelfde werkgever garanderen.
De jobonzekerheid die dit met zich meebrengt bieden we een antwoord door te zorgen voor werkzekerheid,
via een versterkte investering in de competentie-ontwikkeling van werknemers
en in de begeleiding in hun zoektocht naar nieuw werk.
We moeten immers opnieuw sterker inzetten op de enige troef van de Vlaamse arbeidsmarkt in internationaal vergelijkend perspectief: onze goed opgeleide en productieve werknemers.
Alleen zo kunnen we stand houden in een sterk geglobaliseerde wereldeconomie en alleen zo kunnen we de concurrentie met de lageloonlanden aan.
De prijs die we betalen voor onze hoge productiviteit is het ‘citroenmodel’ van de Vlaamse arbeidsmarkt.
Werknemers raken na verloop van tijd opgebrand of uitgeblust.
Ze vallen tijdelijk uit of verlaten definitief de arbeidsmarkt.
Onze loopbaan is dan ook erg ‘samengebald’; in de leeftijdsklasse tussen 25 en 55 jaar behoort de arbeidsdeelname in Vlaanderen tot de top van de Europese Unie.
Om deze troef te kunnen handhaven moeten we zorg dragen voor een werkbare combinatie van arbeid enerzijds en het priv é- of gezinsleven van de werkende Vlamingen anderzijds.
Dat betekent niet alleen m éér jobs,
maar ook ‘werkbare’ jobs en loopbanen waarin we tijd voorzien om af en toe bij te tanken, om competenties opnieuw te versterken of om de zorg op te nemen voor kinderen of ouders.
Alleen zo wordt meer en langer werken ook echt werkbaar op onze arbeidsmarkt.
Concreet stelt de N-VA het volgende voor: Via een tijdspaarrekening maken we het voor werknemers mogelijk om tijdelijk minder te werken of hun loopbaan te onderbreken om bij te tanken, competenties te versterken of de zorg voor kinderen of ouders op te nemen.
Met deze tijdspaarrekening integreren we het tijdskrediet en de diverse thematische verloven zoals ouderschapsverlof en palliatief verlof.
Zwangerschaps- en bevallingsverlof evenals het vaderschapsverlof worden verder ontwikkeld.
Daarbij staat ons uiteindelijk een verlof voor ogen van in totaal zes maanden, te verdelen tussen moeder en vader.
Elk van beiden mogen minstens twee maanden opnemen binnen de periode van het eerste halve levensjaar van het kind zodat vaders en moeders de kans krijgen om de zorg voor hun jonge kinderen op te nemen.
Het maximum is begrensd op vier maanden voor één ouder.
In de maanden volgend op de aankondiging van een zwangerschap is de werkgever geen RSZ-bijdragen verschuldigd op het loon van de betrokken werknemer.
Op die manier wordt de werkgever gecompenseerd voor het gemis van een werknemer de maanden nadien,
en verzekeren we jonge vrouwen gelijke kansen bij selectieprocedures.
In de onderhandeling van CAO ’s moet een apart luik opgenomen worden met alle maatregelen om de combinatie arbeid-gezin beter op elkaar af te stemmen.
Nu wordt dit onderdeel al te vaak stiefmoederlijk behandeld in de verschillende CAO ’s.
In dit luik – de zogenaamde Combinatie Arbeid-Gezin Overeenkomsten (CAGO ’s) - wordt ook de Gezinsbond ingeschakeld als onderhandelingspartner.
Onze arbeidsmarkt is allergisch voor verandering, zowel aan werknemers- als aan werkgeverszijde.
We staan massaal stil en er is weinig arbeidsmobiliteit, mede als gevolg van de opzegtermijnen die sterk bepaald worden door anci ënniteit.
Voor nieuwkomers op de arbeidsmarkt is er dan nog maar weinig plaats.
De tweedeling tussen degenen die werk hebben en degenen die (langdurig) werkloos zijn, is erg groot.
Ons arbeidsrecht is dan ook dringend toe aan modernisering.
Hoewel Belgi ë niet het enige land is waar een onderscheid wordt gemaakt tussen arbeiders en bedienden, is het wel een van de weinige landen waar deze twee groepen sterk uiteenlopend worden behandeld.
Al in 1960 werd opgeroepen om dit onderscheid ongedaan te maken.
De N-VA wil hier werk van maken door een overheveling van het arbeidsrecht naar de deelstaten.
De uitwerking van een dergelijke modernisering dient te gebeuren door het parlement,
na consultatie van de sociale partners.
Concreet stelt de N-VA het volgende voor:<U+F020>Het onderscheid tussen arbeiders en bedienden is in de 21ste eeuw totaal voorbijgestreefd.
De N-VA wil dan ook dat er eindelijk echt werk gemaakt wordt van een eenheidsstatuut voor alle werknemers.
De omvorming van de statuten van arbeider en bediende tot een algemeen werknemerstatuut moet geleidelijk gebeuren over een periode van drie jaar zodat ondernemingen, sociale secretariaten, sociale partners en alle andere betrokkenen hun structuren en procedures kunnen aanpassen.
De N-VA wil meer flexibiliteit op bedrijfsniveau door een veralgemeende berekening van de arbeidsduur op jaarbasis.
Op sommige piekmomenten zal de werknemer dan meer uren per dag werken dan in sommige dalmomenten.
Deze regeling werkt kostenbeheersend en verhoogt de flexibiliteit van de inzet van het personeel.
Op die manier kan ook beter tegemoet gekomen worden aan de behoeften van het gezin doordat bijvoorbeeld het werkschema aangepast kan worden aan de schoolvakanties en de opvoeding van de kinderen.
We verhogen de mobiliteit tussen de priv ésector en de publieke sector, inclusief het onderwijs, door ook deze statuten te laten evolueren naar het eenheidsstatuut voor werknemers.
Studentenarbeid wordt vereenvoudigd en geflexibiliseerd, zonder afbreuk te doen aan de sociale bescherming van de jongere.
De vervroegde uittreding op de arbeidsmarkt ondermijnt de betaalbaarheid van onze sociale zekerheid en dus de toekomst van onze welvaart.
De N-VA wil dan ook het brugpensioen en andere systemen van vervroegde uittreding laten uitdoven, zodat de kloof tussen de wettelijke en de gemiddelde effectieve pensioenleeftijd geleidelijk gedicht wordt.
Een werknemer wordt duurder naarmate hij ouder wordt, maar in de meeste gevallen neemt de productiviteit niet in dezelfde mate toe.
Zo ’n systeem is pervers omdat het oudere werknemers uit de markt prijst.
Belgi ë is een van de landen waar loonopslag het sterkst verbonden is met anciënniteit.
Een doelgroepenbeleid voor oudere werknemers en werkzoekenden is voor Vlaanderen van cruciaal belang in het licht van de toenemende vergrijzing van de bevolking.
Dit belette niet dat de federale regering voorstelde om de loonkostverlaging voor 50-plussers te schrappen.
Dit deeltje van het arbeidsmarktbeleid zou toch worden overgeheveld naar de deelstaten, of dat hadden de federale sociale partners eind 2008 ook met zoveel woorden ingeschreven in het Interprofessionele Akkoord 2009-2010.
Maar zelfs van deze kleine stap kwam met de vorige federale regering niets in huis.
De N-VA is ervan overtuigd dat een hogere mobiliteit op de arbeidsmarkt – vooral dan in de middenfase van de loopbaan – de ervarings- en scholingsvariatie van de ouder wordende werknemers kan verhogen, en dat op deze manier hun blijvende inzetbaarheid op hogere leeftijd kan vergroten.
Concreet stelt de N-VA het volgende voor: De effectieve uittredingsleeftijd (vandaag gemiddeld 60 jaar) moet opgetrokken worden, zodat de wettelijke pensioenleeftijd van 65 jaar in de praktijk benaderd wordt.
Het brugpensioen en andere stelsels van vroegtijdige uittreding worden afgebouwd en moeten uiteindelijk uitdoven.
Uiteraard geldt dit niet voor mensen die nog maar enkele jaren verwijderd zijn van hun brugpensioen.
Voor werknemers die op latere leeftijd ontslagen worden voorzien we een intensieve persoonlijke begeleiding en/of bijscholing, zodat ze elders aan de slag kunnen.
De overheid moet werknemers fiscaal stimuleren om langer aan de slag te blijven.
Vanaf de leeftijd van 60 jaar moet het elk jaar aantrekkelijker worden om te blijven werken.
Wie na het pensioen wil blijven werken, wordt daar niet langer voor gestraft.
Na een overgangsfase, met respect voor de verworven rechten, stappen we af van de leeftijdsgebonden loonvorming die oudere werknemers uit de arbeidsmarkt prijst.
De loonvorming moet beter aansluiten bij de toegevoegde waarde van werknemers.
Het maandelijkse basisloon kan aangevuld worden met een prestatieloon in functie van de prestaties van de werknemer, het ogenblik waarop deze prestaties worden uitgevoerd, de bedrijfsresultaten en de flexibiliteit buiten de afgesproken werkuren, in overleg met de sociale partners op sector of op ondernemingsniveau.
Zo moet ook de verloning van managers in een redelijke verhouding staan tot hun resultaten; bonussen buiten alle verhouding voor onverantwoordelijke leidinggevenden worden onmogelijk gemaakt.
De N-VA zet prioritair in op een versterking van het activeringsbeleid voor werkzoekenden.
Vandaag zijn de overheidsuitgaven in Belgi ë vooral erg hoog voor de ‘passieve’ uitkeringen voor werkloosheid, brugpensioen en tijdelijke werkloosheid, maar investeren we veel minder dan andere Europese landen (zoals de Scandinavische lidstaten) in de actieve begeleiding, beroepsopleiding en omscholing van werkzoekenden.
De N-VA kiest dan ook voor een omslag naar een echt activeringsbeleid.
We garanderen elke werkzoekende een nieuwe kans op de arbeidsmarkt via een persoonlijke begeleiding, beroepsopleiding of tijdelijke werkervaring.
Concreet stelt de N-VA het volgende voor: In de eerste 6 tot 12 maanden van de werkloosheid (fase 1) leggen we de nadruk op een intensieve begeleiding en indien nodig bijscholing in functie van een nieuwe job in de reguliere economie.
Na 1 jaar werkloosheid (fase 2) steken we een tandje bij via een loonkostpremie voor werkgevers uit de priv ésector die werkzoekenden in dienst nemen die langer dan 1 jaar werkloos zijn.
Als sluitstuk van het versterkte activeringsbeleid (fase 3) bieden we werkzoekenden die de kaap van 2 jaar werkloosheid overschrijden de garantie op een tijdelijke werkervaring in de nonprofitsector en/of de (semi-)publieke sector.
Met deze ‘drietrapsraket’ bieden we elke werkzoekende de garantie van een concrete nieuwe start op de arbeidsmarkt.
Tegenover dit ‘recht op werk’ voor werkzoekenden plaatsen we hun plicht om een passend gevolg te geven aan dit aanbod.
Wie manifest weigert in te gaan op een passende vacature of beroepsopleiding verliest het recht op een werkloosheidsuitkering.
Door consequent toe te zien op de werk- en opleidingsbereidheid van werklozen zorgen we voor een nieuw evenwicht tussen rechten en plichten van werkzoekenden,
en vergroten we zo opnieuw het maatschappelijke draagvlak van onze sociale zekerheid.
We zien de werkloosheidsverzekering per definitie als een tijdelijke inkomensgarantie voor wie onvrijwillig zijn job verliest,
en zetten tijdens deze werkloosheidsperiode maximaal in om hen op weg te helpen naar een nieuwe job.
De werkloosheidsverzekering mag volgens de N-VA immers niet ontsporen in een permanente uitkeringsafhankelijkheid zonder toets naar de geschiktheid of bereidheid om opnieuw aan de slag te gaan.
Concreet wil de N-VA dus werk maken van een beter evenwicht tussen rechten en plichten van werkzoekenden:
We versterken het recht op een nieuwe start op de arbeidsmarkt door een sterkere begeleiding met een echt activeringsbeleid (drietrapsraket).
We kiezen voor hogere uitkeringen
die in de tijd beperkt zijn in functie van het arbeidsverleden van de werkloze.
Wie langer gewerkt heeft voor hij of zij werkloos werd, krijgt dan voor een langere tijd de uitkering, en die moet veel meer dan vandaag in verhouding staan tot het werkelijk gederfde loon.
Het krijgen van werkloosheidssteun mag geen eeuwig verworven recht zijn maar wordt gekoppeld aan verplichte bijscholing, het zoeken naar werk en het verplicht aanvaarden van een passende job.
Wie tijdelijk werkloos is, wordt aangemoedigd om een opleiding te volgen.
De N-VA wil iedereen gelijke kansen bieden op een volwaardige participatie op de arbeidsmarkt.
Dat betekent waar nodig bijzondere aandacht voor groepen die het moeilijk hebben op de arbeidsmarkt: ouderen, jongeren, vrouwen, allochtonen, arbeidsgehandicapten en laaggeschoolde langdurig werkzoekenden.
Meer mensen aan het werk helpen is immers niet alleen van belang om onze sociale zekerheid betaalbaar te houden.
Werk vervult in onze samenleving ook een belangrijke functie van sociale integratie en cohesie, en het vormt voor de N-VA dan ook d é cruciale sleutel in de strijd tegen (kans)armoede.
Concreet stelt de N-VA het volgende voor: De N-VA kiest voor een evenwichtig doelgroepenbeleid met specifieke maatregelen voor ouderen, jongeren, vrouwen, allochtonen, personen met een handicap en laaggeschoolde langdurig werklozen.
We kiezen er in de eerste plaats voor dat gesubsidieerde banen en beschermde tewerkstelling ge ïntegreerd worden in het reguliere economische circuit.
Dit is echter niet voor iedereen een haalbare kaart.
Voor deze werknemers blijft een parallel circuit van beschermde tewerkstelling bestaan.
De N-VA ijvert voor een persoonsgebonden loonkostpremie voor werkgevers uit de reguliere economie om het rendementsverlies bij de tewerkstelling van personen met een arbeidshandicap of andere doelgroepwerknemers te compenseren.
Niet de instelling maar de persoon staat hierbij centraal.
Bedrijven geven enerzijds aan dat ze moeilijk voldoende geschoold personeel vinden.
Anderzijds stoten scholen in hun zoektocht naar zowel deskundigen uit het arbeidsveld als stageplaatsen op een tekort van beiden.
De N-VA is voor een beleid waarbij beide doelstellingen kunnen gerealiseerd worden.
Bedrijven en sectoren worden aangemoedigd en gehonoreerd om actief mee te werken aan stages.
Er moet in dat verband ook dringend werk gemaakt worden van de arbeidsgeneeskundige onderzoeken voor schoolstagiairs.
Onze sociale zekerheid zoals we ze vandaag kennen is niet zo oud.
Toch zijn maatschappij en economie ingrijpend veranderd sinds de eerste vormgeving ervan.
Nieuwe gezinsvormen, andere demografische verhoudingen en ingrijpende economische ontwikkelingen zetten de uitgangspunten waarop dit naoorlogs stelsel is gestoeld stevig onder druk.
Het gaat daarbij over veel meer dan de financiering van de sociale zekerheid.
Sociale zekerheidsstelsels genieten bij belangrijke groepen van de bevolking geen draagvlak meer.
Meer en meer burgers hebben het gevoel dat het contract tussen burger en staat is verbroken omdat de sociale zekerheid niet langer als volwaardige verzekering optreedt bij risico ’s inzake ziekte, ouderdom, arbeidsongeschiktheid of werkloosheid.
Nu al hoesten we een belangrijk deel van de gezondheidsfactuur op uit eigen zak en moeten we ons bijkomend verzekeren d.m.v. een hospitalisatieverzekering.
Nu al blijkt dat middeninkomens slechts 41 % van hun laatste netto-inkomen als pensioen krijgen uitgekeerd.
En ondanks onze zeer hoge uitgaven voor de werkloosheidsverzekering halen we slechts een vervangingsratio die een heel stuk minder bedraagt dan het vroeger genoten loon.
Het is slechts bij het begin van de werkloosheidsperiode dat de werkloze 60 % van zijn begrensd loon krijgt.
Deze grens is mettertijd niet opgetrokken zodat heel wat werklozen hun uitkering berekend zien op een veel lager maximumloon.
De N-VA stelt twee belangrijke principes voorop: 1. De sociale zekerheid is in de eerste plaats een verzekering: recht hebben op uitkeringen betekent dat er bijdragen worden gestort.
Wie dit principe inruilt voor een loutere bescherming tegen armoede dreigt uit te komen bij een sociale zekerheid voor de armen, wat snel zal afglijden naar een arme sociale zekerheid.
2. Arbeid vormt de hoeksteen van onze sociale zekerheid: voor wie kan is uit werken gaan een plicht ten aanzien van zichzelf, de onmiddellijke omgeving en de bredere maatschappij.
Een (financieel) gezonde sociale zekerheid houdt rechtstreeks verband met de mate waarin iedereen binnen zijn of haar mogelijkheden mee aan de slag is.
Het loslaten van deze principes leidt ertoe dat iedereen dreigt te verliezen: de midden- en hogere inkomens zien geen verband meer tussen wat ze in het systeem inleggen en wat ze er in geval van sociale risico ’s of bij ouderdom voor terugkrijgen.
De zwakkeren in onze maatschappij verliezen omdat dit afbrokkelend draagvlak tot vluchtroutes leidt.
De N-VA wil de sociale zekerheid hervormen om ze veilig te stellen voor toekomstige generaties.
We vertrekken vanuit het belang van de samenleving.
De sociale zekerheid moet een vangnet zijn, of liever nog een trampoline,
maar zeker geen hangmat.
Mensen hebben nood aan zekerheid en garanties, zeker in moeilijke tijden.
Maar tegelijkertijd moet het vangnet stimulerend werken, mensen aanzetten tot inzet en verantwoordelijkheid.
Een gemeenschap vormen vergt immers een bijdrage van iedereen.
De sociale zekerheid moet opnieuw een positieve economische factor worden voor onze maatschappij.
De organisatie van de sociale zekerheid mag geen rem zijn op het economisch leven.
Concreet betekent dit dat de overgang tussen verschillende vormen van beroepsactiviteit moet worden aangemoedigd door de sociale zekerheid in plaats van ontmoedigd.
Werkbereidheid is voor ons de hoeksteen.
N-VA is van mening dat alle takken van de sociale zekerheid een belangrijker activeringsfunctie moeten krijgen: de uitkeringen moeten iedereen de weg wijzen naar de arbeidsmarkt, elk binnen zijn eigen mogelijkheden.
Wel moet het mogelijk blijven om de loopbaan te onderbreken om taken met maatschappelijk nut (kinderen opvoeden, ouderen verzorgen, een bijkomende opleiding volgen) op zich te nemen.
De opbouw van het sociale zekerheidsstelsel moet eerlijk, billijk en democratisch zijn.
De equivalentie tussen wat men in het systeem inlegt en wat men eruit haalt, blijft ook in een herverdelend systeem absoluut noodzakelijk.
Wie het stelsel mee opbouwt, moet daartoe ook gemotiveerd worden.
Concreet betekent dit dat de uitkeringsplafonds geleidelijk moeten verdwijnen.
Om de legitimiteit van ons stelsel verder te garanderen, is een actieve bestrijding van de sociale fraude noodzakelijk.
Sociale fraude voorkomen is nog beter.
Dit bereiken we door elke aangegeven eurocent, in meerdere of mindere mate, mee te laten tellen voor sociale uitkeringen.
Bij al deze veranderingen moet er respect opgebracht worden voor de verworven rechten.
Dit mag echter geen argument zijn om geen begin te maken met veranderingen.
Zo is het absoluut noodzakelijk om de vervroegde uittreding op onze arbeidsmarkt te vermijden
en de opbouw van rechten in de sociale zekerheid opnieuw sterker te koppelen aan wie bijdragen betaalt.
De wildgroei van tal van ‘gelijkgestelde periodes’ moet in dat opzicht kritisch onder de loep worden genomen.
Dat men rekening houdt met de verworven rechten, mag er evenmin toe leiden dat men de jongste generaties opzadelt met alle kosten van de hervorming, zoals dat soms in het buitenland het geval bleek.
Dit land genoot lange tijd de reputatie een robuust sociaal stelsel ontworpen te hebben waarin principes van solidariteit centraal stonden.
Het kan evenwel verkeren: net zoals in de andere omliggende lidstaten van de EU is ons stelsel in ademnood gekomen.
Alleen hebben de ons omringende landen en voornaamste handelspartners de voorbije jaren aan hun systemen van sociale bescherming gesleuteld en structurelehervormingen doorgevoerd.
In Belgi ë bleef immobilisme troef.
Doorheen de jaren is de financiering van de Belgische sociale zekerheid onder druk komen te staan.
Zo stijgen de nationale gezondheidsuitgaven jaar na jaar (in 1998 bedroegen zij 8,3 % van het bruto binnenlands product, in 2005 reeds 10,3 %).
In 2009 werd een stijging van de uitgaven van de ziekte- en invaliditeitsverzekering genoteerd van maar liefst 7,2 %, en dit in een jaar dat het nationaal inkomen met 3 % daalde!
Bovendien geeft ons land meer dan dubbel zo veel geld uit aan werkloosheidsuitkeringen als het gemiddelde van de andere lidstaten van de EU.
En nu begint de bodem van de pensioenkassen in zicht te komen.
Dit is nochtans niet te wijten aan de grote gulheid van onze pensioenvoorzieningen: 21 % van de Belgische 65-plussers leeft onder de armoededrempel (vgl.<U+F020>Nederland: 5 %).
Nochtans kon men de financi ële ineenstorting tijdig zien aankomen.
De overheid moet steeds meer bijspringen met belastinggeld om de sociale zekerheid boven water te houden, in 2008 was dat al 12 miljard euro.
De sociale uitgaven m.b.t.<U+F020>de vergrijzing (o.m.<U+F020>pensioenen) bedroegen in 2008 23,2 % van het BBP (het bruto binnenlands product) en zullen in 2060 oplopen tot 31,3 % van het BBP.
Mensen zien tot slot ook het bos niet meer door de bomen.
Ons systeem kreunt onder een manifest gebrek aan transparantie.
Ook dit beperkt het draagvlak in brede lagen van de bevolking.
Ook daarom moeten we durven spreken over een vernieuwde organisatie van onze sociale zekerheid.
Een vereenvoudigde organisatie is de eerste stap om te voorkomen dat prestaties en rechten niet worden opgenomen omdat mensen ze niet kennen of niet aanvragen.
De N-VA maakt een onderscheid tussen kostencompenserende en inkomens-vervangende regelingen in de sociale zekerheid.
Alle kostencompenserende uitkeringen zoals de terugbetaling van medische kosten, de gezinsbijslagen, de integratietegemoetkoming voor personen met een handicap of de zorgverzekering zijn niet-arbeidsgebonden en moeten dus voor elke rechthebbende gelijk zijn ongeacht de inkomenspositie of het arbeidsstatuut van de begunstigde.
In Nederland wordt een dergelijk systeem “volksverzekering” genoemd.
De organisatie van deze volksverzekeringen hangt nauw samen met de beleidskeuzes die de deelstaten maken om bijvoorbeeld gezondheidsrisico ’s te voorkomen.
Preventie is immers de eerste vorm van sociale bescherming.
Deze volksverzekeringen worden op het niveau van de deelstaten uitgebouwd zoals dit nu al het geval is voor de Vlaamse zorgverzekering.
Bij inkomensvervangende regelingen zoals de pensioenen, de werkloosheidsverzekering en de uitkeringen voor arbeidsongeschiktheid zijn de prestaties afhankelijk van het weggevallen inkomen.
Voor de N-VA betekent dit dat er een duidelijke band moet zijn tussen wat iemand tot het systeem bijdraagt en de steun die hij ontvangt.
Elke euro moet opbrengen, zij het in geleidelijk afnemende mate.
Met deze sociale correctie ontstaat een herverdelend effect naar de lagere inkomens toe, doch blijven hogere lonen en bijdragen een uitzicht geven op hogere uitkeringen, zij het in een degressieve mate.
De professionele inkomensvervangende sociale zekerheidsstelsels worden volledig gefinancierd uit de sociale verzekeringsbijdragen op het inkomen uit arbeid van de betrokken doelgroepen en worden uitgedrukt in een vast percentage bepaald in functie van de nodige middelen.
De verdeling van de inspanningen tussen werknemers en werkgevers vormt voorwerp van sociaal overleg.
De stelsels zijn zelfbedruipend en bepalen zelf hoe hun uitgaven door hun inkomsten gedekt worden, dit uiteraard binnen een wettelijk kader.
Om mensen te beschermen tegen armoede en sociale uitsluiting willen we een aparte basisinkomensverzekering cre ëren.
Deze verzekering voorziet in niet-middelengetoetste prestaties op minimumniveau.
De uitkeringen worden toegekend aan wie blijk geeft van werkbereidheid door maatschappelijk erkend werk te leveren dat niet bezoldigd wordt of aan mensen die arbeid verrichten binnen hun lichamelijke en mentale mogelijkheden, maar daar onvoldoende inkomen uit kunnen putten.
Ook wie bereid is een traject tot arbeidsinschakeling te volgen, moet hier een beroep op kunnen doen.
Op deze manier verzoenen we het verzekeringsprincipe van de sociale zekerheid met de strijd tegen armoede.
De kostencompenserende uitkeringen en de basisinkomensverzekering worden niet langer gefinancierd uit bijdragen die op het inkomen uit arbeid geheven worden.
Zodoende worden de lasten op arbeid verlicht.
Zelfstandigen verdienen een volwaardig socialezekerheidsstatuut dat aan hun specificiteit voldoende recht doet.
Zo moeten de arbeidsongeschiktheidsuitkeringen opgetrokken worden om de langdurig zieke zelfstandige een inkomensbeveiliging te bieden op een behoorlijk niveau en hem zo te bevrijden van de noodzaak dit risico (soms duur) priv é te verzekeren.
Vervangdiensten in plaats van een uitkering bij arbeidsongeschiktheid dienen in het sociaal statuut eveneens een plaats te krijgen.
Vervroegde uittreding van de zelfstandigen dient op gelijke wijze als bij de werknemers ontmoedigd te worden.
Vandaag zijn we meer dan ooit verwijderd van een gemeenschappelijke sociale visie.
De politiek laat verstek gaan.
De sociale partners vinden elkaar niet meer.
De laatste grote poging om sociale vrede tot stand te brengen, dateert al van 1993 - zonder resultaat evenwel.
In een economie die sputtert zijn bovendien de voorwaarden niet aanwezig voor vruchtbare afspraken tussen de betrokken partijen.
Het sociaal overleg is overigens bijzonder sterk ge ïnstitutionaliseerd en bovendien schizofreen: economische en sociale doelstellingen worden – althans op federaal vlak – onafhankelijk van elkaar behandeld.
Nieuwe opvattingen en doelstellingen vinden moeilijk hun weg binnen dit kluwen van organisaties.
Het Generatiepact (2005) werd onder meer op die manier van onderuit uitgehold.
De politiek liet betijen.
Een bijkomend nefast gevolg van de structuur van ons sociaal overleg is dat op maar liefst drie niveaus onderhandeld wordt over de hoogte van de lonen.
Uiteraard leidt dit tot opbod bij de loonvorming.
De N-VA vindt dat de politiek het kader moet durven cre ëren waarbinnen de sociale zekerheid kan werken.
Sociaaleconomisch overleg moet ge ïntegreerd verlopen zoals nu al het geval is op Vlaams niveau binnen de Sociaal-Economische Raad Vlaanderen (SERV).
Idealiter wordt de verantwoordelijkheid voor de inkomensvervangende regelingen bij de Vlaams/Waalse ministers van Werk gelegd.
De volksverzekeringen komen terecht bij de Vlaams/Waalse ministers van Welzijn.
De politiek draagt de verantwoordelijkheid om doortastend op te treden en de sluipende juridisering van sociale zekerheidsvraagstukken een halt toe te roepen.
Sociaal beleid wordt door politici uitgetekend, niet door rechters.
Vandaag stellen we echter vast dat zowel de sociale partners als de politiek versteklaten gaan wanneer het gaat over de toekomst van onze sociale zekerheid.
Fundamentele hervormingen blijven uit.
Mensen zoeken zelf een uitweg door zichbijvoorbeeld bijkomend te verzekeren via priv éspelers.
De sociale zekerheid dieoverblijft is er voor de sociaal zwakkeren wat leidt tot een arme sociale zekerheid.
Opzich is het niet verkeerd priv éspelers te betrekken bij het beheer, al was het maar omhet huidige beheer van de sociale zekerheid aan te zetten tot meer effici ëntie.
Maar deN-VA verzet zich wel tegen een sluipende evolutie en vraagt dat alle betrokkenen demoed hebben fundamentele stappen te durven zetten in de hervorming van onzepublieke sociale zekerheid.
Het sociaal overleg moet verlicht worden door het beheer over gezinstoelagen en gezondheidskosten onder te brengen in een nieuw overlegmodel waarbijgezinsorganisaties, artsen en andere betrokkenen het voortouw nemen en verplicht advies en initiatiefrecht hebben voor die thema ’s die hen aanbelangen.
De intermediaire instellingen moeten een algemeen dienstverlenend aanbod verzorgen in de bemiddeling tussen sociaal verzekerde en sociale zekerheid.
Deze verenigingen staan in voor het contact met de sociaal verzekerde.
Ze vertegenwoordigen de verzekerde en helpen hem of haar hun rechten en plichten inzake de sociale zekerheid te realiseren.
Ze treden op als tussenpersoon tussen de openbare instellingen van sociale zekerheid en de burger.
Ze zijn aanspreekpunten voor hun leden en maken hen wegwijs in de wereld van de sociale zekerheid.
Pluraliteit en mededinging worden hierbij gegarandeerd.
Ook private organisaties kunnen zich organiseren voor deze taakstelling.
Wie geen beroep wenst te doen op deze verenigingen kan terecht bij een algemene hulpkas.
Het Groenboek van Michel Daerden heeft ons niet veel verder gebracht en plaatst de problematiek van de rustpensioenen te weinig in het geheel van de sociale zekerheid.
Belgi ë besteedt aan de sociale zekerheid relatief gezien minder middelen dan het gemiddelde van de 15 kernlanden van de E.U.
Er zijn echter twee gebieden van de sociale zekerheid waar Belgi ë ruim boven het Europese gemiddelde qua bestedingen zit, namelijk de overlevingspensioenen (waar wij bijzonder weinig restrictief zijn) en de werkloosheidsuitkeringen (waar wij ongeveer het enige land ter wereld zijn dat deze uitkeringen niet beperkt in de tijd).
Eerste voorwaarde voor de financiering van onze pensioenen is een strikte budgettaire orthodoxie.
Tweede voorwaarde is een hogere werkzaamheidsgraad.
In een repartitie- of omslagstelsel betaalt de actieve bevolking immers de pensioenen.
Die verhouding staat al onder druk door de vergrijzing en wordt nog verder scheefgetrokken omdat te veel mensen de arbeidsmarkt vroegtijdig verlaten.
De theoretische pensioenleeftijd ligt momenteel voor zowel mannen als vrouwen op 65 jaar, in werkelijkheid ligt het gemiddelde rond 60 jaar.
Die kloof moet zo snel mogelijk worden dichtgereden.
De wettelijke pensioenleeftijd blijft dus op 65 jaar liggen.
Belangrijker dan de leeftijd waarop iemand op pensioen kan gaan, is het defini ëren van de periode waarin effectief gewerkt is en dus bijdragen werden betaald.
De loopbaan moet dan een periode van 40 tot 45 jaar dekken waarin werk en dus bijdragebetaling is gebeurd.
Dit laat ook meer flexibiliteit toe, waarbij de tijdspaarrekening onderdeel uitmaakt van de pensioenberekening die rekening houdt met het al dan niet volmaken van het traject 65/40-45 jaar.
De N-VA blijft uitgaan van het wettelijk pensioen, de zogenaamde eerste pijler, als basis voor het behoud van de levensstandaard op de oude dag.
Iedere gewerkte dag moet tellen, zeker in de berekening van de wettelijke pijler.
Ook in het pensioenstelsel moet het systeem dus gestoeld zijn op een sterker verband tussen bijdragen en uitkeringen.
De N-VA pleit voor de afschaffing van het loonplafond in de pensioenen.
Door de ‘splitting ’ van de socialezekerheidsbijdragen tussen gehuwden en wettelijk samenwonenden wordt het mogelijk de gevallen waarin teruggevallen wordt op een minimumpensioen aanzienlijk te beperken.
Immers, elk van de echtgenoten zal dan een eigen pensioen opbouwen.
Het wettelijk pensioen moet garant staan voor een behoorlijk inkomen tijdens het pensioen.
Het kan zijn dat mensen toch wat extra ’s willen doen om later op een nog beter inkomen te kunnen rekenen.
Deze zelfvoorzorg moet aangemoedigd worden.
Zo kennen we de tweede pijler-regelingen die voorzien in een aanvullend pensioen voor groepen werknemers of zelfstandigen.
Door deze regelingen van een goed wettelijk kader te voorzien en de sociale dimensie ervan aan te moedigen, kan de overheid werknemers en werkgevers overtuigen een deel van de verloning uit te stellen zodat men op zijn oude dag de vruchten van zijn vroegere arbeid en voorzorg kan plukken.
Op gelijkaardige wijze kan het individueel pensioensparen, de derde pijler, ondersteund worden.
Wel moet erover gewaakt worden dat de financi ële ondersteuning niet leidt tot omgekeerde herverdeling.
Het overlevingspensioen zal geleidelijk uitdoven.
In de plaats ervan komt de individuele pensioenrekening die wordt opgebouwd uit de ‘splitting’ van de bijdragen van gehuwden of wettelijk samenwonenden.
Ook wordt voor wie een partner verliest sowieso voorzien in een overbruggingsuitkering van een jaar zodat men zich makkelijker aan de gewijzigde gezinssituatie kan aanpassen.
Gepensioneerden mogen onbeperkt bijverdienen, zowel in een zelfstandigenstatuut als in een werknemersstatuut.
Op het verdiende bedrag worden gewoon sociale bijdragen en belastingen betaald.
Hierdoor kunnen gepensioneerden hun pensioen verhogen.
Niemand mag evenwel verplicht worden langer te blijven werken dan tot 65 jaar.
Naarmate de inkomens van wie in de priv ésector en van wie in de publieke sector werken naar mekaar toe groeien, kunnen de verschillen tussen de pensioenen van de werknemers en deze van de ambtenaren opgeheven worden.
Tot slot moeten alle rechthebbenden jaarlijks een duidelijk overzicht ontvangen van de rechten die al zijn opgebouwd: niet alleen in het wettelijk pensioen, maar ook in de aanvullende pensioenregelingen.
De N-VA gaat uit van een inclusieve visie op de samenleving.
We stellen alles in het werk opdat er niemand van participatie in de samenleving verstoken zou blijven.
Aan de kant gaan staan of de andere in de marge laten liggen zijn voor de N-VA geen opties.
Om dan sociale uitsluiting - wat een ruimer begrip is dan alleen armoede - tegen te gaan wil de N-VA er alles aan doen opdat iedereen tussen 18 en 65 zou kunnen werken.
Arbeidsparticipatie is zonder twijfel de beste weg om uit de armoede en sociale uitsluiting weg te blijven of weg te geraken.
De inzet van allen in de samenleving is broodnodig
en arbeid is voor het individu een belangrijke weg tot zelfontplooiing.
Waar dan toch geen werk op de arbeidsmarkt gevonden kan worden, biedt de door ons voorgestelde basisinkomensverzekering soelaas.
Ook dan blijft de betrokkene zich inspannen, te weten om de moeilijkheden die zijn/haar participatie in de samenleving in de weg staan te overwinnen.
Via de basisinkomensverzekering biedt de samenleving hem/haar dan daartoe de beste kansen.
De basisinkomensverzekering voorziet in een uitkering op leefloonniveau en is niet middelengetoetst.
De maatschappelijke dienstverlening via het OCMW en het leefloon blijven voor ons bestaan,
maar moeten opnieuw de allerlaatste optie worden.
Wie het moeilijk heeft moet zoveel als mogelijk door betaald werk of door de basisinkomensverzekering geholpen worden.
Als dit niet mogelijk blijkt in een beperkt aantal gevallen, kan een beroep gedaan worden op het laatste vangnet.
Niemand mag immers verstoken blijven van de mogelijkheid een menswaardig bestaan te leiden.
Menswaardig bestaan blijft essentieel en in die gevallen zal het OCMW een op maat ontwikkelde maatschappelijke dienstverlening moeten ontwikkelen die niet noodzakelijk financieel, maar bijvoorbeeld materieel en ondersteunend wordt ingevuld.
Ook de Inkomensgarantie voor Ouderen en de inkomensvervangende tegemoetkomingen voor mensen met een handicap blijven gehandhaafd.
Of het nu om de prestaties van de nieuwe basisinkomensverzekering gaat, of om het bestaande leefloon, IGO en tegemoetkomingen, het blijft belangrijk ervoor te zorgen dat het niveau van de geldprestaties mensen echt in staat stelt om een menswaardig leven te leiden.
Het bedrag ervan moet periodiek aangepast worden om betrokkenen in staat te stellen blijvend boven de (Europese) armoedegrens te blijven.
We besteden maar liefst 10 % van het BNP (35 miljard euro) aan onze gezondheidszorg.
Van die 35 miljard euro betaalt de pati ënt al meer dan 10 miljard euro uit eigen zak.
Reeds vele jaren beperkt de discussie over gezondheidszorg zich tot het budgettaire plaatje.
Fundamenteler is dat Vlaanderen en Franstalig Belgi ë er totaal verschillende visies op nahouden inzake de gezondheidszorg.
De huisarts is Vlaams en het ziekenhuis is Franstalig, om het met een boutade te stellen.
De Vlaming heeft een vaste huisarts die meestal over een elektronisch dossier beschikt en die als hoeder van dit pati ëntendossier adequaat doorverwijst.
In Franstalig Belgi ë kiest men voor meer technische onderzoeken, rechtstreeks in het ziekenhuis.
De ziekenhuizen rekenen hoge ereloon –en kamersupplementen aan, waardoor hospitalisatieverzekeringen zo duur worden dat ook de pati ënt ze niet meer kan betalen.
De taalgrens is dus ook een zorggrens.
Gezondheidszorg is een persoonsgebonden materie.
De pati ënt laat zich be ïnvloeden door de huisarts, televisie en kranten.
De zorgverstrekker wordt be ïnvloed door het onderwijs en de gezondheidszorgcultuur waarin hij of zij is opgegroeid.
Huisartsen en specialisten in opleiding moeten daarom een gevarieerde opleiding krijgen die hen in contact brengt met academische en niet-academische ziekenhuizen.
Dit moet een plaats krijgen in de erkenningsprocedure zodat het samenspel arts-pati ënt tot een gezondheidszorg leidt die de juiste keuzes maakt.
Deze vertrouwensrelatie staat echter meer en meer onder druk.
Daarom wilden we al in 2007 diepgaande hervormingen doorvoeren.
Die zijn nodig, want door de vergrijzing van de bevolking, de medisch –technische revolutie, de huidige gezondheidstoestand van de Vlamingen, … moeten we omzichtiger met het geld omspringen.
Maar ook in dit debat kwam amper beweging.
Nochtans vraagt bijvoorbeeld de situatie op het vlak van de geestelijke gezondheidszorg dringend om een coherente aanpak.
Vlaanderen kampt nu al met enorm hoge zelfdodingcijfers die vergelijkbaar zijn met die in de Scandinavische landen.
Zo zou de erkenning van de klinisch psycholoog ertoe kunnen leiden dat verschillende zorgverstrekkers elkaar kunnen vinden in de strijd voor een meer uitgebouwde geestelijke gezondheidszorg.
Door de vergrijzing komt ook de ouderenzorg in beeld wanneer we vragen om coherente bevoegdheden op het vlak van gezondheidszorg.
De Vlaming wil zo lang mogelijk in zijn huis blijven wonen.
De N-VA kiest strategisch en wil inzetten op thuisverpleging en thuiszorg (ook en meer dan vandaag in de context van een nakend levenseinde).
Ook moeten we nu opties nemen voor onze rustoorden, maar ook hier botsen we op de limieten van onze bevoegdheden.
De priv ésector kan hier in een partner zijn op voorwaarde dat kwaliteit gegarandeerd is en zorg toegankelijk/betaalbaar blijft.
Internationaal merken we nochtans een duidelijke tendens op om gezondheidszorg dichter bij de mens te organiseren.
In Spanje, Itali ë, het Verenigd Koninkrijk en de Scandinavische landen heeft men de stap al gezet en de deelstaten volgens het subsidiariteitsbeginsel bevoegd gemaakt voor belangrijke delen van de gezondheidszorg.
Vlaanderen vraagt dat het ook zijn gezondheidszorg in handen zou kunnen nemen.
Het gaat daarbij overigens niet enkel om de centen, het gaat over effici ëntie.
Nu zitten we met dubbel werk en acht verschillende ministers.
Voor de N-VA is het duidelijk dat de gezondheidszorg thuis hoort op het niveau van de gemeenschappen.
Dit is de ultieme responsabilisering.
Wanneer een gemeenschap meer investeert in preventie, zal deze gemeenschap daar ook voor beloond worden.
Denk maar aan het halfslachtig compromis rond het rookverbod dat op het terrein onuitvoerbaar is gebleken.
De N-VA kiest voor een gezonde gezondheidseconomie.
Ook hier kan onze economie zich vernieuwen.
De farmaceutische industrie moet gekoesterd worden door ondernemen aantrekkelijk te maken, niet door samen alsmaar meer pillen te slikken.
Het gebruik van generische en patentvrije geneesmiddelen wordt verder aangemoedigd door positieve bekrachtiging, iets wat Europa ons nu toelaat te doen en wat al in de praktijk wordt gebracht in Denemarken.
We streven naar een kwalitatieve gezondheidszorg.
Vandaag de dag is de gezondheidszorg wereldtop dankzij de zorgverstrekkers en ondanks het systeem.
Het kan beter: kwaliteitsgaranties zijn een noodzaak, maar dit mag ons niet doen verliezen in nutteloze administratie en procedures.
De kerntaak blijft immers essentieel.
We moeten gezondheidsdoelstellingen durven vooropstellen die in overleg met het werkveld gerealiseerd worden.
Dit gebeurt nu al gedeeltelijk in Vlaanderen.
Een evenwicht moet gevonden worden tussen de vergoeding per prestatie en de forfaitaire vergoedingen voor het behalen van gezondheidsdoelstellingen.
De N-VA schakelt zich in een internationale logica in en wil de uitgaven in de gezondheidszorg objectiveren door de meest moderne wetenschappelijke inzichten (de zogenaamde Evidence Based Medicine) te hanteren als maatstaf voor een kostenbewuste en doelmatige zorg.
Verder pleiten we voor een verregaande digitalisering met respect voor de privacy om ons op die manier te ontdoen van alle administratieve rompslomp.
Dit treft niet alleen artsen, maar ook apothekers, kinesitherapeuten, ziekenhuisdirecties, tandartsen en de intussen al 800 verpleegkundigen die zich nog uitsluitend bezighouden met puur administratieve taken.
Zorgverstrekkers moeten dringend weer de mogelijkheid krijgen bezig te zijn met hun kerntaak: de pati ënt.
De huisarts is en blijft de centrale gids in die gezondheidszorg.
De pati ënt zal gestimuleerd worden eerst langs de huisarts te passeren.
Dit moet duidelijker financieel voelbaar zijn.
De toegankelijkheid van onze gezondheidszorg loopt vlot via de huisarts, dankzij een gegeneraliseerde derdebetalersregeling waarbij enkel nog het remgeld is verschuldigd.
Dit werkt drempelverlagend, ook voor sociaal zwakkeren, en vermindert het gebruik van spoeddiensten en de hieraan verbonden overconsumptie van onderzoeken en medische beeldvorming.
Een herwaardering van het huisartsenberoep moet ervoor zorgen dat er meer jongeren kiezen voor deze roeping.
Meer artsen toelaten zonder dat je weet of ze wel degelijk huisarts willen worden heeft geen zin.
De herwaardering van de intellectuele prestaties is hierin cruciaal zowel voor huisartsen als bepaalde specialisten.
Stimuleren van groepspraktijken kan en mag, maar de N-VA vergeet niet dat meer dan helft van de huisartsen alleen werkt.
Multidisciplinair samenwerken moet van onderuit gestimuleerd worden.
Apothekers in de nulde lijn worden zorgverstrekkers.
De strijd tegen reclame voor geneesmiddelen en de illegale verkoop van geneesmiddelen moeten plaats ruimen voor de apotheker die gedegen informatie levert, op maat van de pati ënt.
Huisartsen, endocrinologen, bariatrische chirurgen, … vinden elkaar in de strijd tegen obesitas.
Kinesitherapeuten, fysiotherapeuten, huisartsen, sportartsen, cardiologen … vinden elkaar in sportclubs, revalidatiecentra, … Zo kan het zorgtraject – dat enkel populair is in Vlaanderen - als concept verder uitgebreid worden.
Er is niets mis met een sterke publieke dienstverlening.
Overheidsuitgaven zijn per definitie niet verkeerd, zeker niet in een land met een open economie als de onze.
Meer dan andere landen zijn we hierdoor blootgesteld aan externe economische schokgolven die we met een sterke overheid kunnen opvangen.
Hieruit leidt de N-VA echter niet af dat een grotere overheid per definitie ook tot betere economische prestaties leidt.
In vergelijking met andere landen kampen we met een erg dure overheid die niet effici ënt werkt.
Door onduidelijke bevoegdheidsafbakeningen kennen we bijvoorbeeld in het arbeidsmarktbeleid en de gezondheidszorg erg veel dubbelwerk.
Die onduidelijkheid gooit de deuren open voor nog meer versnipperde beleidsmaatregelen waarvoor de belastingbetaler dubbelop moet betalen.
Denk maar aan de initiatieven van Jo ëlle Milquet op het gebied van arbeidsmarktbeleid en het kankerplan van haar collega Laurette Onkelinx.
De federale overheid oefent daarenboven allerlei bevoegdheden uit en financiert die ook, terwijl die in feite al lang tot de deelstaten behoren.
Daarmee doorkruist ze vaak het beleid dat de deelstaten op die terreinen reeds voeren (bijvoorbeeld gezondheidspreventie) en doorgaans zet ze die middelen ook heel ineffici ënt in (bijvoorbeeld grootstedenbeleid).
Coherente bevoegdheidspakketten op al die domeinen waarvoor de deelstaten bevoegd zijn, zijn voor de N-VA een vanzelfsprekend gevolg van een confederale inrichting van dit land.
Gedaan dus met lijstjes van bevoegdheden of instrumenten die slechts komma ’s en punten veranderen (de zogenaamde borrelnoten), maar de grond van de zaak feitelijk niet raken en zelfs opnieuw onduidelijkheid creëren op het niveau van beleidsuitvoering.
Politici moeten het goede voorbeeld geven en eerst voor eigen deur vegen.
In Vlaanderen gebeurt dit en doet men het met minder regeringsposten.
Federaal doet men het tegenovergestelde.
De Vlaamse regering heeft slechts 9 ministers aangeduid en heeft onmiskenbaar slankere kabinetten in het leven geroepen.
Federaal herschikte men de regeringsploeg in juli 2009 tot een ploeg van maar liefst 22 ministers enstaatssecretarissen.
Met een confederaal systeem zullen er minder bevoegdheden op het huidige federale niveau overblijven en kunnen we het met minder ministers doen, met kleinere kabinetten en zonder staatssecretarissen.
De senaat verliest zijn functie en wordt afgeschaft.
De Kamer van Volksvertegenwoordigers wordt omgevormd tot een bondsparlement dat uit afgevaardigden van de deelstaatparlementen bestaat.
We verminderen dus ook het aantal parlementsleden.
De N-VA vraagt dat – naar buitenlandse voorbeelden – duidelijke signalen komen betreffende de bezoldiging van politiek personeel.
Tot slot herhalen we ons voorstel om de kostprijs van verkiezingsprogramma ’s te laten berekenen door het Rekenhof.
Ook van het Koningshuis wordt in dit verband een voorbeeldrol verwacht.
Sowieso willen we het huidige dotatiesysteem afstemmen op een zuiver protocollaire rol die de Koning in een confederaal systeem zal opnemen.
De N-VA bewijst geen lippendienst aan een effici ënte overheid.
Waar we kunnen, moeten we met minder middelen een even goede of zelfs betere dienstverlening kunnen aanbieden.
Een effici ënt werkende overheid is een cruciale factor voor onze competitiviteit.
In een mondiale economie bepaalt de kwaliteit van de overheid onze economische slagkracht.
De vergrijzing van het overheidspersoneel biedt in dat opzicht een historische opportuniteit.
Het federale ambtenarenkorps is het oudste in Europa en in 2009 zelfs van de hele OESO: 44 % is de 50 voorbij, 40 % gaat binnen 10 jaar met pensioen.
Binnen die groep van 50-plussers behoort 60 % tot de lagere niveaus C & D.
De pensioneringsgolf biedt de federale administratie een uitgelezen kans om een ingrijpende effici ëntieoefening door te voeren, zonder één enkel ontslag.
Maar ook hier dreigen we de boot te missen: in 2009 ‘slaagde’ de regering er in om het aantal ambtenaren met nog geen 100 te laten dalen, terwijl er bijna 2 000 met pensioen gingen.
De personeelskosten stegen zelfs in plaats van te dalen.
Een afslanking van het ambtenarenapparaat en een verhoging van de effici ëntie van de overheid kan enkel op basis van een plan.
De N-VA wil een selectieve afslanking doorvoeren op basis van een onderbouwde visie op de overheidstaken.
Voor de ene taak moet het aantal ambtenaren behouden blijven of zelfs stijgen, voor andere zijn er minder ambtenaren nodig.
Daaraan moeten ook instrumenten gekoppeld worden om de opgelegde verminderingen te kunnen afdwingen, bijvoorbeeld door in te grijpen op het loon van de leidende ambtenaren wanneer ze de doelstellingen niet halen.
Het Rekenhof dient de opdracht te krijgen om jaarlijks te rapporteren over de evolutie van het aantal ambtenaren en de personeelskosten.
Dit betekent immers een andere manier van werken.
De overheid zal hier de nodige instrumenten voor moeten ontwikkelen.
Ongetwijfeld zou de federale overheid meer kunnen bespaard hebben door het voorbeeld te volgen van de Vlaamse overheid en in te zetten op een doorgedreven gebruik van ICT in de administratie (in OESO-termen staan we momenteel 22ste op 31 landen).
De initi ële startkosten van e-government worden snel terugverdiend en laten toe om meer producten en diensten in de markt aan te schaffen door elektronisch in te kopen.
De overheid moet namelijk meer durven teruggeven aan de markt dan nu het geval is door middel van uitbesteding.
Een belangrijke voorwaarde daarbij is dat de overheid zelf voldoende competenties in huis heeft om de effici ëntiewinsten die daaruit voortkomen ook effectief te realiseren.
Een overheid die inspeelt op de noden van mensen en bedrijven maakt haar ambtenaren mobiel en breed inzetbaar.
Verschuivingen in de vraag van burgers en bedrijven benadrukken het belang van die interne mobiliteit.
De statutenverschillen binnen de publieke sector moeten afgebouwd worden.
De N-VA wil dat er minder gepraat en meer beslist wordt.
Vandaag wordt de federale regering bijgestaan door niet minder dan 600 adviesraden en commissies die de belastingbetaler jaarlijks naar schatting 2,5 miljoen euro kosten.
Soms weten de ministers en staatssecretarissen zelfs niet van hun bestaan af.
Wellicht liggen de kosten nog hoger.
Ook hier moet bij de transformatie naar een confederaal model een effici ëntie-oefening worden doorgevoerd.
De beleidsvoorbereiding, planning, advies-organen en controle moeten slanker.
Een doorschuifoperatie die leidt tot een grotere rechtstreekse dienstverlening aan de burger is noodzakelijk.
De N-VA vraagt dat een lijst wordt opgemaakt van commissies en adviesraden die mogen verdwijnen.
Een goed investeringsklimaat is zonder twijfel de beste waarborg om extern kapitaal aan te trekken.
Ondernemers vragen rechtszekerheid, een groeibevorderende fiscaliteit, lage loonkosten en lage administratiekosten, een goed werkende arbeidsmarkt, …
Dit stimuleert kapitaalverstrekkers, starters en doorgroeiers om projecten op stapel te zetten en nieuwe idee ën te lanceren.
‘Regel matig’ is ons motto.
Het uitgangspunt van een ondernemingsvriendelijke overheid moet zijn ondernemerschap zo toegankelijk mogelijk te maken door regels die de marktwerking beperken weg te nemen, zonder aan de kwaliteit te raken.
De vermindering van de administratieve lasten is van cruciaal belang voor een ondernemingsvriendelijk klimaat
en voor een versterking van het vertrouwen van burgers en ondernemingen in de overheidswerking.
Dit veronderstelt een permanente en rationele afweging bij het opstellen van regels en het uitwerken van procedures.
De N-VA wil een vermindering van de administratieve lasten met 25 %, dus met echte doelstellingen zoals dat nu al gebeurt in Vlaanderen.
Zelfs de befaamde London School of Economics vond het in 2009 onverklaarbaar dat de Belgische federale overheid het vertikt zulke doelstellingen voorop te stellen (wat in strijd is met eerdere EU-afspraken die al dateren van 2007).
Prioritair moet daarbij ingezet worden op de vereenvoudigingsprojecten die de ondernemingen echt relevant vinden.
De overheid moet prioritair inspelen op de ergernis die mensen ervaren bij het ondernemen.
Vermindering van regeldruk voor ondernemers en een betere uitvoering gaat hand in hand met de invoering van standaardisatie van gegevens en processen met behulp van open standaarden.
Op basis van een gegevensstandaard wordt een eenduidige vertaling van de wetgeving gemaakt in een gegevenswoordenboek dat ingebouwd wordt in de systemen van zowel de overheid als het bedrijfsleven.
Ook de administratieve lasten van burgers moeten naar beneden worden gebracht en dit op de meest gevoelige knelpunten van burgers (uitoefenen van sociale rechten, belastingen, ziekte en overlijden, …).
Het overlegplatform tussen de bedrijven en de douane moet uitgebreid worden door er andere departementen bij te betrekken.
De N-VA meent dat een autonoom agentschap nog steeds de beste garantie biedt op een efficiënte douanedienst.
De discussie omtrent de energiefactuur gaat niet alleen over de eenheidsprijs die deverbruiker betaalt, maar ook over energie-efficiëntie
en effici ëntie van het energiebeleid.
Voorstellen inzake het prijsbeleid voor energiegebruik zijn goedkoop,maar dan alleen in de figuurlijke betekenis van het woord.
Aan de stijgende energiefactuur voor de gewone en professionele verbruiker werd ook tijdens de voorbije regeerperiode niets gedaan.
Met Electrabel als vragende partij hadhet protocolakkoord dat de regering onderhandelde met de energiereus nochtans alle ingredi ënten om een succes te worden.
Na zwaar lobbywerk werden er echter te zwaretoegevingen gedaan.
Geen structurele bijdrage, minimale beloften en een verstevigdemarktpositie voor een bedrijf dat al monopolist was.
Electrabel kan dus ongestoordverder de prijs bepalen.
Consumenten en bedrijven blijven te veel betalen.
Inzake het energiebeleid moet de regering slagkrachtig optreden.
De burger moetenergie kunnen kopen tegen een eerlijke kost bij de leverancier van zijn keuze.
Dithoudt in dat de markt volledig vrij is
en optimale omstandigheden garandeert voorconcurrentie.
Dit zal niet alleen de consumenten ten goede komen, maar ook hetinvesteringsklimaat verbeteren voor nieuwe spelers, wat dan weer een positieveweerslag heeft op de economie.
Voor de gewone consument moet de energiefactuur dalen.
Daarom ijvert de N-VA voor een nieuwe ‘Pax Electrica’ door middel van een bindende overeenkomst.
Het nefaste en juridisch waardeloze protocolakkoord dat de regering afsloot met Electrabel moet opnieuw onderhandeld worden met strengere voorwaarden.
Nieuwe spelers op de markt moeten er door aangemoedigd worden
en de producenten van kernenergie moeten structureel investeren in hernieuwbare bronnen in ruil voor de voor hen goedkope kernenergie.
Hierdoor zal de markt concurrentiëler worden en zal de prijs voor de consument zakken.
Naast het akkoord moet er ook werk gemaakt worden van een transparante en effici ënte energiebeurs (voor alle vormen van energie)
en de versterking van het markttoezicht.
De N-VA wil het debat over de kernenergie voeren los van alle dogma ’s.
Kernenergie zal deel moeten uitmaken van onze energiemix als we rekening willen houden met het klimaat, de energiezekerheid en de marktwerking.
Wanneer we geconfronteerd worden met schaarse fossiele brandstoffen, een dreigende klimaatopwarming en een gebrekkige concurrentie op de energiemarkten, kunnen we geen enkele optie uitsluiten in onze energiemix.
We moeten de wet op de kernuitstap durven objectiveren en terugdraaien.
Dit ontslaat ons niet van de plicht om prioritair werk te maken van een grotere energie-efficiëntie en het mag ook geen vrijgeleide zijn om niet te investeren in hernieuwbare energie.
Onze troeven inzake onderzoek moeten we daarbij optimaal durven inzetten.
We investeren in onderzoeksprojecten naar generatie IV reactoren zoals het MYHHRA-project, die veiliger en meer energie leveren en de mogelijkheid bieden om de radioactiviteit van het afval sterk te verminderen.
Volgens de voortgangsrapporten van de FOD Energie zal België de door de EU opgelegde doelstellingen wat betreft hernieuwbare energie niet halen.
België moettegen 2020 13 % van zijn energie opwekken uit hernieuwbare bronnen.
Er blijft in België nog te veel potentieel onbenut om werk te maken van een groene economie dieonze jobs én het klimaat zou kunnen redden.
Energie zal in de toekomst ongetwijfeld voor een belangrijk deel uit hernieuwbare bronnen moeten worden opgewekt.
Daarom is het van belang dat we in dit land de doelstellingen halen die de Europese Unie oplegt.
Het is uitgesloten dat we in dit belangrijk dossier achterop blijven hinken.
Een groene economie schept immers ook banen en welvaart.
Uitgangspunt hierbij is kostenefficiëntie: men moet op zoek durven gaan naar de meest rendabele manier om deze doelstelling te bereiken.
Het subsidiebeleid inzake hernieuwbare energie mag dus niet leiden tot nieuwe kosten voor onze ondernemingen.
Zo moeten nieuwe projecten voor windenergie uit zee met flexibele subsidiëring ondersteund worden, aangepast in functie van de gebruikte technologie en op basis van een flexibele tijdsduur, maar wel met 100 % rechtszekerheid.
Het ontbreekt de Europese Unie aan daadkracht om uit de impasse te raken.
Als voorzitter van de Europese Unie moet Belgi ë in nauw overleg met de deelstaten er mee voor zorgen dat de volgende klimaatmeeting van de Verenigde Naties in Cancun evenwichtig verdeelde, maar ambitieuze resultaten oplevert.
Door gericht te investeren in rationeel energiegebruik kan worden bespaard op de overheidsuitgaven
en verlagen we de milieudruk.
Op deze manier nemen we onze verantwoordelijkheid op en geven we een goed voorbeeld aan onze burgers.
De N-VA stelt daarom een verhoogde energie-effici ëntie als absolute prioriteit voor.
Energie-effici ëntie en rationeel energiegebruik zijn niet of nauwelijks ingeburgerd bij de federale overheid.
De overheid moet in combinatie met investeringen in hernieuwbare energie ernstig werk maken van een verlaging van het energieverbruik van haar gebouwenpark.
Onze energiekost moet niet alleen betaalbaar zijn, maar ook duurzaam.
Het energieverbruik moet ook drastisch dalen (volgens de Europese richtlijn moeten we tegen 2020 20% energie-efficiënter zijn) en de productie ervan moet bij voorkeur zo groen mogelijk zijn.
Om dit te bereiken is een geleidelijke transitie naar een groenere economie onontbeerlijk.
Een krachtdadige overheid begeleidt deze overgang en geeft het goede voorbeeld.
Een groene fiscaliteit mag niet dienen om de staatsfinanci ën aan te zuiveren maar moet dienen om de groene economie, efficiënte energiezuinige installaties en de productievan energie uit hernieuwbare bronnen te ondersteunen en aan te moedigen.
Het is onlogisch dat er geen stappen werden ondernomen om de deelstaten een eigen energiebeleid te laten voeren.
Tegengestelde belangen bemoeilijkten goedeoplossingen.
Hoewel het zwaartepunt van het beleid inzake energie, klimaat enleefmilieu bij de Europese Unie ligt, is dit land zeker niet gebaat bij een versnippering van bevoegdheden tussen de verschillende entiteiten.
De deelstaten moeten een eigen energiebeleid voeren door een coherente overdracht van alle bevoegdheden: windenergie in de Noordzee, energieproductie en -transport, tarievenbeleid, leefmilieu (productbeleid) en duurzame ontwikkeling moeten daarom prioritair worden overgeheveld.
Files tasten de economische slagkracht aan en zorgen voor overbodig brandstofgebruik en milieuschade: de directe economische schade van de congestie op zowat alle (vooral Vlaamse en Brusselse) wegen wordt geschat op 437,5 miljoen euro (2007).
Tegen 2020 kan deze oplopen tot 636,4 miljoen euro.
Hierdoor dreigen we onze centrale ligging niet langer als troef te kunnen uitspelen.
We lopen de economische baten mis
en we zadelen onszelf op met schadelijke effecten op mens en milieu.
Het spreekt voor zich dat we het aandeel van het goederenvervoer via het spoor maar ook via de binnenvaart en door middel van pijpleidingen moeten optrekken om het vrachtvervoer op onze wegen te beheersen.
We vertrekken van een effici ënt gebruik van alle vervoersmodaliteiten of een combinatie daarvan.
Alle modi moeten samenzorgen voor een duurzaam vervoer.
Iedere vracht moet kiezen voor de meest voordelige inzet van middelen.
De N-VA kiest voor een rationele benadering waarbij de bedrijven zelf de keuze maken en de overheid de randvoorwaarden schept voor allevervoersmodi.
Stimuli voor spoor en binnenvaart worden binnen het kader van wat Europees toelaatbaar is gericht ingezet zodat deze meer concurrentieel worden met hetwegtransport.
Subsidiëring van het goederenvervoer per spoor moet gefocust worden op langere afstanden.
Ook moet de opstart van bloktreinen – complete treinen voor één bedrijf en ideaal voor het transport van grote hoeveelheden – ondersteund worden.
Eénmaal opgestart zullen bedrijven sneller naar de trein overstappen.
Ook een meer performante dienstverlening zoals een betere informatie over de aankomst van treinen zal bedrijven motiveren om de weg te verlaten.
Op de weg moet het proefproject voor ecocombi ’s alle kansen krijgen.
Tot slot moet de liberalisering van het goederenvervoer per spoor alle kansen krijgen.
Concrete obstakels moeten uit de weg worden geruimd, onder meer op het vlak van opleiding en certificering.
De scheiding tussen infrastructuurbeheerder Infrabel en exploitant B-Cargo moet duidelijk zijn zodat alle exploitanten gelijke toegang tot het spoor hebben en een gelijkwaardige concurrentiële positie kunnen innemen.
De voorbije jaren zijn er flink wat inspanningen geleverd om de verkeersveiligheid te verhogen.
Met resultaat.
Toch blijft elk letselongeval en elk slachtoffer er één te veel.
Een ge ïntegreerd verkeersveiligheidsbeleid zet in op educatie, veilige infrastructuur en handhaving als sluitstuk.
Om Vlaanderen toe te laten dit beleid uit te voeren is de overdracht van de verkeersreglementering, het toezicht, de rijopleiding en de sensibilisering noodzakelijk.
De N-VA blijft ook voorstander van de consequente uitvoering van de 20 jaar oude wetgeving op het rijbewijs met punten.
Door jarenlang kleine aanpassingen door te voeren aan de Wegcode is een onontwarbaar kluwen van regels en uitzonderingsregels ontstaan.
De N-VA wil de Wegcode en alle verkeersregels volledig vereenvoudigen, stroomlijnen en afstemmen op de visie van de gewesten.
Het wachten op federale ongevallencijfers duurt nog altijd veel te lang.
Vlaanderen moet daarom een eigen Vlaamse verkeersongevallenanalyse ontwikkelen als onderdeel van een Vlaams statistisch apparaat.
De N-VA wil dat de inspanningen van lokale politiekorpsen terugvloeien naar die politiezones, gemeenten en deelstaten die echt werk maken van verkeersveiligheid.
67 % van de verkeersboetes wordt in Vlaanderen geïnd (in Wallonië 21 % en in Brussel 12 %), maar slechts 58 % daarvan vloeit terug naar Vlaanderen.
Het verkeersveiligheids-fonds is daarvoor geen goede basis.
De N-VA wil het keurings- en het verzekeringsbewijs voor alle voertuigen zichtbaar in de wagen aanbrengen.
Het opsporen en bestraffen van diegenen die hiermee niet wettelijk in orde zijn, is een prioriteit.
De opsplitsing van infrastructuur en exploitatie in niet twee, maar drie bedrijven, heeft tot verkeerde prioriteiten in de investeringspolitiek van de NMBS geleid.
De Europese Commissie heeft België al in 2008 in gebreke gesteld omwille van deze complexe structuur.
Vooral de NMBS-holding biedt geen toegevoegde waarde.
Zo zou het veel beter zijn dat de investeringen in stationsomgevingen terecht komen bij Infrabel, dat na de opdeling in drie entiteiten de meest betrouwbare indruk heeft nagelaten.
Ook blijft de absurde 60/40-verdeelsleutel overeind en is de afstemming en het overleg tussen De Lijn en de NMBS voor personenvervoer erg beperkt.
In Vlaanderen werd intussen het spoornet georganiseerd in functie van de vraag, in Wallonië blijven onrendabele stations en spoorlijnen bestaan.
Dit moet ophouden.
Vlaanderen heeft een aantal pogingen ondernomen om meer vat te krijgen op de NMBS, zonder succes.
Net zoals de deelstaten al verantwoordelijk zijn voor de wegen, moet Vlaanderen ook verantwoordelijk worden voor de spoorwegen op zijn grondgebied.
De deelstaten beslissen dan autonoom over welke infrastructuur ze moeten beschikken in functie van mobiliteitsoplossingen, en niet omwille van communautaire wafelijzers.
Voorbeelden uit het buitenland tonen aan dat regionalisering een goede samenwerking niet onmogelijk maakt.
Na de liberalisering van het goederenvervoer per spoor is ook het binnenlands personenvervoer aan de beurt.
Dit opent het perspectief op een rationeel investeringsbeleid.
Concreet moet het mogelijk zijn voor de deelstaten om de exploitatie van personenvervoer in handen te nemen en sterkere openbaar- vervoersassen uit te bouwen voor het woon-werkverkeer.
Overigens moet Vlaanderen ook in het goederenvervoer een strategie ontwikkelen die inspeelt op de liberalisering en die aansluit bij de behoeftes van onze zeehavens.
De N-VA is voorstander van een volledige tariefintegratie zodat één elektronisch vervoersbewijs volstaat voor alle openbare vervoersmodi (De Lijn, MIVB, TEC, NMBS).
Voor de N-VA is - nu alle studiewerk achter de rug is en de eerste werken begonnen zijn – de verdere uitvoering van het Gewestelijk Expresnet de sleutel om de mobiliteitsproblemen van en naar de hoofdstad op te lossen.
Dit wordt gecombineerd met de inspanningen van De Lijn en andere investeringen van Vlaanderen in de capaciteit en het verkeersmanagement.
De stiptheid en de communicatie van de NMBS zijn meer dan ooit voor verbetering vatbaar.
De algemene tevredenheid van de pendelaars daalde de laatste jaren dan ook, en de gebruikers haalden daarbij vooral stiptheid en treinverbindingen, veiligheid en comfort aan als knelpunten.
De relatie tussen de resultaten van de NMBS en de overheidssubsidiëring moet sterker en duidelijker worden.
Een onafhankelijke auditor meet de voortgang op, gebruikersorganisaties worden betrokken.
Mobiliteit is voor de N-VA een basisbehoefte.
Het stakingsrecht is niet onbeperkt maar begrensd door het recht op arbeid en het recht op mobiliteit van anderen.
Er moet een plan opgemaakt worden om een minimale dienstverlening te voorzien, samen met De Lijn, TEC en MIVB.
Daarbij mag vanzelfsprekend de veiligheid van reiziger en werknemer niet in het gedrang komen.
Een goed sociaal klimaat en duidelijke procedures moeten er dan voor zorgen dat de reiziger niet gegijzeld wordt door stakingen.
Zowel voor de luchthaven van Zaventem als voor de regionale luchthavens is het cre ëren van een gelijk speelveld binnen Belgi ë van belang en dit zowel in de aanpak van geluid, de organisatie en financiering van de veiligheid, de beveiliging en de luchtverkeersleiding als in de toepassing van de sociale wetgeving.
De omzetting van Europese regelgeving mag geen aanleiding geven tot nieuwe obstakels voor een Vlaams luchthavenbeleid.
Recent werd Belgocontrol – het bedrijf dat instaat voor het beheer en de controle van het luchtverkeer – gekwalificeerd als het minst efficiënte bedrijf van alle bedrijven voor luchtverkeersleiding en –controle in Europa.
De Vlaamse regionale luchthavens mogen dan ook niet opgezadeld worden met de inefficiëntie en het gebrek aan transparantie van de kosten voor de luchtverkeersleidingsdiensten die Belgocontrol levert.
Inzake de ontwikkeling van de luchthaven in Zaventem pleiten we voor een gezond evenwicht tussen de economische ontwikkelingen van en rond de luchthaven en de leefbaarheid van de omgeving.
Dit beleid moet integraal door Vlaanderen worden aangestuurd.
Inzake het baangebruik en de nachtvluchten pleiten we voor een evenwichtige en billijke verdeling van de hinder, voldoende stille momenten, aandacht voor de bevolkingsdichtheid en een stabiel juridisch kader.
Momenteel ligt de vraag voor m.b.t. de uitbreiding van het aantal afhandelaars op de luchthaven, de diensten die instaan voor het laden en lossen van vliegtuigen (zowel bagage als vracht).
De N-VA wil dit vraagstuk bekijken in functie van de economische ontwikkeling, de effecten op de luchtvaartactiviteiten en de veiligheid op de luchthaven.
Het overhevelen en coherenter maken van de resterende bevoegdheden inzake mobiliteit, luchthavenbeleid en verkeersveiligheid moeten Vlaanderen en Wallonië in staat stellen om onze centrale ligging in Europa beter te benutten.
Belangrijke elementen zijn de verkeersfiscaliteit, de sensibilisering, de statistieken, de onteigeningsbevoegdheid, de veiligheidsnormering en de politionele bevoegdheden op de binnenvaart.
Minister van Justitie Stefaan De Clerck stelde bij zijn aanstelling vast dat er niets veranderd was in tien jaar tijd.
Voor ons is duidelijk waarom.
Vlamingen en Franstaligen verschillen fundamenteel van visie.
Denk maar aan de hervorming van het gerechtelijk landschap (o.a.<U+F020>de creatie van eenheidsrechtbanken) en het jeugdsanctierecht.
Recht en veiligheid zijn nochtans kerntaken van de overheid.
Justitie is een bedrijf in moeilijkheden.
De broodnodige hervorming van het gerechtelijk landschap, besproken tijdens het “Atomiumoverleg”, is een stille dood gestorven.
De N-VA stelde vast dat er zeker langs Franstalige zijde geen bereidheid bestond om te werken aan een grondige en fundamentele hervorming van justitie in het belang van de rechtzoekende.
Het vertrouwen van de burger in justitie is nochtans erg klein.
Justitie wordt gekenmerkt door een enorme gerechtelijke achterstand, een gevoel van straffeloosheid bij zowel burgers, politie politie als, helaas, bij criminelen.
Een gebrekkige informatisering, overdreven formalisme in het procesrecht, overvolle gevangenissen en stakingen bij het penitentiair personeel zijn dagelijkse symptomen.
Voor de N-VA blijft justitie een topprioriteit die alle mogelijke aandacht moet krijgen zodat de dienstverlening sneller, efficiënter en daadkrachtiger wordt.
De N-VA wil een rechtssysteem met een goede wetgevingskwaliteit,
een goede handhaving
en een goede rechtspleging.
Dat zijn de drie essentiële taken van justitie.
Om van justitie een goed geoliede machine te maken zijn vergaande hervormingen nodig.
De organisatie is verouderd, de informatisering loopt spaak, de gevangenissen zitten overvol en zijn oud …
Na jaren van immobilisme wordt het tijd dat de politiek haar nek durft uit te steken en de nodige beslissingen neemt.
Het wordt tijd dat de heilige huisjes worden afgebroken.
Die vraag gaat niet alleen uit van de burger maar ook (en vooral) van de magistratuur zelf.
Zoals in andere landen (Canada, Zwitserland, Duitsland, VS) moet het veiligheids- en justitiebeleid georganiseerd worden door de deelstaten.
Een eerste stap kan gezet worden door de aanstelling van een Vlaamse minister van Justitie waardoor Vlaanderen bevoegd wordt voor de vervolgingsprioriteiten.
De regering organiseert dan via een samenwerkingsakkoord de voortdurende zeggenschap van de deelstaten bij het bepalen van de vervolgingsprioriteiten van de misdrijven bepaald in de decreten in het kader van hun eigen bevoegdheden.
De N-VA is voorstander van de “eenheid van rechtsmacht” zodat de rechtzoekende via één toegangsdeur naar de rechtbank gaat en waarbij een echte meerwaarde wordt gerealiseerd door een filterfunctie en correcte doorverwijzing.
Binnen deze nieuwe ordening moet een duidelijke en logische bevoegdheidsverdeling tot stand komen door middel van de oprichting van eenheidsrechtbanken per gerechtelijk arrondissement waarin bestaande rechtbanken worden geïntegreerd.
Een uitzondering wordt gemaakt voor de vrederechter die in hoofdzaak een verzoenende rol speelt en die vooral op lokaal vlak erg actief is.
Sommige magistraten zijn overbelast, terwijl anderen te weinig om handen hebben.
Een werklastmeting is nodig, waarbij kan gewerkt worden met meer ambulante rechters om tijdelijke overbelasting in rechtbanken op te vangen.
De N-VA wil ijveren voor een betere administratieve omkadering van de magistraten.
Een verbetering van het statuut, zowel inhoudelijk als financieel, kan ertoe leiden dat de beste juristen zouden kiezen voor de magistratuur.
Managementtechnieken moeten hun weg vinden naar de parketten en rechtbanken, waarbij een korpschef een ‘manager’ moet worden.
Het aantal arrondissementen moet voor de N-VA verminderen van de huidige 27 naar 10.
Deze arrondissementen vallen dan samen met de provincies.
Dit is een belangrijke stap in de richting van een efficiënt georganiseerd gerecht.
Agenten uit de Vlaamse Rand mogen niet langer geconfronteerd worden met substituten van wacht die enkel aandacht hebben voor grootstedelijke criminaliteit en bovendien amper kunnen communiceren met agenten door een gebrekkige kennis van het Nederlands.
De splitsing van het gerechtelijk arrondissement B-H-V is noodzakelijk, zowel voor parket als voor rechtbank.
Naast een Franstalige rechtbank voor Franstalig Brussel wordt een Nederlandstalige rechtbank voor Nederlandstalig Brussel en Halle-Vilvoorde opgericht.
Justitie kreunt onder een overvloed aan adviesraden.
Het wordt tijd dat hierin gesnoeid wordt met het oog op een efficiënte en vereenvoudigde organisatie van de gerechtelijke wereld.
Door de bevoegdheid van de Raad van State te beperken tot normatieve of algemene besluiten zal de werklast gevoelig afnemen, waardoor de huidige achterstand er versneld kan weggewerkt worden.
De N-VA is voorstander van de versnelde invoering van de elektronische justitie (e-justice).
De informatisering is door een wanbeleid van de vorige regeringen naar de haaien geholpen.
Na kennisname van de argumenten van de partijen, is de rechter verplicht na te gaan of een minnelijke regeling tot stand kan komen via actieve bemiddeling tussen de partijen.
Bemiddeling moet zoveel mogelijk gestimuleerd worden.
De rechtbanken moeten via moderne communicatiemiddelen en instanties vlot bereikbaar zijn.
De balie, gerechtsdeurwaarders, rechtzoekenden en de griffie moeten elektronisch berichten kunnen uitwisselen.
Ook andere informatie moet vlot beschikbaar zijn langs elektronische weg.
De burger moet er zeker van zijn dat de samenleving op een billijke en correcte manier reageert op misdrijven.
Het kan niet de bedoeling zijn dat straffen van minder dan 3 jaar gevangenisstraf in de praktijk niet of nauwelijks worden uitgevoerd.
Op die manier creëert men een gevoel van straffeloosheid bij criminelen.
Bij de sanctie zijn zowel het bestraffende element als de re-integratie in de samenleving zeer belangrijk.
Daarom moet een ruim scala aan bestraffingmogelijkheden bestaan: naast de klassieke vrijheidsberoving en geldboete moeten de alternatieve straffen een ruime toepassing vinden.
Er moeten voldoende middelen worden vrijgemaakt om werkstraffen mogelijk te maken.
Daarnaast moet het huidige falende beleid inzake het gebruik van enkelbanden aangepakt worden, waar men geconfronteerd wordt met lange wachttijden en het uitblijven van de nodige investeringen.
De N-VA blijft voorstander van een volwaardig jeugdsanctierecht waarbij jongeren die een misdrijf hebben begaan daadwerkelijk gestraft worden met een opvang op maat én een recht van verdediging.
Bestraffen staat dus naast beschermen.
Minder strafrecht, meer administratieve sancties: vooral in het verkeer moeten de niet betwiste verkeersinbreuken, die geen schade of letsel hebben veroorzaakt, louter administratief afgehandeld worden, met een mogelijkheid tot beroep bij de rechtbanken voor wie de inbreuken betwist.
De N-VA pleit verder voor een performant snelrecht waarbij justitie in staat moet zijn om snel te reageren op criminaliteit.
Overdreven formalisme in de rechtspraak moet verhinderd worden.
Straffeloosheid wegens vormfouten of nietigheden kan alleen wanneer de fundamentele principes van de rechten van verdediging of de rechtstaat geschonden worden.
Het genaderecht van de Koning is een middeleeuwse praktijk die afgeschaft moet worden.
Het komt toe aan de strafuitvoeringsrechtbanken om gemotiveerd over een strafvermindering of –kwijtschelding te oordelen en niet aan de Koning die dat willekeurig en ongemotiveerd kan doen.
Er is een duidelijke nood aan nieuwe gevangenissen om de bestaande gevangenissen te ontlasten en het peperdure contract met de gevangenis van Tilburg zo snel mogelijk te kunnen ontbinden.
Een uitbreiding van de capaciteit is de enige constructieve oplossing voor dit probleem, naast een uitbreiding van het scala aan alternatieve bestraffingsmethoden en de uitwijzing van buitenlandse gevangenen naar hun land van herkomst.
40 % van de gedetineerden heeft een vreemde nationaliteit.
Er moet bij voorrang werk gemaakt worden van bilaterale akkoorden met landen waarvan veel burgers bij ons in de gevangenis zitten, met het oog op repatriëring van de gevangene.
In die akkoorden moet bepaald worden dat de veroordeelde geen toestemming moet geven om uitgewezen te worden en de straf in zijn geboorteland uit te zitten.
Geïnterneerden kunnen niet langer in gewone gevangenissen worden opgesloten.
Ze moeten een behandeling krijgen in functie van hun medische en psychologische situatie en dit in daartoe geschikte forensische instituten.
Geïnterneerden hebben immers nood aan een therapeutische behandeling, waarvan responsabilisering voor hun daden deel moet uitmaken.
Dergelijke behandeling ontbreekt in gewone gevangenissen en daar worden noch de geïnterneerde, noch de maatschappij beter van.
Exacte cijfers over recidive zijn niet beschikbaar.
Wat wel vaststaat is dat in ons land zeer veel veroordeelden na hun straf hervallen en terug het slechte pad opgaan.
Ten eerste moet er eindelijk werk gemaakt worden van het beloofde “recidivemeetsysteem” om duidelijkheid te scheppen.
Ten tweede moet voor elke gedetineerde een gedetailleerd reïntegratieplan opgesteld worden en moeten de reïntegratietrajecten aan de werkelijkheid worden getoetst.
Dit gebeurt nu te weinig.
Justitie lijkt het onderspit te moeten delven tegen de georganiseerde criminaliteit.
Misdrijven worden minder vaak aangegeven: “Het helpt toch niet”.
Bovendien blijft de ophelderingsgraad bedroevend laag.
Naar aanleiding van de onlusten in Brussel, werd de illusie gewekt dat door de invoering van nultolerantie en snelrecht meer delinquenten zullen gestraft worden.
Straffen van minder dan drie jaar worden echter niet uigevoerd, waardoor een gevoel van straffeloosheid heerst.
In onze hoofdstad moet een prioriteit worden gemaakt van de bestrijding van de onveiligheid.
Vooraleer de invoering van een nultolerantie kan renderen, dient immers eerst de straffeloosheid aangepakt te worden.
De straffeloosheid moet prioritair aangepakt worden, onder andere door veroordeelden hun straf ook daadwerkelijk te laten uitzitten.
De federale middelen voor de politiezones moeten evenwichtig verdeeld worden over de deelstaten.
Jaarlijks gaat er bijna 900 miljoen euro van de federale overheid naar de politiezones in België.
Amper 47 % daarvan gaat naar Vlaanderen.
De scheeftrekkingen in het verkeersveiligheidsfonds zijn dus maar het topje van de ijsberg.
De N-VA wil een norm voor politieaanwezigheid voor de echte politietaken op het gebied van veiligheid en ordehandhaving.
De N-VA eist ook concrete en afdwingbare doelstellingen inzake criminaliteitscijfers en de ophelderingsgraad.
De politie moet zich concentreren op haar kerntaken: de efficiënte bestrijding van de criminaliteit.
Dit houdt in dat ze ontlast wordt van administratieve formaliteiten.
In Vlaanderen is zowat iedereen het erover eens dat grotere en slagkrachtige politiezones samengesteld moeten worden.
Vooral in het Brussels Hoofdstedelijk Gewest, dat onderverdeeld is in zes politiezones, staan de grenzen van de zones een efficiënte misdaadbestrijding in de weg.
Toch werd op vraag van de PS de mogelijkheid gecreëerd om politiezones nog verder op te delen.
Vers geld voor Brussel moet gekoppeld worden aan een verregaande rationalisering van het bestuur, ook op dit punt.
De zes zones van het Brussels Hoofdstedelijk Gewest moeten samensmelten tot één politiezone.
In Vlaanderen worden de politiezones afgestemd op de resultaten van de verdere interne staatshervorming waar gestreefd wordt naar grotere bestuurskrachtige lokale overheden/gemeenten.
Met de politiehervorming werd de verplichte tweetaligheid voor alle agenten van de Brusselse politiezones ingevoerd.
De overgangsperiode daarvoor verstreek reeds in 2006.
Toch blijkt dat nog steeds slechts 51 % van het Franstalige politiepersoneel ook Nederlands kent.
Bij de Nederlandstalige personeelsleden ligt de tweetaligheid op 83,2 %, een enorm verschil.
Alle Brusselse politieagenten moeten tweetalig zijn zoals wettelijk is voorzien.
Nu reeds krijgt al wie tweetalig is een premie of financiële bonus, gewoon omdat men de wet naleeft ...
Dan verdient wie de wet niet toepast toch ook een malus of loonsinkorting?
Met een bonus-malussysteem willen we tweetaligheid blijven stimuleren met een premie, het gebrek aan tweetaligheid straffen we met minder loon.
Veiligheid is meer dan een goedwerkende politie en justitie.
Onveiligheid moet integraal en radicaal aangepakt worden.
Het vereist in eerste instantie het ‘hermodelleren’ van de samenleving.
Vandaar ons pleidooi voor een preventiebeleid op het vlak van onderwijs, werkgelegenheid, armoedebestrijding, huisvesting en inburgering.
Vandaar ook ons pleidooi voor burgerschap met rechten én plichten.
De N-VA wil dat de politieke rechten van lokale politieagenten gerespecteerd worden, en hun onverkiesbaarheid dus in bepaalde gevallen opgeheven wordt.
De N-VA wil dat lokale politieagenten mogen kandideren voor een lokaal of provinciaal politiek mandaat in een gemeente of provincie buiten de politiezone waar ze in principe hun opdracht vervullen.
Volgens de N-VA kan men niet tegelijkertijd gedogen én ontraden.
Men moet daarom inzetten op intensieve preventiecampagnes en sensibilisering.
De N-VA verzet zich uitdrukkelijk tegen een gedoogbeleid.
Drugs mogen niet gelegaliseerd worden.
De overheid moet steeds strafrechtelijk kunnen ingrijpen wanneer er sprake is van problematisch gebruik zodat de gebruiker en zijn omgeving op een efficiënte manier kunnen worden beschermd.
Het moet duidelijk zijn dat de behandeling van de verslaafde altijd prioritair is aan de vervolging.
De productie en handel in drugs moet wel stevig aangepakt worden.
Wij beseffen echter dat sommige softdrugs een hoge graad van sociale aanvaarding kennen.
Hier moet de overheid een duidelijk signaal geven door problematisch gebruik te begeleiden
en handel te bestraffen.
De recreatieve gebruiker vervolgen levert op zich echter niets op.
Iemand die op een problematische manier drugs gebruikt moet steeds eerst de kans krijgen behandeld te worden vooraleer men strafrechtelijk optreedt.
Het kan niet de bedoeling zijn een heksenjacht te organiseren op iedere softdruggebruiker,
maar het is belangrijk dat de grenzen duidelijk afgebakend zijn.
Sommige middelen hebben natuurlijk ook positieve eigenschappen die mensen kunnen helpen.
Het medische gebruik van bepaalde softdrugs moet men toelaten en ondersteunen.
Wetenschappers krijgen de mogelijkheid om legaal klinische studies uit te voeren met softdrugs, zoals cannabis, in de strijd tegen bepaalde (chronische) ziekten.
Het kan niet zijn dat beklaagden worden vrijgesproken omdat ze, ondanks bewezen feiten, niet voor de rechter kunnen verschijnen omdat er te weinig veiligheidsbeambten beschikbaar zijn voor hun transport.
De tegenwerking op federaal niveau van de opleiding secundair na secundair integrale veiligheid moet ophouden.
Deze 1-jarige studierichting geeft jongeren de kans om met een stevige basis en zelfs vrijstellingen te starten aan de opleiding tot brandweerman en inspecteur van politie om de slaagkansen te doen stijgen.
Penitentiair beambten hebben recht op een doorgedreven opleiding, naar analogie met de opleiding voor politieagenten.
Ze werken immers in een moeilijke en gespannen werkomgeving, waar opgeleid personeel geen overbodige luxe is.
Op die manier zullen ze beter gewapend zijn in geval van problematische situaties, wat de veiligheid binnen de gevangenismuren alleen maar kan bevorderen.
Dit hoofdstuk kan niet beginnen zonder een beschrijving van het barslecht beleid dat federaal werd gevoerd.
Nergens anders heeft deze regering zo gefaald.
Vooral sinds het hele beleid in Franstalige handen werd gegeven, werd een waar open grenzenbeleid gevoerd.
In juli 2009 werden de staatssecretarissen Wathelet en Courard immers bevoegd voor respectievelijk migratie en asiel en maatschappelijke integratie.
De regeringspartijen CD&V en Open Vld, gaven zo alle sleutels voor het migratiebeleid in handen van PS en cdH.
Kort daarna werd het rampzalige regularisatieakkoord gesloten, de start van een desastreus migratiebeleid dat haaks staat op wat de Vlamingen in 2007 al massaal afwezen.
Dat regularisatieakkoord bracht in de praktijk een collectieve regularisatiegolf op gang.
De criteria waren immers zo ruim, dat zowat alle aanvragers voor de regularisatie in aanmerking kwamen.
Ondertussen is nog steeds niet duidelijk hoeveel vreemdelingen op basis van deze maatregel precies geregulariseerd werden, maar het gaat om tienduizenden mensen.
In ruil voor deze soepele regularisatie, wilden de Vlaamse partijen strengere criteria voor gezinshereniging en naturalisatie.
Zover is het, door obstructie van de Franstalige partijen, echter nooit gekomen.
De opvangcentra voor asielzoekers zitten al meer dan een jaar overvol.
Meer dan 1.200 mensen werden in hotels ondergebracht.
Anderen stapten naar de rechtbank en kregen enorme dwangsommen toegewezen doordat de federale regering faalde.
Tot slot werd ook geprobeerd om door een wel zeer onevenwichtig spreidingsplan de grote meerderheid van asielzoekers bij Vlaamse OCMW ’s onder te brengen.
Het opengrenzenbeleid, de opvang van asielzoekers in hotels, de toewijzing van dwangsommen en de betaling van financi ële steun en een gebrekkig uitwijzingsbeleid hebben een enorm aanzuigeffect gecreëerd voor vreemdelingen in de landen van herkomst.
Dat aanzuigeffect blijkt duidelijk uit het aantal asielaanvragen, dat met meer dan 50 % gestegen is.
Ondanks de migratiestop komen door volgmigratie jaarlijks duizenden vreemdelingen het land binnen.
Een zeer soepele nationaliteitswetgeving maakt dat velen onder hen al na enkele jaren Belg kunnen worden.
Daartegenover staat een krampachtige houding ten aanzien van arbeidsmigratie.
In die omstandigheden is het onmogelijk voor de Vlaamse regering om werk te maken van een gemeenschapsvormend project waarbij nieuwkomers via inburgeringstrajecten volwaardig deel kunnen uitmaken van onze samenleving.
Migratie kan een positief gegeven zijn voor een samenleving wanneer er een goed beleid rond gevoerd wordt.
Bovendien is het recht op asiel omwille van politieke redenen (vervolging, oorlogsgebieden) ons dierbaar.
Het blijft echter dweilen met de kraan open als België een slecht beleid blijft voeren.
Hierdoor verdwijnt het draagvlak voor positieve migratie – die van alle tijden is –
en worden we in onze steden met tal van samenlevingsproblemen geconfronteerd.
Vlaanderen is bevoegd voor het inburgeringsbeleid, maar niet voor het migratiebeleid.
Vlaanderen werkt een onthaalbeleid uit, maar heeft geen vinger in de pap over wie zich hier mag vestigen.
Het is en blijft lastig dansen op één been in het migratiedebat.
De N-VA wil nochtans vorm geven aan een beleid dat migranten kansen geeft en dat een positief verhaal schrijft waarin migratie ombuigt in meer Vlaamse welvaart.
Wie wil werken en actief participeren aan onze samenleving levert een bijdrage tot een sterker Vlaanderen.
Maar we botsen op het Belgische non-beleid dat nog steeds ongecontroleerde migratiestromen op ons laat afkomen.
Al bijna twee decennia klaagt de Vlaamse kiezer dit aan.
Al twintig jaar wordt zijn signaal genegeerd en zoekt hij ten einde raad zijn heil in een discours dat geen zoden aan de dijk zette.
De N-VA pleit voor een rechtvaardig migratiebeleid met snelle en duidelijke procedures, waarvan de uitkomst door iedereen aanvaard wordt.
Misbruiken zoals meervoudige asielaanvragen of manifest ongegronde regularisatieaanvragen moeten tegengegaan worden.
Fraude met documenten wordt gestraft met een onmiddellijke afwijzing van de aanvraag.
Door een duidelijk migratie- en opvangbeleid en een kordaat terugkeerbeleid moet het bestaande aanzuigeffect op vreemdelingen in de landen van herkomst teruggedrongen worden.
De N-VA heeft geen koudwatervrees en heeft het inburgeringsbeleid op de kaart gezet.
Het is essentieel dat alle migranten zo snel mogelijk inburgeren.
Kennis van het Nederlands en van onze samenleving met alle rechten en plichten die eraan verbonden zijn: dat zijn de elementen waartoe een inburgeringsbeleid moet leiden.
De overheid moet zelf de verantwoordelijkheid opnemen voor de opvang van asielzoekers, en mag deze niet doorschuiven naar de lokale besturen.
Enkel bij wijze van overgangsmaatregel kunnen asielzoekers op basis van een evenwichtig spreidingsplan aan de gemeenten worden toegewezen, met het oog op materiële ondersteuning.
In geen geval kan nog financiële steun worden verleend.
Concreet vindt de N-VA dat het volgende moet veranderen: Meervoudige asielaanvragen moeten verder afgeremd worden door een snelle afwijzing van duidelijk ongegronde aanvragen.
Asielzoekers moeten hun verblijfsvergunning kunnen verliezen wanneer in de eerste vijf jaar van hun verblijf blijkt dat de omstandigheden in het thuisland, die aan de basis liggen van de erkenning als vluchteling, voldoende verbeterd zijn.
Het recht op opvang moet beperkt blijven tot asielzoekers die nog in een procedure zitten.
Na een definitieve beslissing houdt het recht op opvang op.
Gecombineerd met een snelle asielprocedure, ontstaat zo een betere doorstroming in de opvangcentra.
Slechts als tijdelijke overgangsmaatregel kunnen nog asielzoekers naar de OCMW ’s worden doorgestuurd met het oog op materiële hulp.
Dit gebeurt op basis van een evenwichtig spreidingsplan.
Financiële hulpverlening aan asielzoekers moet definitief afgeschaft worden.
In alle gevallen kan enkel materiële steun gegeven worden.
Vreemdelingen kunnen enkel nog in zeer uitzonderlijke gevallen geregulariseerd worden.
Wie geen beroep kan doen op asiel, subsidiaire bescherming of volgmigratie, heeft immers geen recht op verblijf.
Doordat illegaal verblijf gedoogd wordt, is het in sommige gevallen echter niet meer aangewezen vreemdelingen uit te wijzen.
Goed werkende procedures voor legale migratie en een kordaat uitwijzingsbeleid moeten regularisatie in de toekomst overbodig maken.
Concreet vindt de N-VA dat het volgende moet veranderen: Regularisatie is een individuele toegeving aan iemand die hier illegaal is om toch een verblijfsrecht te verkrijgen.
Deze maatregel kan dan ook slechts in uitzonderlijke gevallen en onder strikte voorwaarden worden toegepast.
Taalkennis en inburgering staan hier voorop.
Wie veroordeeld is voor ernstige feiten komt niet meer in aanmerking.
Vreemdelingen die nooit een legaal verblijf aangevraagd hebben ( ‘illegale illegalen’) kunnen niet geregulariseerd worden.
Vreemdelingen die bij hun regularisatieaanvraag gebruik maken van valse of vervalste documenten, kunnen niet meer in aanmerking komen voor regularisatie.
Om misbruiken bij medische regularisaties te voorkomen, moeten de aanvragers reeds bij het begin van de procedure door een arts van de Dienst Vreemdelingenzaken onderzocht worden.
Kennelijk ongegronde aanvragen worden meteen afgewezen.
Voor uitgeprocedeerde asielzoekers en andere illegalen wordt er de voorkeur aan gegeven om een vrijwillig vertrek te stimuleren.
Daarbij moet voldoende aandacht uitgaan naar de herintegratie in het land van herkomst.
Met deze landen zullen nieuwe afspraken moeten worden gemaakt.
Indien nodig moet echter overgegaan worden tot een gedwongen terugkeer.
Het geven van een ‘bevel om het grondgebied te verlaten’ aan vreemdelingen mist nu duidelijk zijn doel.
Afgewezen asielzoekers en illegalen moeten in afwachting van hun spoedige repatriëring ondergebracht worden in gesloten centra.
Het verblijf in deze centra dient met het oog op het algemeen welzijn van de vreemdeling zo kort mogelijk te zijn.
Enkel voor gezinnen met minderjarige kinderen kan verder gezocht worden naar alternatieve verblijfsmogelijkheden, indien er geen risico op ontsnapping is.
Volgmigratie is een structureel migratiekanaal geworden.
Zonder afbreuk te doen aan het recht op eerbiediging van het gezinsleven moeten er maatregelen genomen worden om gezinshereniging en gezinsvorming af te remmen.
Dat moet onder andere gebeuren door de criteria voor volgmigratie strenger te maken.
Misbruiken onder de vorm van schijnhuwelijken of –samenwoningen moeten streng aangepakt worden.
Concreet vindt de N-VA dat het volgende moet veranderen: Er moeten strengere voorwaarden gesteld worden aan gezinshereniging, bv. wat betreft de leeftijdsgrens.
Indien nodig moet op Europees niveau gepleit worden voor een aanpassing van de betreffende richtlijn om dit mogelijk te maken.
Idealiter geldt gezinshereniging enkel voor het kerngezin: de partner en de minderjarige kinderen.
Gezinsherenigers moeten over voldoende inkomsten beschikken om het gezin te onderhouden, zonder een beroep te moeten doen op bijstand.
De bestaande huisvestings- en andere voorwaarden dienen onverkort gehandhaafd te worden.
De bilaterale akkoorden die inzake gezinshereniging privileges geven aan onderdanen van bepaalde landen zoals Marokko en Turkije moeten opgezegd worden.
Gezinsherenigers moeten vooraf in het land van herkomst een inburgeringscursus volgen die aangeboden wordt door de gemeenschap waarin ze zich zullen vestigen.
Zonder bewijs hiervan kunnen ze niet toegelaten worden tot het grondgebied.
Een ontradingscampagne moet wijzen op de risico ’s van het zoeken naar een partner in het land van herkomst.
De cascade van gezinsherenigingen moet verboden worden.
Een strengere controle met meer mogelijkheden voor de betrokken ambtenaren en een langere controleperiode moet misbruiken inzake volgmigratie aan het licht brengen.
Schijnhuwelijken en schijnsamenwonen moeten op dezelfde wijze gecontroleerd en gestraft worden.
Er moeten strengere straffen gezet worden op misbruiken inzake volgmigratie.
Een schijnhuwelijk afsluiten tegen betaling bijvoorbeeld zal daardoor minder aantrekkelijk worden.
Een georganiseerd systeem van vraaggerichte economische migratie moet het mogelijk maken om hardnekkige knelpuntvacatures op onze arbeidsmarkt in te vullen en onze economie de nodige extra zuurstof te geven.
Dit mag echter de doelstellingen van een Vlaams activeringsbeleid niet ondermijnen.
De N-VA is overtuigd van de meerwaarde van een gecontroleerde economische immigratie voor onze samenleving.
Idealiter wordt het beleidskader hiervoor uitgebouwd op Europees niveau.
Concreet vindt de N-VA dat het volgende moet veranderen: Voor de invulling van knelpuntvacatures moet eerst gezorgd worden voor een sterk Vlaams activeringsbeleid.
Wanneer echter noch in Vlaanderen, noch in de rest van de EU een geschikte kandidaat kan gevonden worden voor een concrete betrekking, moet het mogelijk zijn om op eenvoudige wijze een werknemer van buiten de EU aan te trekken.
Conform het ‘beginsel van communautaire preferentie’ dient men echter steeds eerst in de lidstaten van de EU te zoeken.
Economische migratie heeft in principe een tijdelijk karakter.
De migrant wordt tewerkgesteld met verlengbare contracten van één jaar.
Ook de verblijfsvergunning wordt jaarlijks verlengd.
Pas wanneer een migrant na een ononderbroken periode van vijf jaar nog steeds verzekerd is van tewerkstelling en als hij ingeburgerd is, krijgt hij een permanente verblijfsvergunning.
Ook zelfstandige ondernemers, die bereid zijn te investeren in onze economie en die de lokale werkgelegenheid bevorderen, moeten eenvoudig ons land binnenraken.
Als voorwaarde voor een verblijfsvergunning, moeten de kandidaten zich er onder andere toe verbinden een realistisch bedrijfsplan voor te leggen, een bepaald startkapitaal te investeren in hun onderneming en een aantal lokale werknemers in dienst te nemen.
De N-VA wil de snel-Belgwet afschaffen
en tegelijk de hele nationaliteitswetgeving duidelijker maken.
Vreemdelingen die de nationaliteit willen aanvragen moeten hier minstens vijf jaar wonen en de taal spreken van het taalgebied waarin ze wonen.
Concreet vindt de N-VA dat het volgende moet veranderen: Voor elke vorm van nationaliteitsverwerving door volwassenen moet de betrokken vreemdeling minstens vijf jaar ononderbroken op het grondgebied verblijven en bewijzen de taal te spreken van het taalgebied waarin hij of zij woont.
Nationaliteitsverwerving kan enkel nog voor mensen die hier een effectief verblijfsrecht voor onbepaalde duur verworven hebben.
Aanvragen vanuit het buitenland worden niet meer toegelaten.
Op dit moment zijn er meer dan 20 manieren om de Belgische nationaliteit te verwerven of toegekend te krijgen.
Een drastische vereenvoudiging van de nationaliteitswetgeving dringt zich op.
De snel-Belgwet wordt afgeschaft.
Om voor naturalisatie in aanmerking te komen, moeten vreemdelingen minstens vijf jaar legaal in het land verblijven en hun integratie kunnen aantonen.
De naturalisatie moet onderzocht en toegekend worden door een administratieve commissie in plaats van door het parlement.
Hiervoor is een wijziging van de Grondwet vereist.
De voorwaarden om de Belgische nationaliteit te verwerven kunnen nooit soepeler zijn dan die om een verblijfsrecht te bekomen.
In 2007 hadden we de kans moeten nemen om orde op zaken te stellen na acht jaar paars beleid.
De gunstige economische omstandigheden werden toen niet aangegrepen om de staatsschuld verder af te bouwen en zorgvuldig om te springen metoverheidsbestedingen.
Erger nog, onder Paars werd opnieuw een structureelbegrotingstekort opgebouwd dat jarenlang werd weggemoffeld door eenmaligemaatregelen en allerlei handige begrotingstrucs.
Daardoor ging kostbare tijd verloren.
Intussen werden we geconfronteerd met een ernstige financieel-economische crisis.
Voor 2010 verwacht de Nationale Bank thans een globaal begrotingstekort van meer dan 18 miljard euro (5,4 % BBP).
Dat was ook vorig jaar al het geval.
Het aandeel van de federale overheid en de sociale zekerheid in dit globale tekort bedraagt ongeveer 85 %.
Het is dan ook opvallend dat in de publieke opinie sterk wordt gefocust op de begrotingsnormering voor het geheel van gewesten en gemeenschappen, maar minder op dit van de federale overheid.
De recente toename van het begrotingstekort valt in grote mate te verklaren door detegenvallende economische omstandigheden.
Maar er is meer aan de hand.
Volgens deHoge Raad van Financi ën heeft de verslechtering van met name de federale publiekefinanciën in de periode 2004-2009 in belangrijke mate een structureel karakter.
De structurele stijging van de gezondheidsuitgaven is daarbij een belangrijke factor.
Die stegen in 2009 met bijna 8 % in reële termen!
Deze regering heeft niets gedaan om dat structurele begrotingstekort weg te werken.
Vandaag probeert ze zelfs te doen alsof het er niet is en het allemaal de schuld van de financiële crisis is.
Vaak wordt gesteld dat extra overdrachten aan gemeenschappen en gewesten de federale begroting in woelig vaarwater deden belanden.
De cijfers ontkrachten deze stelling.
Sinds 2002 gaat de toename van de overdrachten vanuit de federale begroting vooral naar de sociale zekerheid (+ 1,4 % BBP), eerder dan naar de gemeenschappen en gewesten (+ 0,4 % BBP).
Het was de verantwoordelijkheid van de federale overheid om de sociale zekerheidsuitgaven beheersbaar te houden.
Als er niet structureel ingegrepen wordt, daalt het begrotingstekort na 2011 niet automatisch.
Zelfs niet als de economie heropleeft.
Integendeel het tekort neemt bij ongewijzigd beleid nog wat toe.
Extra uitgaven ten gevolge van de vergrijzing komen immers de volgende jaren op ons af.
Dat is een belangrijke en reeds lang bekende uitdaging waarvoor de vorige federale regeringen geen voorbereidingen getroffen hebben.
De rentemeevallers in de voorbije jaren werden systematisch opgesoupeerd in plaats van ze te bestemmen voor het Zilverfonds zoals oorspronkelijk voorzien.
Bovendien zullen te verwachten oplopende rentelasten ons binnenkort opnieuw parten beginnen spelen.
Als we een schuldexplosie en de daaraan gekoppelde rentesneeuwbal willen vermijden, zijn aanzienlijke ingrepen vereist.
Het is hallucinant om vast te stellen hoe diezelfde Paarse partijen vandaag met geen woord meer reppen over hun Zilverfonds, alsof het nooit bestaan heeft...
Door deze structurele ontsporing van de publieke financiën beantwoorden we ook niet meer aan de begrotingsverplichtingen vervat in het Europese Stabiliteits- en Groeipad.
Dit bepaalt dat een tijdelijk tekort van meer dan 3 % van het BNP slechts toegestaan is als het beperkt is en toe te wijzen aan uitzonderlijke en tijdelijke omstandigheden.
De Europese Commissie legt ons als gevolg van die ontsporing een globaal begrotingstekort op van maximaal 3 % van het BBP tegen 2012 in plaats van 2013.
Die tussentijdse doelstelling moet gerealiseerd worden.
De N-VA wil tegen 2015 een structureel begrotingsevenwicht realiseren voor de globale overheid.
Dat impliceert een jaarlijkse bijkomende begrotingsinspanning van ongeveer 3,5 miljard euro.
Deze uitdaging is nooit gezien.
Met de verkoop en wederhuur van gebouwen, overnames van pensioenfondsen of de verkoop van nucleaire monopolies foppen we onszelf en de generaties na ons.
Enkel een geloofwaardig engagement om via een orthodox meerjarig begrotingsprogramma de staatshuishouding eindelijk op orde te brengen, kan de bevolking vertrouwen en perspectief bieden.
De uit de hand gelopen groei van de primaire uitgaven op federaal niveau moet ingetoomd worden.
Eventuele conjuncturele meevallers de volgende jaren zullen geen aanleiding geven tot een tijdelijke afzwakking van de sanering: we houden een trendmatig structureel begrotingsbeleid aan.
De sanering van de publieke financiën is noodzakelijk, maar moet weldoordacht plaats vinden.
Het draagvlak voor groeikracht van onze economie moet gevrijwaard blijven.
De weg naar dit structureel evenwicht loopt voor de N-VA niet langs hogere belastingen; de middenklasse kreunt nu al onder de hoogste belastingdruk ter wereld.
Het evenwicht moet net als in Vlaanderen bereikt worden door efficiëntiewinsten te maken in de administratie en de beheersinstellingen van de sociale zekerheid.
Bovendien moet men stoppen de groei van de uitgaven in de ziekteverzekering te stimuleren met een opgelegde groeinorm.
Zo hervormen we de subsidiemechanismen in de gezondheidszorg en de sociale zekerheid, zodat ze een zuinig beheer stimuleren.
Zo moet de federale overheid ook stoppen met allerlei uitgaven te financieren die tot de bevoegdheden van de gemeenschappen en gewesten behoren.
We denken hierbij onder meer aan het grootstedenbeleid.
Om de financiering van ons sociaal stelsel blijvend te verzekeren, is een offensief, welvaartscreërend beleid nodig.
Wie nu louter verdedigend speelt, verliest de ruimte om de herverdelende functie van onze fiscaliteit te behouden.
De last van de vergrijzing zal dan niet langer te dragen zijn en de saneringen zullen iedereen – ook de sociaalzwakkeren – treffen.
Dit scenario moet voorkomen worden!
De vennootschapsbelasting wordt daarom een bevoegdheid van de deelstaten.
Door het gebrek aan fiscale hefbomen moeten de deelstaten met één hand op de rug gebonden concurreren met buitenlandse regio’s.
Dat is niet logisch, te meer daar de deelstaten reeds sinds het begin van de jaren tachtig bevoegd zijn voor het economisch ondersteuningsbeleid.
Dat kunnen ze tot op heden enkel vorm trachten te geven via een arsenaal van subsidies met dito administratieve rompslomp.
De N-VA pleit voor een drastische vereenvoudiging van het economisch instrumentarium door allerleisubsidiestelsels te vervangen door een lineaire verlaging van het tarief.
De volledige economische autonomie rechtvaardigt dat de deelstaten zelf de tarieven van de vennootschapsbelasting kunnen bepalen.
Door de regionalisering van de vennootschapsbelasting zullen onze bedrijven kunnen genieten van een verlaging van het nominale tarief dat in België nog steeds op 34 % ligt wat internationaal zeer hoog is.
Een verlaging van het nominale tarief is de topprioriteit om ons als investeringsland opnieuw aantrekkelijk te maken en een duidelijk signaal te geven aan de buitenwereld.
Om de gelijke fiscale behandeling tussen het aantrekken van bankleningen (vreemd vermogen) en risicokapitaal (eigen vermogen) te verzekeren, is het zinvol om het instrument van de notionele intrestaftrek te behouden.
De N-VA vraagt wel om een objectieve doorlichting van de toepassing van dit instrument om zo de perverse effecten uit het systeem te halen.
Fiscale concurrentie tussen de deelstaten beschouwen we niet als een bedreiging.
We willen een offensief economisch beleid voeren waarbij we mikken op nieuwe investeringen in een globaliserende economie.
Zowel Vlaanderen als Wallonië kunnen hiervan profiteren.
De deelstaten worden ook zelf verantwoordelijk voor het tarief, de belastbare basis en de vrijstellingen voor de personenbelastingen.
De deelstaten worden dan verantwoordelijk voor de volledige personenbelasting en keren vervolgens een dotatie uit aan het confederale niveau voor de financiering van de confederale bevoegdheden.
Zij verzorgen daarvan ook de administratieve afhandelingsprocedure.
We maken komaf met het chequeboekfederalisme en leggen de verantwoordelijkheid voor de ontvangsten en de uitgaven in dezelfde hand.
Zo verhogen we het budgettaire verantwoordelijkheidsgevoel van de deelstaten: voortaan moeten ze zelf aan de kiezer verantwoorden welke uitgaven de hoogte van de belastingen rechtvaardigen.
Met deze bevoegdheid kunnen we de torenhoge lasten op arbeid aanpakken.
Zo moeten we meer mensen aan het werk krijgen
en belonen we wie harder wil werken.
Tegelijkertijd verbreden we de belastingschalen zodat slechts een minderheid van werknemers onderworpen wordt aan het verlaagde toptarief van 50 %.
Vandaag vallen zelfs mensen die minder dan het gemiddelde inkomen hebben in dat toptarief.
Dit moet stoppen!
De verlaging van de tarieven in de personenbelasting willen we compenseren door een verbreding van de belastbare grondslag.
De structurele vrijstellingen in de personenbelasting en de belastingsverminderingen vertegenwoordigen een aanzienlijke gederfde opbrengst.
Heel wat van deze aftrekken zijn ontstaan door politiek gelobby ten voordele van particuliere belangen.
Ze hebben het fiscaal stelsel ook veel ingewikkelder gemaakt dan in andere landen.
We gaan geen tabula rasa maken maar deze aftrekken wel rationeel evalueren op hun economische en sociale doeltreffendheid.
We zetten daarbij ook in op een drastische administratieve vereenvoudiging van de belangrijkste belastingen: de personenbelasting, de socialezekerheidsbijdragen, de vennootschapsbelasting en de BTW.
We zetten dus in op een groeibevorderende hervorming van ons fiscaal stelsel,
waarbij we ook oog blijven hebben voor sociale rechtvaardigheid.
Dat impliceert in algemene termen dat we de globale belastingdruk (in % BBP) niet verhogen en, als de economische groei meezit, zullen verlagen.
We verplaatsen de belastingmix ook van belastingen op arbeid en ondernemen, naar indirecte en groene belastingen om onze welvaartscreatie structureel te ondersteunen.
Daarbij zetten we ook telkens in op een vereenvoudiging,
een verlaging van tarieven
en, waar opportuun, een verbreding van de grondslag door bestaande aftrekposten kritisch te bevragen.
De automatische koppeling die er dit moment in een aantal sectoren is tussen belastbaar inkomen en de bijdrage die moet betaald worden, waarbij er groepen zijn die zo goed als niets moeten betalen, willen we op meer rationele gronden bekijken.
Vandaag verliezen de burgers en de ondernemingen te veel tijd met het vervullen van allerlei administratieve formaliteiten in dit verband.
Steeds vaker wordt deze klus uitbesteed omdat de fiscale regelgeving gewoon niet meer te vatten is voor de meeste mensen.
Veel tijd besteden aan het vervullen van fiscale plichtplegingen, laat staan er zwaar voor moeten betalen, vindt de N-VA zowel vanuit sociaal als vanuit welvaartsoogpunt onverantwoord.
We willen dat burgers en ondernemers die tijd opnieuw veel meer kunnen besteden aan zinvolle activiteiten.
Het ministerie van Financiën is verworden tot een van de grootste puinhopen van de federale administratie.
De gevolgen zijn nauwelijks te overzien: de fiscale regelgeving is een onoverzichtelijk kluwen geworden, de 30 000 ambtenaren van Financiën hebben alle motivatie en jobtevredenheid verloren, en het gevoel van fiscale rechtvaardigheid is bij burgers en bedrijven totaal verdwenen.
Dat kan ook niet anders.
Uit cijfers van Reynders zelf blijkt dat de 58 % Vlaamse ondernemingen 70 % van debelastingcontroles over de vloer krijgen.
Voor de 56 % Vlaamse belastingplichtigen is dit zelfs meer dan 70 %.
In Gent is er één kans op tien dat een vennootschap wordt gecontroleerd, in Namen is die kans één op 50.
Een gelijke toepassing van de regels is ook hier dus niet evident.
Daarom moet Vlaanderen na overdracht van de fiscale bevoegdheden de volgende maatregelen nemen: Een grondige en doordachte vereenvoudiging van de fiscale regelgeving; fiscale regels moeten duidelijk zijn voor iedereen, niet enkel voor specialisten.
Het is noodzakelijk dat deze administratie - die 49 % van alle centrale ambtenaren telt - in kleinere daadkrachtiger entiteiten wordt opgedeeld die via beheerscontracten verregaand geresponsabiliseerd worden.
Een bindend stappenplan moet zorgen voor een gelijke kans op controle van elke onderneming of particulier.
De N-VA vraagt ook dat er wordt teruggekeerd naar objectieve bevorderingsprocedures; de hoogste ambtenaar moet de meest bekwame ambtenaar zijn.
In de tien vorige hoofdstukken kozen we voor de inhoud.
Wat willen we doen met de sociaaleconomische hefbomen en andere bevoegdheden die naar Vlaanderen en Wallonië overgeheveld worden?
Hoe kunnen we beter worden van een nieuwe confederale structuur en waarom kunnen die nieuwe structuren wél werken?
We brengen in dit afsluitend hoofdstuk alle elementen samen in een blauwdruk voor een confederaal model dat zichtbaar gestalte geeft aan de Copernicaanse omwenteling.
Die omwenteling moet de zaken in dit land omdraaien en de deelstaten alle bevoegdheden geven die relevant zijn om de grote uitdagingen van onze tijd doeltreffend aan te pakken.
Zo voegen we de daad bij het woord.
Vlaanderen moet de bevoegdheid krijgen zichzelf te vertegenwoordigen aan de Europese tafel voor zijn eigen bevoegdheden.
In een wereld waar sociale partners,NGO ’s, steden en lobbyisten zichzelf zo organiseren dat ze de verschillende politieke bestuursniveaus kunnen bespelen, is het niet meer dan logisch dat Vlaanderen enWallonië zich kunnen laten gelden op het Europees niveau.
De N-VA pleit voor een confederale coördinatiestructuur voor de overgebleven bevoegdheden
en een split vote voor de bevoegdheden van de deelstaten.
De N-VA heeft een duidelijke visie op de manier waarop Vlaanderen de wereldtegemoet moet treden.
De Europese Unie is de belangrijkste nieuwe factor binnen de verschillende bestuurslagen.
Wat Europa beslist, heeft effect op alle beleidsdomeinen, ook die van de deelstaten.
Bovendien kenmerkt het huidig Belgisch federalisme zich door de bevoegdheid van de deelstaten om een buitenlands (Europees) beleid te voeren voor de eigen bevoegdheden.
Dit unieke kenmerk vormt een bijkomendeconcrete aanleiding om af te stappen van de huidige complexe coördinatiestructuren die er vaak toe leiden dat er op Europees vlak geen standpunten worden ingenomen die rekening houden met onze belangen.
De N-VA vraagt dat alle sociaaleconomische hefbomen en instrumenten in handen komen van de deelstaten.
De keuze van de N-VA om vanuit de deelstaten de noodzakelijke sociaaleconomische hervormingen door te voeren, is een keuze voor de toekomst van Vlaanderen én Wallonië.
We vertrekken van de economische ambities die beide deelstaten voor zichzelf hebben uitgetekend.
Dit is de eerste keuze die we moeten durven maken in een toekomstgericht industrieel en economisch beleid.
Een keuze die we in het verleden samen resoluut hebben durven nemen.
De economische decentralisatie van België in de jaren zestig van de vorige eeuw heeft Vlaanderen een reeks economische succesverhalen opgeleverd.
Ook Wallonië stond toen op de barricade voor meer economisch zelfbestuur.
Die oefening moeten we dus vandaag durven herhalen door de deelstaten uit te rusten met alle noodzakelijke sociaaleconomische hefbomen.
Absolute prioriteit in beide economische plannen (Vlaanderen in actie en Marshallplan 2.<U+F020>Vert) is de verhoging van de tewerkstelling.
Met de huidige economische groeicijfers lopen we immers het risico collectief te verarmen.
De inzet is dus duidelijk: het vrijwaren van de toekomst van de sociale zekerheid
en de financiering van de vergrijzing.
Zo moeten we komen tot een confederale formule voor nieuwe afspraken: M³=E³ of Meer Met Minder.
Zo komen we tot een Efficiënt EN Effectief bestuur voor burgers en ondernemingen.
Dat is essentieel om onze voorstellen sneller door te voeren
en om de kosten van het overheidsapparaat te drukken door ruimte te creëren voor de noodzakelijke verlaging van de fiscale en parafiscale druk op arbeid.
Daarom is het van prioritair belang alle sociaaleconomische hefbomen in handen van de deelstaten te leggen.
Zo krijgen Vlaanderen en Wallonië volop de kans om desgevallend een totaal ander beleid te voeren, conform hun eigen inzichten en conform de wil van hun eigen kiezers.
Een versnippering van bevoegdheden over diverse beleidsniveaus leidt tot ondoelmatigheid en inefficiëntie.
Dit is zeker het geval voor alle sociaaleconomische hefbomen.
Door de versnippering is er ook geen duidelijke toewijzing van verantwoordelijkheden.
De N-VA wil een klantgerichte overheid die met burgers en ondernemingen bezig is, niet met zichzelf.
Met coherente en transparante afspraken in een confederaal model bereiken we dit.
Aansluitend moeten de resterende economische beleidsinstrumenten op federaal niveau (Participatiefonds, spoor- en energiebeleid, wetenschapsbeleid, …) overgedragen worden aan de deelstaten.
Tot slot zal ook het sociaal overleg zich moeten aanpassen aan de nieuwe confederale realiteit.
De visies over thema ’s die deel uitmaken van het sociaal overleg verschillen trouwens erg grondig tussen de deelstaten.
Het is dan ook makkelijker om voortgang te boeken in de sociale dialoog langs Vlaamse zijde dan via het huidig federaal overleg.
Dat laatste houdt bovendien weinig of geen rekening met de regionale verschillen, onder andere inzake arbeidsproductiviteit.
De N-VA is voorstander van een overheveling van alle takken van de sociale zekerheid en de sociale bijstand inclusief de financiering, de uitgaven, het beheer en de controle ervan.
De financiering van onze sociale zekerheid komt onder druk te staan.
We betalen hoge belastingen maar krijgen er lage pensioenen voor terug.
Van onze gezondheidsfactuur betalen we meer en meer uit eigen zak.
Vlaanderen sprong al in de bres met een zorgverzekering.
Onder impuls van de N-VA zal deze Vlaamse regering de sociale bescherming verder uitbreiden tot de gezinslasten (aanvullende kinderbijslag) en de gezondheidszorg (Vlaamse hospitalisatieverzekering).
De N-VA pleit niet voor het stopzetten van de solidariteit.
Als die op een transparante en efficiënte manier kan georganiseerd worden, dan blijven wij die solidariteit verdedigen.
Maar we moeten dit ook nog financieel kunnen blijven opbrengen en dat houdt in dat we meer welvaart moeten creëren.
Met de huidige structuren denderen we samen echter achteruit.
Ook de sociale zekerheid moet worden hervormd zodat enerzijds beleidsvoerders verantwoordelijk worden gemaakt voor hun keuzes
en anderzijds mensen verantwoordelijkheid opnemen om het systeem mee te helpen ondersteunen.
We introduceren dus een cultuur van verantwoordelijkheid op het niveau van enerzijds de deelstaten en hun politiek verkozenen
en anderzijds van het individu waarbij we een beter evenwicht tussen rechten en plichten trachten te bereiken.
Financiële responsabilisering is dus naast een veel sterkere activering dringend nodig.
Om dat te bewerkstelligen moeten de deelstaten de volledige bevoegdheid krijgen over de sociale zekerheid.
De N-VA wil de sociale zekerheid hervormen om ze te bewaren voor de toekomst.
De N-VA wil de sociale zekerheid hervormen om de solidariteit te bewaren.
Ook met het zuiden van het land.
In een economische en monetaire unie moeten welvaartsverschillen binnen de perken blijven.
Dat bereiken we in de eerste plaats door een versterking van de economische dynamiek in Wallonië.
De bestaande transfermechanismen moeten hervormd worden zodat we Wallonië in staat stellen een economische inhaalbeweging te maken.
Maak dus komaf met transfers die het tegenovergestelde effect hebben op tewerkstelling en economische groei, begin met solidariteit die Walloni ë opnieuw doet geloven in zichzelf.
Daar kunnen we allebei beter van worden.
We willen niet dat onze kinderen en kleinkinderen de factuur moeten betalen voor het desastreuze wanbeleid dat vandaag wordt gevoerd, in het bijzonder door het totale gebrek aan een strikt begrotingsbeleid op federaal vlak.
Het is niet zo dat de huidige financieringswet aan de basis ligt van dit deficit en er te veel geld is doorgesluisd naar de deelstaten.
De dotaties voor de gewesten en gemeenschappen groeien immers volgens hetzelfde ritme als de globale inkomsten van de federale overheid.
Daaraan morrelen biedt dus geen oplossing ten gronde.
Het probleem ligt immers niet daar, de oplossing dus ook niet.
De N-VA is voorstander van een echte Copernicaanse hervorming waarbij de deelstaten volledige fiscale autonomie hebben.
Fiscale autonomie in een confederaal systeem betekent dat we de zaken omdraaien: de deelstaten heffen belastingen en keren een dotatie uit aan de confederatie voor de financiering van de overgebleven bevoegdheden en taken.
Essentieel is dat de deelstaten financieel verantwoordelijk worden voor hun sociaaleconomisch beleid, voor de keuzes die ze maken inzake gezondheidsbeleid en andere takken van de sociale zekerheid en voor het beheer van hun overheidsapparaat.
De deelstaten moeten worden geresponsabiliseerd, niet via de opbouw van steriele begrotingsoverschotten die enkel dienen als excuus voor andere overheden om zelf niets te doen, maar wel door de deelstaten financieel verantwoordelijk te maken en de gevolgen te laten dragen van hun gevoerd beleid.
Behalve economische zijn er immers ook politieke redenen voor fiscale autonomie voor de deelstaten.
Fiscale verantwoordelijkheid voor de deelstaten moet de transparantie verhogen
en geeft de burgers de kans hun beleidsmakers ter verantwoording te roepen voor het gevoerde beleid, zowel voor hun inkomsten- als hun uitgavenbeleid.
Zoals het past in elke democratie die naam waardig.
Als keerzijde van de fiscale autonomie moeten de deelstaten verantwoordelijkheid opnemen voor de gesplitste historische Belgische overheidsschuld.
De N-VA vraagt dat de deelstaten de lasten van de overheidsschuld overnemen.
Wie belastingen heft, moet ook verantwoordelijkheid opnemen.
Zo wordt het budgettaire plaatje van elke deelstaat transparant.
Brussel is een internationale grootstad met enerzijds typische grootstedelijke problemen die uitvergroot worden door de bestuurlijke inefficiëntie van de Brusselse instellingen.
Anderzijds heeft Brussel tal van troeven die echter onvoldoende worden uitgespeeld.
Brussel is geen hopeloos geval.
Maar Brussel kan ook veel beter.
Daarom loont het de moeite te investeren in de stad en ze niet koudweg te laten vallen.
Het is een hardnekkige mythe dat Brussel ondergefinancierd wordt.
Dat klopt niet.
Integendeel, dankzij de financieringswet ontvangt Brussel zelfs méér middelen dan waar het strikt genomen recht op heeft.
Brussel ontvangt verder verschillende dotaties voor haar hoofdstedelijke functie.
De waarheid is dat Brussel gewoon slecht wordt bestuurd en dat het geld onoordeelkundig wordt besteed.
Zo geeft Brussel bijzonder veel geld uit aan de werking van kabinetten en politieke instellingen zoals de 19 gemeenten.
Het Brussels Hoofdstedelijk Gewest kampt bovendien met een gigantische jeugdwerkloosheid
en investeert ondermaats in harde maatregelen die de hoofdstad er terug bovenop moeten helpen.
Voor Brussel is er maar één echte prioriteit: de uitbreiding van de werkgelegenheid in de hoofdstad (en dus niét de uitbreiding van het Brussels Hoofdstedelijk Gewest zoals gevraagd door sommige Franstalige partijen).
Brussel is en blijft onze hoofdstad.
Als stad kan Brussel echter niet op gelijke voet staan met Vlaanderen en Wallonië.
Nu al vertoont het Brussels model alle kenmerken van een waterhoofd.
Belangrijk is dat die structuren worden afgeslankt.
Minder overheden in Brussel door de fusie van de 19 verschillende gemeenten en OCMW ’s leiden tot een daadkrachtiger lokaal en sociaal beleid.
In Brussel lijkt iedereen bevoegd maar is niemand verantwoordelijk.
De deelstaten moeten daarom samenwerken om de hoofdstad er opnieuw bovenop te helpen, onder meer op het vlak van arbeidsbemiddeling en het optimaal uitspelen van de internationale troeven.
Er zijn immers een groot aantal sociaaleconomische materies waarvoor Brussel niet de gepaste schaal heeft.
Voor de gemeenschapsbevoegdheden moeten de initiatieven van Vlaanderen en Wallonië in Brussel toegankelijk zijn via de gemeenschapskeuze.
De N-VA wil met een confederaal model beter aansluiten op de realiteit zoals die vandaag bestaat in de feiten.
Vlaanderen en Wallonië zijn twee aparte democratieën met eigen media en eigen onderwijskanalen die bovendien in een andere culturele setting de publieke opinie kneden.
Op politiek vlak vertaalt dit zich in sterk uiteenlopende beleidskeuzes.
De optelsom van deze keuzes op federaal niveau leidt tot een impasse, of in het slechtste geval tot keuzes die haaks staan op wat de kiezer heeft willen bereiken met zijn stem.
Dit leidt tot frustratie.
Het asiel- en migratiebeleid is daarvan het meest in het oog springende voorbeeld.
Maar ook op andere zeer concrete vlakken zoals de aanpak van jeugddelinquentie of de verkeersveiligheid zien we sterk uiteenlopende visies.
Ook daarom vraagt de N-VA dat er werk wordt gemaakt van structuren die beter aansluiten op de signalen die de burgers in onze democratie uitsturen.
De N-VA is ervan overtuigd dat onderhandelen moet maar stelt vast dat de Belgische spelregels gericht zijn op het behoud van het status quo.
Je kan pas iets veranderen in dit land als bijna iedereen JA zegt.
Nu laten de spelregels toe om eindeloos te blokkeren.
Getuige hiervan de eindeloze reeks van belangenconflicten die in het leven werden geroepen tegen een wetsvoorstel (BHV) dat door de Vlamingen werd gestemd.
In een confederaal model zullen nieuwe spelregels moeten worden afgesproken voor die materies die de deelstaten samen op het niveau van de confederatie willen uitvoeren.
De rol van de koning moet beperkt moet worden tot een volstrekt ceremoniële aangelegenheid in dit confederaal model.
De financiële afspraken voor het koningshuis moeten beter aansluiten bij die protocollaire rol.
De N-VA vindt in principe dat het land moet vertegenwoordigd worden door iemand die daartoe verkozen is door de mensen, wat echter niet noodzakelijk betekent dat een president moet verkozen worden.
Ten gronde wil de N-VA geen energie steken in debatten die aan de kern van de zaak voorbijgaan.
Als de N-VA vraagt om dit land te hervormen, is het haar om onze welvaart en ons welzijn te doen.
Inzake Brussel-Halle-Vilvoorde vragen wij niets meer dan de toepassing van de Grondwet en de uitvoering van een arrest van het Grondwettelijk Hof.
De aanpassing van de kiesdistricten aan de grondwettelijk vastgelegde taalgrens in 1963 is geen onderhandelingsmaterie want het territorialiteitsbeginsel is in deze onaantastbaar.
De idee van samenvallende verkiezingen druist volledig in tegen de autonomie die Vlaanderen en Wallonië verworven hebben.
In geen enkel ander federaal land in Europa worden de federale verkiezingen en die van de deelstaten op dezelfde dag georganiseerd!
In Australië staat zelfs in de grondwet dat de regionale verkiezingen met een maand uitgesteld moeten worden als ze dreigen samen te vallen met de federale verkiezingen.
Het is de optelsom van de Vlaamse en Franstalige democratie die dit land in een permanente wurggreep van diplomatiek overleg houden, niet de opeenvolging van verschillende verkiezingen.
In een confederaal model wordt het probleem van snel opeenvolgende verkiezingen vanzelf opgelost.
We kiezen enkel nog een deelstaatparlement en vaardigen vertegenwoordigers af naar een bondsparlement.
De senaat wordt in dit systeem afgeschaft
en we verminderen het aantal parlementsleden fors.
In sommige politieke milieus wordt de analyse gemaakt dat de communautaire problemen voortkomen uit het feit dat Vlamingen en Walen niet meer voor elkaars politici kunnen stemmen.
Dit zou aan de basis liggen van communautair opbod dat er anders niet zou zijn.
Met een federale kieskring zou men dit probleem kunnen oplossen.
Hierbij vergeet men dat Vlamingen en Franstaligen nooit voor elkaar hebben kunnen stemmen, want er is nog nooit één nationale kieskring geweest.
In België zijn er echter geen federale partijen meer.
Dat is slechts de politieke uiting van een maatschappelijke werkelijkheid.
Een maatschappelijke werkelijkheid die men probeert te ontkennen door het veranderen van de wettelijkheid.
Ook hierover moet het debat dus niet gaan.
De uiterste consequentie van een unitaire kieskring is het aanvaarden van een Vlaamse meerderheid in het Belgisch parlement, zoals bij de splitsing van BHV.
Een federale kieskring is een contradictio in terminis.
Er is geen enkel federaal land dat een federale kieskring heeft; in feite gaat het over een unitaire kieskring waarin er alleen nog Belgen bestaan en er dus geen Vlamingen of Franstaligen meer zijn.
Dan is het ook gedaan met de pariteit in de federale regering.
Dan is het ook gedaan met bijzondere meerderheden of met dubbele meerderheden.
Dan is het ook gedaan met de alarmbelprocedure.
Als men dat pad op wil, moet men consequent durven zijn.
Als democratische slotakkoord van een confederale structuur vraagt de N-VA in dit verkiezingsprogramma dat landgenoten in het buitenland stemrecht krijgen voor de verkiezingen van de deelstaatparlementen.
Als Vlaams-nationale partij wil de N-VA immers een sterke en goed werkende democratische samenleving opbouwen in Vlaanderen waar iedereen deel van kan uitmaken, waar iedereen meewerkt aan welvaart en welzijn, waar iedereen zijn rechten kan doen gelden, zijn plichten opneemt en zich solidair verklaart tot de andere.
Om de wereldvermaarde Amerikaanse socioloog Craig Calhoun vrij te vertalen: ondanks alle wreedheden begaan in haar naam, ligt nationalisme aan de basis van alle bestaande democratieën.
Nationalisme is een bron van solidariteit die het mogelijk maakt om te werken aan een inclusieve samenleving zonder enig onderscheid tussen mensen van welke aard dan ook.
De N-VA komt tot het besluit dat België die democratie niet langer kan schragen.
“Door de invoering van het algemeen stemrecht is de eerste echte barst ontstaan in de Belgische natiestaat”, aldus de historicus Herman Van Goethem.
Vandaag dreigen Vlaanderen en Wallonië neer te storten in wat ondertussen tot een afgrond is uitgegroeid.
Beide deelstaten moeten daarom evolueren tot krachtige democratieën die binnen de Europese Unie antwoorden kunnen geven op de uitdagingen van deze tijd.
De N-VA wil daartoe een bijdrage leveren en schetst met dit programma een sterk sociaal en economisch perspectief voor Vlaanderen en voor Wallonië.
Het Vlaams Belang is een Vlaams-nationalistische partij.
Voor ons is het zelfbeschikkingsrecht der volkeren fundamenteel.
De soevereiniteit van een natie moet van het volk zelf uitgaan.
Elk volk heeft het recht zijn toekomst in te richten zoals het dat wil, bij voorkeur in een eigen staat.
Wij vinden dat de identiteit van ons volk, van élk volk, zo waardevol is dat een nationale identiteit speciale bescherming moet genieten.
Na bijna twee eeuwen Vlaamse Beweging vereist de uitbouw van een Vlaamse identiteit in Europa en de wereld meer dan ooit een Vlaamse staat.
Ook de Walen moeten hun zelfbeschikkingsrecht hanteren om hun natie naar eigen inzicht en vermogen in te richten.
Politieke actie voor de onafhankelijkheid van Vlaanderen is het leidbeginsel van het Vlaams Belang en zal ook in de toekomst ons eerste principe blijven.
Binnen België kan geen goed bestuur plaatsvinden.
De afgelopen decennia kende dit land niet minder dan vijf staatshervormingen.
Het akkoord van Lambermont (2001) was voorlopig de laatste hervorming.
Ook deze communautaire ronde heeft de inrichting van het federale België niet vereenvoudigd.
België telt zes regeringen met in totaal een stuk of 60 ministers.
Er zijn zeven parlementen en een 500-tal parlementsleden.
In de gewesten en gemeenschappen zijn heel wat beleidsmakers aanwezig.
Een wat naïeve waarnemer zou dan ook kunnen denken dat het land in goede handen is, zij het dat alles wat ingewikkeld is georganiseerd.
Maar niets is minder waar.
Federalisme is de verkeerde weg om Vlaanderen te geven waar het recht op heeft.
Het lijkt er sterk op dat het federalisme een strategie is van de Franstalige politici om de Vlamingen te paaien en toegevingen af te dwingen.
Terwijl de Vlamingen zich hebben ‘vastgereden’ in telkens nieuwe rondes staatshervormingen, laten zij zich in heel wat belangrijke dossiers de loef afsteken.
De Franstalige politieke partijen zijn nu in de eerste plaats belust op het afromen van de Vlaamse welvaart en op de verfransing van Vlaams-Brabant.
Bovendien benadelen de enorme geldstromen in de sociale zekerheid, de pariteit, de grendelgrondwet en de alarmbelprocedures Vlaanderen stelselmatig.
Vlaanderen kan onvoldoende een eigen beleid uitstippelen, laat staan uitvoeren.
De Vlamingen kunnen bijvoorbeeld nog steeds niet autonoom belastingen heffen, essentieel om het beleid de nodige ademruimte te geven.
Sinds het aantreden van eerste minister Guy Verhofstadt en zijn VLD hebben de Franstalige politieke partijen in België de zaken stevig in handen.
Het beleid is sinds 1999 meer dan ooit onrechtvaardig voor Vlaanderen.
Daarvan geven we hier enkele voorbeelden.
Sinds 1998 registreren onbemande camera’s in Vlaanderen verkeersovertredingen.
In 1999 stelden zij al meer dan 30.000 overtredingen vast.
Terwijl de Vlamingen zo reeds meer dan 4,96 miljoen euro in de federale schatkist hebben gestort, moest in 2000 de eerste camera in Wallonië nog in gebruik worden genomen.
Medio 2004 zijn er in Vlaanderen een duizendtal camera’s actief.
In Wallonië zijn dat er amper 14.
Dit is een treffend voorbeeld van hoe de Vlamingen voor gans België opdraaien.
Het Verkeersboetefonds geeft bovendien ook middelen aan politiezones die geen inspanningen leveren en zo zijn er in Wallonië wel wat.
De Vlamingen hoesten 75% op van de jaarlijkse opbrengst van 200 miljoen euro aan verkeersboetes.
De Vlaamse regering stelde in een recent verleden voor om elk Vlaams gezin jaarlijks 500 kWh gratis elektriciteit te geven.
Maar dat was niet naar de zin van de toenmalige groene Waalse staatssecretaris voor Energie Deleuze.
Hij stak er meteen een stokje voor.
De Walen willen dus beslissen over het bedrag van de factuur van de Vlaamse stroomconsumenten.
De komende jaren betalen wij 17,5 miljard euro om onze treinen te laten rijden.
Onder Belgische vlag, wat betekent dat de Franstaligen blijven pro<U+FB01>teren van de voor hen gunstige 60-40 verdeelsleutel.
Alvast tot 2012!
Intussen wacht Antwerpen nog altijd op de aanleg van een tweede spoortoegang naar de haven, de economische motor van Vlaanderen.
De nationale luchtvaartmaatschappij is nooit een echt succes geweest.
Ze was verziekt door onbekwaamheid, politieke benoemingen en spilzucht.
De Franstaligen en het Hof schoten het samengaan van Sabena en het Nederlandse KLM af.
Het was voor hen immers onaanvaardbaar dat het Nederlands in Zaventem en in het bestuur de voertaal zou worden.
Om de Belgische driekleur in de lucht te houden, werd gedurende jaren méér dan 781 miljoen euro gepompt in Sabena.
Het faillissement van Sabena was onvermijdelijk.
Uiteindelijk moesten 7.000 werknemers op zoek naar een andere job.
Het faillissement kostte de belastingbetaler nog eens 2,5 miljard euro.
De graven Davignon en Lippens gingen met de ruggensteun van Laken door met ‘SN Brussels Airlines.
’ De Franstalige politieke partijen willen in Zaventem de plak blijven zwaaien.
Ondertussen krijgt de luchthaven van Charleroi een voorkeursbehandeling.
De overheid pakt Vlaamse werklozen strenger aan dan hun Waalse collega’s.
Vlaanderen is goed voor ‘slechts’ 32% van de totale werkloosheid in ons land.
Toch komen 56% van alle meldingen van werkonwilligheid uit Vlaanderen.
Vlaanderen is verantwoordelijk voor 72% van alle sancties.
Wallonië is goed voor 52% van de totale werkloosheid, maar slechts 9% van de meldingen van werkonwilligheid komen uit Wallonië.
Onze zuiderburen zijn slechts goed voor 10% van de sancties.
De Vlamingen betalen dus voor de Waalse werkloosheid.
In januari 2002 blokkeerde de Waalse regering de Vlaamse premies voor het tijdskrediet.
Deze Vlaamse premies zouden een aanvulling zijn op de federale uitkeringen en ten goede komen aan mensen die op het einde van hun loopbaan deeltijds willen werken, die zich willen bijscholen of die een ziek familielid willen verzorgen.
Een typisch Belgisch compromis federaliseerde twee van de vijf Vlaamse premies.
De Vlaamse belastingbetaler mag met andere woorden meebetalen voor de Waalse premies.
Eerder hebben de Franstalige politici ook al strijd gevoerd tegen een Vlaamse zorgverzekering.
Deze opsomming is verre van volledig.
Zo is er de Lotto: de winst van de nationale loterij komt merendeels uit Vlaanderen, maar de Lotto subsidieert voornamelijk Franstalige initiatieven.
Bovendien is er De Post, waar de onrendabele sorteercentra in Luik en Charleroi allebei blijven bestaan.
De pogingen van manager Frans Rombouts om de vijf sorteercentra tot drie in te krimpen leidden tot een zwaar con<U+FB02>ict met de Waalse vakbonden en liggen mee aan de basis van zijn ontslag als topman van De Post, eind december 2002.
Verder verdween de <U+FB01>scale aftrekbaarheid van milieumaatregelen voor bedrijven: de Vlaamse ondernemers betalen andermaal het gelag.
Tot slot is er nog het paradepaardje van de politiehervorming.
Een solidariteitsfonds tussen de Belgische gemeenten voor deze politiehervorming doet de Waalse gemeenten opnieuw Vlaams geld ontvangen.
Al deze problemen krijgen van de paarse en paars-groene regeringen geen enkele aandacht.
De regering Verhofstadt-II heeft een nieuw communautair forum geïnstalleerd, allicht met dezelfde bedoeling als de Costa tijdens Verhofstadt-I: een diepvries voor communautaire problemen.
Bovendien hebben we hier enkel communautaire kwesties in de sociaal-economische sfeer aangekaart.
Over de dramatische situatie van de Vlamingen in Brussel en de betonnering van de faciliteiten hebben we het dan nog niet eens gehad.
Dat zijn bestuurlijke problemen van eerste orde, net zoals de splitsing van Brussel-Halle-Vilvoorde,1 die door het ‘non’ van de Franstalige politici en de abdicatie van de Vlamingen in de federale regering nochtans volledig onbespreekbaar zijn.
Toch gaan we - voor de goede orde - even verder over de afroompolitiek van de Franstaligen: de interregionale geldstromen of de ‘transfers.
Bij het voorgaande komt dus de miljardenstroom van Vlaanderen naar Wallonië.
De omvang ervan behoort tot de best bewaarde geheimen in dit land.
Er bestaan enkele studies die echter geen exhaustief beeld geven van alle geldstromen.
We brengen ze even samen in een tabel.
Als we een optelsom maken van de geldstromen in de sociale zekerheid, de begroting, de <U+FB01>nanciering van gewesten en gemeenschappen en de geschatte transfer in de staatsschuld, dan komt het Vlaams Belang uit op het duizelingwekkende bedrag van 11,54 miljard euro!
Dit komt neer op een overdracht van 5 euro per dag én per Vlaming naar Brussel en Wallonië.
Deze cijfers spreken voor zich.
Het gaat hier om regelrechte diefstal van Vlaams geld.
Deze ‘welvaartsoverdracht’ nog ‘solidariteit’ durven noemen, staat gelijk aan onversneden cynisme van de ergste soort.
Elk Vlaams gezin schenkt om de twee jaar een gezinswagen aan de Walen.
De Vlaamse ontvoogding betekent Vlaamse welvaart in Vlaamse handen,
maar evengoed een eigen Vlaams sociaal beleid: solidariteit met de minstbedeelden in Vlaanderen.
Guy Verhofstadt kocht zijn premierschap met de belofte van Vlaams geld voor het noodlijdende Franstalig onderwijs.
In het najaar van 1999 schonk het Sint-Eloois-akkoord - 60 miljoen euro - aan het Franstalige onderwijs dat zijn leraars stukken beter verloont dan het Vlaams onderwijs.
Vijf jaar later sukkelt het Franstalig onderwijs even inef<U+FB01>ciënt verder.
Zijn wij tegen een rechtvaardige vorm van solidariteit?
Nee, natuurlijk niet.
Willen wij Wallonië veroordelen tot de bedelstaf?
Nee, verre van.
Maar de miljardenstroom van Vlaanderen naar Wallonië heeft onaanvaardbare afmetingen en ondoorzichtige vormen aangenomen.
Ter vergelijking: Vlaanderen staat met deze geldstromen 7% van zijn BBP af aan Wallonië, terwijl het nauwelijks de internationale norm van 0,7% van het BBP haalt voor hulp aan ontwikkelingslanden.
En wat meer is, de onafgebroken injectie van Vlaams geld heeft de Waalse problemen niet opgelost, integendeel.
Het mag dan ook geen wonder heten dat Wallonië zich met hand en tand blijft verzetten tegen een mogelijke splitsing van de sociale zekerheid.
Het Vlaams Belang eist een onmiddellijke stop van de huidige geldstromen van Vlaanderen naar Wallonië.
Wij pleiten voor een doorzichtige solidariteit met andere naties op basis van voorwaarden die de Vlamingen zelf bepalen.
Vlaanderen wil paal en perk stellen aan de afbraak van het Vlaamse dynamisme.
Vlaamse centen in Vlaamse handen!
Zonder toestemming van de Franstalige politieke partijen - en dus de PS in feite - gebeurt er niets in dit land.
Geen Vlaamse zorgverzekering of tijdskrediet, zoals hoger al vermeld.
Maar evenmin een grondige hervorming van politie en Justitie.
Geen regeling voor spijtoptanten.
Geen nieuwe wet op de jeugdcriminaliteit.
Geen hervorming van het ambtenarenapparaat, enzovoorts.
Het verschil tussen Vlaanderen en Wallonië groeit nochtans met de dag.
Politie, justitie, verkeersveiligheid, werkloosheid: over geen enkel politiek probleem bestaat nog eensgezindheid.
De oplossingen die Vlaanderen voorstelt, staan lijnrecht tegenover die van Franstaligen.
De cultuurkloof is tot een politieke kloof uitgegroeid.
Bovendien schroeven de Franstaligen stelselmatig alle hervormingen terug, als ze daarvoor de kans krijgen.
Onze hoofdstad Brussel is het ultieme chantagemiddel om de Vlamingen in de Belgische pas te laten lopen.
Als Vlaanderen kiest voor onafhankelijkheid, zo heet het, dan verliezen we Brussel.
De realiteit is echter dat Brussel net binnen het Belgische staatsverband onherroepelijk dreigt verloren te gaan.
Bovendien volstaat het een blik op de kaart te werpen: Brussel ligt volledig in Vlaanderen en maakt er dus vanzelfsprekend deel van uit.
Ondertussen zijn de taaltoestanden in de Brusselse ziekenhuizen - hulpbehoevende Vlamingen kunnen zich daar niet in het Nederlands verstaanbaar maken - ronduit wraakroepend en het Franstalige imperialisme wurgt in ijltempo het Vlaamse karakter van de faciliteitengemeenten.
Ook daarom moeten we liever nu dan morgen voor onafhankelijkheid kiezen.
Meer fundamenteel krijgt een nieuw misverstand ondertussen steeds meer voet aan wal: de bescherming van de Vlamingen te Brussel zou pasmunt zijn voor de bescherming van de Franstaligen in de rand.
Dit is een leugen.
De bescherming van de Vlamingen te Brussel staat tegenover de bescherming van de Franstalige minderheid in België.
De speci<U+FB01>eke situatie in de Vlaamse gemeenten rond Brussel heeft hier niets mee te maken.
Wij bezweren de Vlaamse bewindsvoerders dan ook onder geen beding het Europese kaderverdrag Minderheden te rati<U+FB01>ceren en zich niet te laten opjagen door Zwitserse inspecteurs van de Raad van Europa, zoals Dumeni Columberg in 1998 en Lili Nabholz-Haidegger in 2002.
De Franstaligen in Vlaanderen zijn economische inwijkelingen en geen minderheid.
Het spreekt vanzelf dat zij zich moeten aanpassen en het territorialiteitsbeginsel moeten eerbiedigen.
In een onafhankelijk Vlaanderen blijft Brussel onze hoofdstad.
De 19 Brusselse gemeenten vormen een tweetalig gebied.
Inzake taalwetgeving verandert er dus niet veel, behalve dat het onafhankelijke Vlaanderen de taalwetten correct zal toepassen.
De Brusselse Franstaligen zijn in een onafhankelijk Vlaanderen volwaardige Vlaamse staatsburgers met dezelfde rechten en plichten.
Daarnaast garanderen wij hun aparte identiteit door bijzondere waarborgen op taalkundig, cultureel en onderwijsvlak.
In Brussel wil het Vlaams Belang een ‘Raad van de Brusselse Franstaligen/Conseil des Francophones de Bruxelles’ oprichten die bevoegd is voor Franstalige culturele aangelegenheden en voor de organisatie van Franstalig onderwijs in Brussel.
Het Vlaams Belang is verheugd dat door een arrest van het Arbitragehof op 26 februari 2003 de splitsing van het kiesarrondissement Brussel-Halle-Vilvoorde (B-H-V) opnieuw bovenaan de politieke agenda is komen te staan.
Nog steeds kunnen de Waalse partijen vanuit Brussel en heel Wallonië stemmen ronselen in Vlaams-Brabant.
Deze praktijk, een manifeste overtreding van het gelijkheidsbeginsel, moet stoppen.
Het Vlaams Belang eist dan ook de correcte splitsing van het kiesarrondissement én het gerechtelijke arrondissement Brussel-Halle-Vilvoorde.
Ook de Vlaamse regering is overtuigd van de noodzaak van de splitsing en nam in haar regeerakkoord op dat deze onverwijld moest doorgevoerd worden.
Zolang dat niet gebeurt, hebben de Franstalige politieke partijen er electoraal baat bij om de verfransing van de regio in de hand te werken.
Tot slot spreekt het voor zich dat, om dezelfde reden, het Vlaams Belang de taalfaciliteiten voor Franstaligen onmiddellijk wil afschaffen.
Enkel in Brussel hebben zij recht op een bijzonder statuut.
Het Vlaams Parlement heeft schrik van zijn eigen schaduw.
Daarvan getuigt ook de laatste - de vijfde al - staatshervorming, met de Lambermont- en Lombardakkoorden als sluitstuk.
Er is sprake van schroom om het algemeen Vlaams belang onomwonden te verdedigen.
Daar moet dringend verandering in komen.
Er is niet alleen België als tegenstander van meer Vlaamse bevoegdheden - of men dat nu graag hoort of niet.
Er is ook de Europese Unie (EU), die nauwelijks rekening houdt met de verzuchtingen van zogenaamde ‘regio’s.
Het federalisme is een valse strategie om baas in eigen huis te worden.
Het is nochtans evenzeer een illusie te hopen dat een ‘verdamping’ van België door de overheveling van bevoegdheden naar de regio’s enerzijds en de EU anderzijds soelaas zal brengen.
Om te beginnen verdedigen onze politici de Vlaamse belangen in ‘Europa’ onvoldoende, daar zij er zetelen met een Belgisch mandaat.
De EU erkent in haar beslissingsproces immers enkel staten.
Wie België vertegenwoordigt in de Europese instellingen, zal de Belgische belangen verdedigen en niet de Vlaamse.
Vlaanderen kan België dus niet zomaar overvleugelen in de EU.
Vlaanderen zal zich pas kunnen laten horen in de EU, als het in de plaats komt van België.
Dat zal nooit lukken door staatshervormingen alleen.
In onze relaties met Europa heeft België geen enkele meerwaarde voor Vlaanderen, integendeel.
De Franstalige politici gebruiken de Europese instellingen bovendien om Vlaanderen als egoïstisch en bekrompen voor te stellen.
Iedereen die Vlaanderen een beetje kent, weet dat dit onzin is.
Als Vlaanderen en Wallonië soevereine staten worden in de plaats van België, dan zal de uitgebreide EU twaalf landen tellen die kleiner zijn dan Vlaanderen, zelfs zes die kleiner zijn dan Wallonië.
Vlaanderen heeft dan recht op 15 of 16 zetels in het Europese Parlement en acht of negen stemmen in de Raad van Ministers, net minder dan Oostenrijk, maar méér dan Slowakije, Denemarken en Finland.
Vlaanderen moet Europa voorbereiden op een vreedzame opdeling van België.
Vlaanderen moet Europa warm maken voor een uitdagend en dynamisch project, voor de komst van een nieuwe, moderne staat in het hart van Europa.
Het Vlaams Belang is daarom al lang pleitbezorger van méér Vlaamse diplomatieke inspanningen en van een Vlaamse uitstraling in het buitenland.
De Vlaamse onafhankelijkheid is een principekwestie voor het Vlaams Belang.
Het Vlaamse volk kan en moet zijn recht op zelfbeschikking uitoefenen.
Enkel in een onafhankelijke staat kunnen we zelf over ons lot beslissen en verschillende onrechtvaardigheden oplossen, die zijn verankerd in de Belgische constructie.
De Vlaamse onafhankelijkheid is geen vlucht vooruit in een wensdroom, maar is een haalbare kaart.
Alle structuren zijn aanwezig om Vlaanderen snel en vreedzaam een plek te geven in de wereldgemeenschap van naties.
Wij hebben een eigen Vlaams Parlement.
Dat zou snel, rustig en verantwoord de legitieme vertegenwoordiging van het onafhankelijke Vlaanderen kunnen organiseren.
Het zelfbeschikkingsrecht is herhaaldelijk en uitdrukkelijk erkend, bijvoorbeeld in het Internationale Verdrag inzake Economische, Sociale en Culturele Rechten (1966), het Verdrag inzake Burgerrechten en Politieke Rechten (BUPO, 1966), de Slotakte van Helsinki (1975) en in de slotverklaring van de wereldconferentie van mensenrechten in Wenen (1993).
Het recht op zelfbeschikking is moreel en juridisch een universeel recht.
Het is toch wel van belang even op te merken dat geen enkele van de verdragen die uitdrukkelijk het recht op zelfbeschikking van elk volk erkennen in tegenstrijd is met de individuele mensenrechten, de Universele Verklaring van de Rechten van de Mens (1948) noch het Europese Verdrag tot bescherming van de Rechten van de Mens en de Fundamentele Vrijheden (EVRM, 1950) of andere internationale verdragen.
Elke stem voor het Vlaams Belang is een krachtig signaal dat de diefstal van Vlaamse welvaart niet langer mag blijven duren en dat Vlaanderen op eigen benen moet kunnen staan.
Als het Vlaamse geld in Vlaamse handen blijft, dan kunnen wij eindelijk:
de <U+FB01>scale discriminatie van gehuwden verder afbouwen;
een opvoedersloon invoeren voor de thuiswerkende ouder;
meer kindergeld uitbetalen;
een Vlaamse zorgverzekering uitbouwen die alle niet-medische kosten dekt;
rechtvaardige pensioenen voor iedereen uitbetalen;
een Vlaams Goudfonds oprichten om de pensioenen veilig te stellen en om de economie te stimuleren;
lagere loonlasten voor werkgevers realiseren, maar ook hogere nettolonen voor werknemers;
de criminaliteit effectief bestrijen door meer middelen uit te trekken voor politie en Justitie;
de verloedering van wijken tegengaan en onze steden weer leefbaar maken;
de investeringen van de overheid optrekken om het mobiliteitsprobleem aan te pakken.
En nog veel meer dan deze tien maatregelen!
Kortom, met Vlaams geld in Vlaamse handen kan Vlaanderen eindelijk een beleid voeren, afgestemd op de eigen behoeften.
Heel wat Vlaams-nationalisten stonden bloot aan terreur en vervolging in de nadagen van de Tweede Wereldoorlog.
De Belgische staat trachtte toen het Vlaams-nationalisme te vernietigen en sprak zware straffen uit voor nationalisten.
De repressie maakte ontelbare overtuigde Vlamingen monddood.
België duwde vele goedmenende en oprechte Vlamingen naar de zelfkant van de samenleving.
Amnestie blijft een programmapunt van het Vlaams Belang.
Het kan eindelijk een punt te zetten achter oorlog en repressie.
Alle andere Europese landen verleenden amnestie.
Amnestie houdt geen historisch oordeel in.
Dat is immers de taak van historici.
Het Vlaams Belang blijft eerbied hebben voor het menselijke lijden van elkeen, aan welke kant hij of zij tijdens de oorlogsjaren ook heeft gestaan.
Het Vlaams Belang is gekant tegen allerhande politieke initiatieven die het repressieleed misbruiken om huidige politieke rekeningen te vereffenen.
Het amnestiedebat op 13 maart 2002 in het Vlaams Parlement stuurde aan op een morele veroordeling van onze partij voor feiten waaraan onze politieke formatie geen deel had en nooit of nimmer wenste te hebben.
Het Vlaams Belang staat garant voor amnestie in de Vlaamse staat van morgen.
Het Vlaams Belang is een nationalistische partij, die vindt dat elk volk over zijn eigen lot moet kunnen beschikken om goed bestuur mogelijk te maken.
Daarom eisen wij: de onafhankelijkheid van Vlaanderen;
het stopzetten van de geldstromen van Vlaanderen naar Wallonië;
Brussel, hoofdstad van een onafhankelijk Vlaanderen;
afschaf<U+FB01>ng van de faciliteitenregeling in de Rand en de taalgrensgemeenten;
Vlaanderen, volwaardige lidstaat van de EU;
amnestie!
Het Vlaams Belang kiest uitdrukkelijk voor de democratie als politiek model.
Het volk beslist.
Dat is meteen de kern van het Vlaams-Belangstandpunt terzake.
Het Vlaams Belang wil een overheid die in haar inrichting en dienstverlening neutraal staat ten opzichte van de politieke opvattingen van haar burgers.
In een democratische samenleving zijn de rechten van alle burgers, ongeacht hun politieke overtui ging, in het gedrang, indien de overheid - die een zo belang rijke rol speelt in onze complexe samenle ving - geen neutrale overheid is of zich ten aanzien van de politieke mening van die burgers niet neutraal opstelt.
Slechts een onafhankelijk Vlaanderen kan de toenemende uitholling van de democratie in België - een perverse evolutie ten behoeve van de bestendiging van de kunstmatige unie van Vlaanderen en Wallonië - keren.
Enkel in een Vlaamse staat bestaat er immers voldoende maatschappelijke consensus over gedeelde waarden en normen om democratisch en redelijk met elkaar van mening te verschillen.
In België bestaat geen communautaire consensus meer.
Daarom probeerde het regime een ‘thermometer’ van belangrijke samenlevingsproblemen -het Vlaams Blok - onklaar te maken door ze in feite te laten verbieden.
Ondertussen vreest het bestel niet enkel de precisie van de thermometer, maar ook het medicijn -het alternatief - dat het Vlaams Belang aanreikt: de ontbinding van België.
Het Vlaams Belang vindt dat de parlementen hun rol ten volle, vrij en ongebonden, moeten kunnen spelen en wil ze dan ook herwaarderen.
De Senaat kan maar beter verdwijnen en zeker als deze vergadering een paritaire samenstelling zou kennen, is er voor de Vlamingen maar weinig aan verloren.
Goede wetgeving staat of valt volgens ons met een volksvertegenwoordiging in één wetgevende vergadering die een écht representatieve afspiegeling is van het volk.
Het kan niet zijn dat er in de Senaat evenveel Vlamingen als Franstaligen zouden zetelen, terwijl de Vlamingen twee derde uitmaken van de bevolking van dit land.
Het Vlaams Parlement mag zich niet laten ringeloren door de federale machtspolitiek.
Hoe staat het met de democratie in Vlaanderen?
Op 21 mei 1995 kozen de Vlaamse kiezers voor het eerst rechtstreeks een Vlaams Parlement.
Heeft het Vlaamse Parlement ondertussen een wezenlijk ander karakter dan het federale?
Het Vlaams Belang stelt vast dat het bevoegdheidspakket van het Vlaams Parlement nog altijd niet de essentie inhoudt die de Vlamingen een basis tot een zekere autonomie zou kunnen geven: sociale zekerheid en <U+FB01> scaliteit.
Ook het federale Parlement zou de drager van de democratie moeten zijn.
Of toch niet?
Vlaams-nationalisten willen immers de Belgische wetten in toenemende mate vervangen door Vlaamse decreten, maar dat is niet wat hier bedoeld wordt.
In België ligt de échte macht al lang niet meer bij de verkozen vertegenwoordigers van het volk.
Daar gaat het over.
De échte machthebbers nemen de uiteindelijke beslissingen elders, in kastelen of achterkamertjes, in regering of ‘kernkabinet,’ op hoofdkwartieren van politieke partijen.
Vaak gebeurt dit onder invloed van allerhande drukkingsgroepen, zoals de vakbonden, de ziekenfondsen of het Hof.
Het is trouwens slecht gesteld met de inspraak van de kiezer.
Meer nog, de politieke partijen trekken steeds meer macht naar zich toe.
Zij wijzigen spelregels ten bate van het eigenbelang.
Vooral de paars(-groen)e legislaturen betekenen een totale machtsgreep van de particratie en een electorale zelfbediening zonder weerga.
Het gebrek aan appreciatie voor gedegen inhoudelijk werk in de verschillende regeringen blijkt duidelijk uit het grote aantal ministerwissels.
In het verleden hebben parlementaire onderzoekscommissies in ons land nuttig werk geleverd, denk maar aan de Dutroux-Commissie, de Dioxine-Commissie en de Rwanda-commissie.
Toch stellen wij vast dat de regeringspartijen de conclusies en aanbevelingen van dergelijke commissies vaak gewoon naast zich neerleggen of dat deze commissies netelige kwesties - bijvoorbeeld de rol van het Hof - niet mogen onderzoeken.
Wat ons betreft is dat vanuit democratisch oogpunt onaanvaardbaar.
Het Vlaams Belang is voorstander van een ethische code voor parlementsleden.
Na elke verkiezing dienen zij een verklaring te onderschrijven waarbij zij zich ertoe verbinden een aantal afspraken te respecteren in verband met het cumulverbod, het politieke dienstbetoon en het a<U+FB02>eggen van een vermogensverklaring.
Het Centrum voor Gelijke Kansen en Racismebestrijding (CGKR) daagde in oktober 2000 de politieke partij Vlaams Blok voor de rechtbank.
Het CGKR is een instelling die onder de bevoegdheid valt van de eerste minister.
De rechtbank oordeelde tot tweemaal toe dat het hier ging om een regelrechte afrekening: een politiek proces, anders gezegd.
En daar was enkel het Hof van Assisen bevoegd, waar een volksjury de stem van het volk vertolkt.
Maar net daarvoor was het Belgische regime bevreesd!
Op woensdag 21 april 2004 oordeelde het Gentse Hof van Beroep dat de partij zich schuldig zou hebben gemaakt aan racisme.
Het Hof van Cassatie honoreerde het ultieme beroep van het Vlaams Blok niet en bevestigde de uitspraak van de Gentse rechters.
‘Het proces’ was een schoolvoorbeeld van machtsafwending.
Het was een fundamentele aantasting van de vrijheid van meningsuiting en vereniging,
alsook van het elementaire beginsel van de scheiding der machten.
De Belgische staat misbruikte de uitvoerende (bijv. CGKR), de wetgevende (bijv. wetsvoorstel van de PS om de overheidstoelage van het Vlaams Blok af te nemen, de partij<U+FB01> nanciering) en de rechterlijke macht3 om de Vlaamsnationalistische oppositie te liquideren.
Tot spijt van wie het benijdt vormde de rechtse Vlaams-nationalistische beweging de partij Vlaams Blok om in Vlaams Belang, met dezelfde politieke agenda en hetzelfde programma.
Sinds 2003 is bovendien de zogenaamde ‘antidiscriminatiewet’ van kracht.
Het CGKR is bevoegd om ook deze wet via processen tegen andersdenkenden in de praktijk om te zetten.
Op 6 oktober 2004 vernietigde het Arbitragehof een groot gedeelte van deze wet.
De wet ging immers volgens de Raad van State in tegen een aantal fundamentele rechten en vrijheden, zoals de vrijheid van meningsuiting en de vrijheid van eredienst.
De wet stelde al een voornemen tot discriminatie strafbaar.
Dit gaat in tegen één van de grondbeginselen van het strafrecht, namelijk de vereiste dat een strafbare daad ook effectief gepleegd is.
Het is duidelijk dat deze wet op de maat van de politieke oppositie gesneden was.
Het Arbitragehof kwam in haar arrest tegemoet aan deze bezwaren.
Het standpunt van het Vlaams Belang laat, in tegenstelling tot dat van de zelfverklaarde ‘democraten,’ geen ruimte voor enigerlei interpretatie: dissidente meningen, die machthebbers onwelgevallig in de oren kunnen klinken, voeden het maatschappelijke debat.
Zij maken onmiskenbaar deel uit van de democratie.
Het Vlaams Belang is een groot voorvechter van de vrijheid van meningsuiting
en een verbeten tegenstander van het opiniedelict.
Ongetwijfeld het meest veelzeggende voorbeeld van de electorale zelfbediening van de regeringen Verhofstadt, Dewael en Somers was de hervorming van de kieswetgeving, waarbij de kieskringen vergroot werden tot provinciale omschrijvingen omdat dit de regeringspartijen goed uitkwam.
Ook de kort voordien afgeschafte opvolgersregeling werd plots opnieuw ingevoerd.
Verhofstadt en co. voerden deze wetgeving die ingaat tegen talrijke bezwaren van de Raad van State, zonder overleg met de oppositie, erg laat door.
De paars-groene regering veegde bewust de grondwettelijke bezwaren van de Raad van State van tafel ten bate van een op maat van de paarse kopstukken gesneden herverkaveling van het politieke landschap.
De federale regering talmde met de publicatie van de betreffende wetten in het Staatsblad.
Paars-groen wou inderdaad voorkomen dat het Arbitragehof nog voor de verkiezingen uitspraak zou doen.
Toen de Vlaamse oppositiepartijen naar het Arbitragehof stapten kregen ze het verwijt slechte verliezers te zijn.
Nog voor de federale, wetgevende verkiezingen van 18 mei 2003 verklaarde het Arbitragehof in zijn arrest van 26 februari 2003 de kieskring Brussel-Halle-Vilvoorde (B-H-V) als ongrondwettelijk.
Desondanks weigerde de paarse regering dit arrest uit te voeren en de kieskring te splitsen.
Integendeel, VLD’er Patrick Dewael intimideerde de Vlaams-Brabantse burgemeesters die dreigden met een boycot van de Europese verkiezingen, indien de kieskring in overeenstemming met het arrest niet voor 1 april 2004 was gesplitst.
In de ‘Belgische rechtsstaat’ intimideert een minister burgemeesters die oproepen een arrest van het Arbitragehof uit te voeren.
Na de verkiezingen veroordeelde het Arbitragehof de door Verhofstadt-I doorgevoerde dubbele kandidaatstelling voor Kamer en Senaat als een schending van het grondwettelijke gelijkheidsbeginsel
en als een vorm van kiezersbedrog.
De verkiezingen waren strijdig met de Grondwet.
Het Vlaams Belang eist een onmiddellijke splitsing van B-H-V, in overeenstemming met het gelijkheidsbeginsel.
Wij zijn voorstander van één Vlaamse kieskring, aangevuld met arrondissementele kiesomschrijvingen.
Tot slot kiezen wij principieel voor een verkozen staatshoofd en de republiek als staatsvorm.
Dat brengt ons onmiddellijk bij de discussie over het referendum en de rechtstreekse democratie.
De halvering van het gewicht van de lijststem bracht absoluut niet meer inspraak voor de kiezer.
Op 18 mei 2003 kozen de kiezers slechts 18 van de 150 Kamerleden en 7 van de rechtstreeks verkozen Senatoren buiten de ‘nuttige’ volgorde.
Bij de verkiezingen van juni 2004 werden 17 van de 124 leden van het Vlaams parlement verkozen buiten deze ‘nuttige volgorde.’
In het federale Parlement zitten sinds 18 mei 2003 bovendien in totaal 37 opvolgers of bijna een kwart van alle Kamerleden.
Het is niet alleen zo dat deze mensen niet rechtstreeks zijn verkozen als Parlementslid.
Tevens stonden ze op een aparte lijst, waarvoor heel wat minder voorkeurstemmen werden uitgebracht.
De jongste wetgevende verkiezingen waren inderdaad ‘het feest van de opvolgers.’
Cumulatie is volgens het Vlaams Belang niet mogelijk tussen een vertegenwoordigend mandaat en een bezoldigd en/of uitvoerend mandaat op een ander niveau.
Het Vlaams Belang is in alle geval voorstander van een zo absoluut mogelijk cumulatieverbod.
Lang vóór Guy Verhofstadt en andere partijen uitpakten met het begrip ‘rechtstreekse democratie’ koos het Vlaams Belang al voor meer inspraak van de bevolking.
Een uitgelezen middel daartoe is het referendum.
Ondanks talloze fraaie beloftes hebben de zogenaamde ‘democratische’ partijen daar nog niet veel werk van gemaakt, op een zeldzame uitzondering na, zoals over de bouw van een parkeergarage of de invoering van een snelheidsbeperking in een bepaalde gemeente.
Maar wat voor zin heeft een referendum als de traditionele partijen het resultaat zomaar naast zich kunnen neerleggen?
Zou het kunnen dat de zelfverklaarde ‘democraten’ bang zijn van de kiezer?
Democratie is voor ons méér dan de verplichte vierjaarlijkse stembusgang, waarna de regeringspartijen gewoon hun zin kunnen doen.
Niet zelden tegen het eigen programma of verkiezingsbeloften in.
Het is een publiek geheim dat de standpunten van de heersende politieke klasse - bijvoorbeeld in verband met immigratie, drugs, criminaliteit en ethische kwesties - vaak sterk afwijken van wat leeft bij de bevolking.
De parlementaire democratie schiet inzake democratische legitimiteit op een aantal punten dan ook schromelijk tekort.
Het is duidelijk dat naast de parlementaire vertegenwoordiging een bijsturing of een ver<U+FB01>jning van de democratie wenselijk en zelfs noodzakelijk is.
Om het volk meer te betrekken bij de besluitvorming, kiest het Vlaams Belang voor een bindende volksraadpleging op volksinitiatief.
Wij denken daarbij bijvoorbeeld aan het stemrecht voor vreemdelingen, een gedoogbeleid voor drugs of aan de toetreding van Turkije tot de EU.
De machthebbers in dit land hebben over zulke hete hangijzers nooit een referendum willen organiseren.
In een democratie moet élk thema het onderwerp kunnen uitmaken van een bindende volksraadpleging.
Opnieuw: het volk beslist.
Vanzelfsprekend is het Vlaams Belang een groot voorstander van de openbaarheid van bestuur.
Elke Vlaming moet zich kunnen informeren over alle fases van beleidsvoorbereiding, -budgettering en uitvoering.
De overheid moet de nodige maatregelen nemen om correcte informatie toegankelijk te maken voor elke mondige burger, die oordeelkundig zijn stem wil uitbrengen in een referendum.
Voor het Vlaams Belang houdt democratie in dat er een duidelijke bevoegdheidsverdeling moet komen tussen de Vlaamse overheid en de lokale overheden, de steden en de gemeenten.
In principe pleiten wij voor bevoegdheden op een zo laag mogelijk bestuursniveau, behalve als blijkt dat de taak niet op dat niveau te vervullen is.
De keuze voor een bestuurlijke organisatie op een zo laag mogelijk niveau heet het ‘subsidiariteitsbeginsel.’
Het komt er in feite op neer dat de overheid de beslissingen zo dicht mogelijk bij de betrokken mensen zelf dient te treffen.
Meer democratie in de stad of de gemeente houdt voor het Vlaams Belang in dat de bevolking de burgemeester rechtstreeks verkiest.
Uiteraard zonder tal van handige trucjes om een partij van de macht te houden en de kiezer buitenspel te zetten!
Wij zijn ook voorstander van de rechtstreekse verkiezing van de leden van de Raad van Bestuur van de OCMW’s.
Het ontwerp van Gemeentedecreet trachtte onder andere de rechtstreekse verkiezing van de burgemeester in een decreettekst te gieten.
Helaas liep dit in het voorjaar van 2004 mis.
Het Vlaams Belang blijft vanuit de oppositie echter niet bij de pakken zitten en zal de nodige initiatieven nemen om de rechtstreekse verkiezing van de burgemeester en een goede decretale basis voor het functioneren van het lokale bestuur op de politieke agenda te plaatsen.
Het Vlaams Belang wou in het kerntakendebat volop meespelen.
Het subsidiariteitsbeginsel is immers een belangrijk geloofspunt van onze partij.
Het kerntakendebat behandelde de bestuurskracht van lokale overheden, de verschillende bestuurlijke niveaus, hun opdrachten en de middelen die zij daarvoor krijgen toegewezen van de Vlaamse overheid.
Na a<U+FB02>oop van het kerntakendebat kwam een bestuursakkoord uit de bus.
Een heet hangijzer in de discussie was de ‘open taakstelling’ van de gemeenten en de provincies.
Het Vlaams Belang oordeelde dat een zinvol debat pas mogelijk is, indien de overheid daadwerkelijk aanstuurt op een duidelijke taakstelling voor de gemeenten en de provincies.
Bovendien mag de overheid niet uit het oog verliezen dat het OCMW een apart bestuursniveau is.
Voor de OCMW’s wil het Vlaams Belang een heldere taakstelling, die geleidelijk deze van het sociaal loket moet belichamen.
Zo moet het sociaal loket de basisfuncties van de ziekenfondsen overnemen.
Voor de provincies ziet het Vlaams Belang in Vlaanderen weinig plaats meer.
Zij beantwoorden niet aan de criteria van een transparante overheid en een gezag, zo dicht mogelijk bij de Vlamingen.
In afwachting van homogene - Vlaamse - bevoegdheidspakketten, vindt het Vlaams Belang dat de overheid het sociaal beleid meer moet vormgeven op het lokale bestuursniveau.
Dat kan door de al vermelde sociale loketten, waar Vlamingen voor alle uitkeringen en basisverzekeringen terecht moeten kunnen.
De Vlaamse overheid moet tot slot meer durf ten toon spreiden en de gemeenten opleggen om interactieve elektronische dienstverlening aan te bieden.
In een democratie zijn bepaalde grondrechten gewaarborgd en afdwingbaar voor een rechtbank.
Op 15 december 2001 hield onze rechtsvoorganger, het Vlaams Blok, een onafhankelijkheidscongres.
Er werd onder andere een ontwerp van Vlaamse Grondwet voorgesteld.
Deze Proeve van Grondwet omvat de rechten waarvan iedereen die op ons grondgebied is gevestigd, kan genieten.
Gelijkheidsbeginsel en non-discriminatieprincipe.
Lichamelijke en geestelijke onaantastbaarheid.
Recht op vrije ontwikkeling van de persoonlijkheid.
Informatierecht en verbod van censuur.
Recht op vereniging.
Vrijheid van godsdienst en levensovertuiging.
Onschendbaarheid van de woning.
Geheim karakter van boodschappen.
Waarborgen tegen willekeurige vrijheidsberoving.
Strafrechtelijk legaliteitsbeginsel en het vermoeden van onschuld.
Vrijheid van onderwijs.
Recht op eigendom.
Recht op leven.
Recht op ondernemen.
Recht op vrije meningsuiting.
De juridische strijd tegen oppositiepartijen stelt een aantal van die fundamentele democratische rechten en vrijheden steeds meer in vraag.
We hadden het al over het politieke proces waarin de voormalige partij Vlaams Blok was verwikkeld.
Leden en kandidaten van het Vlaams Blok waren niet langer welkom in de vakbonden.
Manifestaties van het Vlaams Blok werden verboden, zaaleigenaars bedreigd.
Wie is er hier eigenlijk ondemocratisch?
De vraag stellen is ze beantwoorden…
Op federaal en Vlaams vlak zou men na 1999 afrekenen met de kwaal van de politieke benoemingen.
Ook zou er een moderne overheidsadministratie komen.
Wat dit laatste betreft was er vooral nood aan een drastische modernisering van het federale ambtenarenapparaat.
Het Vlaams Belang heeft een modernisering van het overheidsapparaat steeds gesteund.
Overheidsmanagers die een taakgebonden mandaat krijgen, evaluaties en eventuele sancties, depolitisering en een herwaardering van de administratie door de afschaf<U+FB01>ng van de politieke kabinetten: het behoort allemaal tot het eisenpakket van het Vlaams Belang.
Wij hebben wel steeds terechte garanties geëist in verband met de talenkennis van de ambtenaren.
De resultaten van de recente hervormingen zijn nochtans bedroevend, vooral op federaal vlak: schaamteloos werd aan de Belgische traditie van de politieke benoemingen een vervolg gebreid.
De Vlamingen grappen wel eens met de twee Waalse ministers van Onderwijs.
Maar op federaal vlak helpen ze ijverig mee aan de uitbreiding van het aantal ministeries door de wildgroei van staatssecretarissen.
Verhofstadt-II telt maar liefst zes staatssecretarissen en 15 ministers.
Guy Verhofstadt beloofde in augustus 2001 trouwens de afschaf<U+FB01>ng van de ministeriële kabinetten binnen de twee jaar.
Daar kwam niets van in huis, behalve een naamsverandering.
Kabinetten heten voortaan ‘beleidscellen.’
Sterker nog: de partijpolitiek samengestelde kabinetten werden onder paars-groen zelfs 30% duurder.
De regering beloofde via het Copernicusplan werk te maken van een grootscheepse reorganisatie van de ambtenarij.
Aan de basis daarvan lag een ‘volksraadpleging’ waarin hoogst pertinente vragen werden gesteld, zoals “wenst u een ef<U+FB01>ciënt werkende administratie?”
Nog geen 10% van de bevolking achtte het nodig op dat soort vragen te antwoorden.
Toen Marie Arena (PS) Luc Van den Bossche (sp.a-spirit) opvolgde als minister van Ambtenarenzaken, begroef zij het Copernicusplan.
Kostprijs van het afgevoerde plan: 100 miljoen euro.
De grote bevraging van de bevolking alleen kostte al 1,98 miljoen euro.
Het Vlaams Belang is voorstander van een slagkrachtige, objectieve en onafhankelijke omroep.
Wij zijn dan ook bereid een behoorlijke <U+FB01>nanciering aan de openbare omroep toe te kennen.
Daar staat dan wel tegenover dat er sluitende waarborgen moeten komen.
Het spreekt voor zich dat de concrete actualiteit klemtonen legt en ervoor zorgt dat sommige politieke partijen naargelang de actualiteit van het ogenblik meer aan bod komen dan andere.
Maar alle partijen dienen op jaarbasis in overeenstemming met hun vertegenwoordiging in het Vlaams Parlement aan bod te komen.
De VRT moet zich strikt houden aan de regels van de journalistieke deontologie, aan objectiviteit en onpartijdigheid.
Als dit niet het geval is, dan moeten er sancties komen met zo nodig zelfs de intrekking van een gedeelte van de overheidsdotaties.
Wij volgen met argusogen de concentratievorming in de binnenlandse pers.
Uit een onderzoek dat het vakblad De Journalist publiceerde (mei 2003), blijkt dat bij de verkiezingen van 1999 de helft van de journalisten groen stemde en 30% voor de socialisten, in 2003 was dat net omgekeerd.
De politisering van de mediawereld verschaft de Vlamingen noch onpartijdige nieuwsgaring noch kwaliteitsvolle mediaproducties.
Voor ons betekenen persvrijheid en democratie dat élke politieke en maatschappelijke stroming aandacht en weerklank moet krijgen in de pers.
Niet alleen in de toekomst, maar ook vandaag.
Naast een dosis kritisch zelfonderzoek van de journalisten dringt zich dus een bindende deontologische code op, uitgewerkt door beroepsjournalisten zelf.
Het Vlaams Belang is niet voor minder maar voor méér democratie.
Daarom pleiten wij voor...
een herwaardering van de parlementen;
de naleving van aanbevelingen door parlementaire onderzoekscommissies;
geen machtsafwending meer en respect voor het Hogere Recht;
absolute garanties voor de vrije meningsuiting,
geen politieke processen;
respect voor de instellingen, geen electorale zelfbediening;
de invoering van de bindende volksraadpleging;
de rechtstreekse verkiezing van de burgemeester;
een verkozen staatshoofd dat verantwoording verschuldigd is aan de volksvertegenwoordigers;
depolitisering en daadwerkelijke afschaf<U+FB01>ng van de politieke kabinetten;
een sterke en onpartijdige openbare omroep.
Het Vlaams Belang is een uitgesproken gezinspartij.
Als hoeksteen van de samenleving zorgt het gezin voor zekerheid, geborgenheid en de opvoeding van de kinderen.
Gezinnen vormen de band van solidariteit tussen de generaties, tussen het verleden en de toekomst.
Zij zijn het beste kader om normen en waarden door te geven.
Zij werpen een dam op tegen egoïsme en materialisme, tegen de onverschilligheid en tegen de toenemende agressie in onze maatschappij.
Een gezinsvriendelijk klimaat is dan ook de beste voorwaarde en waarborg voor een gezonde samenleving.
Het huwelijk vormt de stevigste basis voor gezinnen.
Daarom is het huwelijk voor het Vlaams Belang één van de fundamenten, een basisstructuur van onze samenleving.
De <U+FB01>scus belast mensen die huwen nog steeds zwaarder dan mensen die ervoor kiezen samen te wonen.
Dat verschil bedraagt al snel 625 euro per jaar voor een kinderloos koppel met twee inkomens.
Voor koppels met kinderen is het verschil nóg groter en ook gepensioneerden zijn de dupe van de onrechtvaardige huwelijkstaks.
Ook de recente belastinghervormingen maken niet echt een einde aan deze discriminatie.
Tot voor kort stelde het bevoegde FOD weliswaar dat de <U+FB01>scale discriminatie van gehuwden in 2004 eindelijk weggewerkt zou zijn en dat de belastingvermindering dan ook echt voelbaar zou worden.
In de praktijk is hiervan echter weinig te merken.
Daar de bedrijfsvoorhef<U+FB01>ng niet aangepast wordt aan de belastinghervorming, zal het nog tot 2007 duren (afrekening belastingen voor de inkomsten 2004) vooraleer gehuwden de voordelen in hun portefeuille voelen.
Om een ontsporing van de begroting toch maar te vermijden, verplicht de staat echtparen in feite tot een renteloze lening.
Er is in Europa sinds enkele decennia sprake van een gevoelige daling van het geboortecijfer en een snelle vergrijzing van zijn bevolking.
Dat verschijnsel doet zich ook voor in Vlaanderen en het neemt stilaan dramatische afmetingen aan.
Als wij dat fenomeen niet onder controle krijgen, zal het op termijn niet alleen onze sociale zekerheid ondermijnen, maar bedreigt het zelfs het naakte bestaan en overleven van ons volk.
Er wordt wel eens gezegd dat de massale import van vreemdelingen hiervoor de oplossing kan vormen.
Niet alleen bewijzen ernstige wetenschappelijke studies dat dit verhaal niet klopt.
Wij vinden die massale immigratie vanuit maatschappelijk oogpunt bovendien ongewenst.
Wel moet er dringend werk gemaakt worden van een kind- en gezinsvriendelijk beleid dat het hebben van kinderen ten volle honoreert en weer aantrekkelijk maakt of zelfs aanmoedigt.
Een goed begin zou een werkelijk kostendekkende geboortepremie zijn, toegekend door de Vlaamse Gemeenschap.
Het Vlaams Belang neemt de verdediging op van de gezinnen, waar één van de ouders ervoor kiest voltijds beschikbaar te zijn voor de kinderen.
Het is niet aan de staat om hierin zijn maatschappelijke visie op te dringen.
Het gezin zélf heeft vrij het recht te beslissen of één van beide ouders thuis blijft en zorgt voor de opvoeding van de kinderen.
Wij juichen toe dat man en vrouw vandaag gelijkwaardig zijn.
Dat is trouwens een belangrijke verworvenheid van onze westerse beschaving.
We moeten echter vaststellen dat er een nieuwe onvrijheid is ontstaan.
Terwijl in vele gevallen één van beide ouders graag thuis zou willen blijven om voor de kinderen te zorgen, is dat in onze huidige samenleving <U+FB01>nancieel vaak niet mogelijk.
We mogen gerust aannemen dat ook een groot deel van de buitenshuis werkende vrouwen meer kinderen wenst, maar daar door tijdgebrek6 en/of <U+FB01>nanciële beslommeringen uiteindelijk van afziet.
Het Vlaams Belang pleit onder meer daarom voor de invoering van een opvoedersloon.
Die uitkering moet afhankelijk zijn van het aantal kinderen en kan oplopen tot 140% van de onderbrekingsuitkering uitbetaald in het kader van het ouderschapsverlof.
Om te verhinderen dat een ouder die tijdelijk uit het arbeidsproces stapt om de kinderen op te voeden, inboet op de verworven sociale zekerheidsrechten, voorziet de partij een sociaal statuut voor de thuiswerkende ouder.
Om werk en gezin te combineren voor ouders die uit werken gaan, pleiten wij anderzijds voor een ouderschapsverlof van drie jaar in het kader van het zogenaamde ‘tijdskrediet.’
Wij willen eveneens een pensioenkrediet invoeren ter vergoeding van de periode die de thuiswerkende ouder vrijwillig uit het arbeidscircuit is gestapt om de kinderen op te voeden.
Werkende moeders zijn per week gemiddeld 63 uur in de weer voor hun baas en voor hun gezin.
Tot deze straffe conclusie kwam de Brusselse socioloog Maarten Moens.
Hij ondervroeg hiervoor meer dan 1.500 Vlamingen.
De verdediging en de bescherming van de thuiswerkende ouder zijn voor het Vlaams Belang belangrijk.
Wij hebben ook aandacht voor de ouder die bewust kiest buitenshuis te werken.
Het Vlaams Belang is voorstander en verdediger van de uitbouw van een harmonieuze combinatie tussen gezin en arbeid.
Hierbij is het bijzonder belangrijk een goed, kwaliteitsvol en betaalbaar kinderopvangprogramma uit te werken.
Het Vlaamse tijdskrediet moet een volwaardig alternatief worden om kinderen op te voeden.
Bovendien bepleit het Vlaams Belang drie jaar ouderschapsverlof.
Tot slot dienen ouders de mogelijkheid te hebben tijdelijk te kunnen genieten van deeltijdse arbeid met bijzondere bescherming.
Een gezinsvriendelijke bedrijfscultuur is erg belangrijk.
Hier zijn talrijke maatregelen denkbaar, zoals bedrijfskribbes, het <U+FB01>scaal ondersteunen van bedrijven die huishoudelijke activiteiten ondersteunen, <U+FB02>exibele arbeidsuren voor werknemers met kinderen, verbetering van de positie van de vrouw in het personeelsbeleid.
Kinderopvang moet betaalbaar en van goede kwaliteit zijn.
Het moet ook beschikbaar zijn, onder andere via <U+FB02>exibele openingstijden die noodgevallen kunnen opvangen.
Dit is enkel mogelijk mits het uitwerken van een volwaardig statuut voor de onthaalouder, gekoppeld aan alle rechten waarover een werknemer kan beschikken.
Enkel op deze wijze kan dergelijke opdracht aantrekkelijk blijven.
Onthaalouders verdienen de behandeling van volwaardige werknemers of zelfstandigen met navenante sociale zekerheidsrechten.
Zij hebben recht op een echt loon en niet langer op ‘vergoedingen.’
Slechts een dusdanige benadering kan de huidige situatie omkeren, waar de nood aan kinderopvang blijft stijgen, terwijl het aantal onthaalouders daalt door de onbehoorlijke regeling van het sociaal statuut.
Het vervangingsinkomen dat onthaalouders nu kunnen genieten, indien ze ziek vallen of kinderen onverwachts thuisblijven, is een vooruitgang, maar volgens het Vlaams Belang is dit nog steeds onvoldoende.
Een volwaardig en evenwichtig pakket rechten en plichten voor onthaalouders dringt zich op.
Voor het Vlaams Belang staat het gezin in de traditionele betekenis van het woord centraal.
Samen met het beklemtonen van het gezin als hoeksteen van de samenleving, moeten we ook oog hebben voor moeilijkheden binnen gezinnen.
Ook de alleenstaande ouder mag niet aan haar of zijn lot worden overgelaten en verdient respect en ondersteuning.
Bijzondere aandacht dient te gaan naar de ondersteuning van de ongewenst zwangere vrouw, die er bewust voor kiest haar kind te behouden in plaats van te kiezen voor abortus.
Onze aandacht dient ook uit te gaan naar vrouwen met kinderen die scheiden van een gewelddadige echtgenoot.
Kinderen brengen voor hun ouders niet alleen verantwoordelijkheid mee, maar ook zware <U+FB01>nanciële lasten.
Daarom vinden wij dat ouders met kinderen zoveel mogelijk <U+FB01>nanciële voordelen moeten krijgen.
De kinderbijslag moet in onze ogen niet alleen kostendekkend zijn, maar ook een recht van het kind zijn.
Dat houdt in dat het bedrag voor elk kind hetzelfde moet zijn, onafhankelijk van het inkomen of het beroepsstatuut van de ouders.
Wij geven prioriteit aan de wegwerking van de bestaande ongelijkheid inzake kinderbijslag tussen werknemers, ambtenaren en zelfstandigen.
De herverdeling tussen lage en hoge inkomens dient te gebeuren via de <U+FB01>scaliteit, niet via de kinderbijslag.
Een ef<U+FB01>ciënt gezinsbeleid vergt de invoering van een gezinseffectenrapport, dat een analyse maakt van de impact van overheidsmaatregelen op het gezin en de politici confronteren met de gevolgen van het beleid voor de gezinnen.
Het Vlaams Belang pleit ervoor dat de overheid bij de toekenning van uitkeringen rekening houdt met de samenstelling van het gezin.
Een groter gezin heeft met andere woorden recht op hogere werkloosheidsvergoedingen, invaliditeitsbijdragen of lee<U+FB02> onen.
De Gezinsbond, de grootste gezinsbeweging in Vlaanderen, moet een plaats krijgen in de Sociale en Economische Raad van Vlaanderen (SERV).
Zo zullen de adviezen van de SERV niet langer zuiver economisch geïnspireerd zijn, maar ook gezinsgericht.
In het Vlaams Overlegcomité Vrouwen (VOV) moet eveneens iemand zetelen die de belangen van thuiswerkende ouders verdedigt.
Kroostrijke gezinnen hoeven het niet alleen met de kinderbijslag te doen.
De gezinnen hebben immers recht op een <U+FB01>scale kinderkorting.
Per kind ten laste stelt de <U+FB01>scus een gedeelte van het inkomen vrij van belastingen.
Deze vrijstelling is van toepassing op de laagste schijven van het inkomen.
Zo kunnen hoge én lage inkomens optimaal genieten van de belastingaftrek.
Deze belastingvrije schijf moet volgens ons omhoog.
Het Vlaams Belang eist ook een verhoging van de belastingvrije som voor het tweede en derde kind in vergelijking met de huidige toestand.
De belastingvrijstelling per kind mag niet afhankelijk van het gezinstype zijn.
Het Vlaams Belang meent dat het huidige beleid het Vlaamse tijdskrediet onvoldoende stoffeert.
Het onvermogen van Wallonië een vergelijkbaar stelsel uit te bouwen is hier in belangrijke mate verantwoordelijk voor.
Het resultaat van het paars-groene gemarchandeer met het tijdskrediet was dat de Vlaamse regering het hoofd boog en dat de federale regering de <U+FB01>nanciering van de premies overnam.
Het Vlaamse werkgelegenheidsbeleid en het tijdskrediet lijden dus onder het federale werkgelegenheidsbeleid.
Vlaanderen moet volledig bevoegd worden voor werkgelegenheid.
Pas dan zal ook het Vlaamse tijdskrediet voldoende uit de verf komen.
Het Vlaams Belang wil in elk geval een uitbreiding van het ouderschapsverlof en de themaverloven: drie jaar ouderschapsverlof, drie jaar zorgverlof en één jaar palliatief verlof.
Het opnemen van tijdskrediet heeft voor de werknemer ook <U+FB01>nanciële gevolgen.
Het <U+FB01>nanciële verlies dient beperkt te blijven.
Daarnaast moeten sociale zekerheidsrechten behouden blijven.
Het beleid moet risico’s voor de betrokkenen op het vlak van de werkzekerheid en de mogelijkheid tot herintreding beperken.
Het evenwicht tussen gezin en professionele loopbaan is niet steeds vanzelfsprekend.
Het Vlaams Belang wil de vraag van de werkgevers naar <U+FB02>exibiliteit aanvullen met een <U+FB02>exibiliteit op maat van de gezinnen.
Het belang van het gezin en van de kinderen dient hierbij centraal te staan.
Wij willen bedrijven stimuleren om een gezinsvriendelijke bedrijfscultuur uit te bouwen, waarbij niet enkel de belangen van de werkgever centraal staan, maar ook de belangen van de kinderen van de werknemers.
Dit dient de werkende ouders de kans te geven om hun onvervangbare taak binnen het gezin, als ouder en als partner, ten volle op te nemen.
Maatregelen van bedrijven in deze richting verdienen compensatie via <U+FB01>nanciële ondersteuning door de overheid, in het bijzonder door <U+FB01>scale voordelen.
Het Vlaams Belang is onder andere voorstander van:
gezinsvriendelijke arbeidsreglementering;
gezins- en kindvriendelijke werkuren;
verdere uitbouw van het telewerken;
organiseren van diensten voor het gezin, zoals kinderopvang, strijkdiensten, poetsdiensten e.a.;
behoud van loopbaanperspectieven;
gezinsvriendelijke bijscholing, gezien het toenemende belang van ‘levenslang leren.
Bij de regeling van de arbeidstijd verdient een systeem van glijdende werkuren aanbeveling.
Zo kan de werkende ouder zijn of haar arbeidstijd <U+FB02> exibel aanpassen aan de gezinsnoden.
Ook het werken met variabele uurroosters is gezinsvriendelijk.
Dit systeem laat toe dag- en weekgrenzen te overschrijden in andere werkperiodes, waarbij de recuperatie van overuren over een volledig jaar mogelijk is.
Zo kunnen ouders bijvoorbeeld in vakantieperiodes of op een vrije schooldag vrij nemen.
Ook inzake deeltijdse arbeid is voor de werktijden een soepele en gezinsvriendelijke regeling noodzakelijk.
In de onderneming dient de werknemer in noodsituaties ten behoeve van het gezin ‘verlof’ te krijgen.
Het Vlaams Belang is een uitgesproken gezinspartij.
Daarom eisen wij:
geen <U+FB01>scale discriminatie meer van gehuwden;
invoeren van een kostendekkende Vlaamse geboortepremie;
de invoering van een opvoedersloon;
vervolledigen van het sociaal statuut van onthaalouders;
een goede en betaalbare kinderopvang;
een gezinseffectenrapport;
een rechtvaardige kinderbijslag voor iedereen;
uitkeringen op maat van het gezin;
drie jaar ouderschapsverlof, drie jaar zorgverlof en één jaar palliatief verlof;
gezinsvriendelijke maatregelen in bedrijven.
Voor het Vlaams Belang is de gift van het leven het hoogste goed.
Het doorgeven van het leven drukt de band uit tussen de generaties.
Het verwekken van leven en het opnemen van zorg voor de zwakste in de samenleving - het ongeboren kind, de mens met een handicap en de terminaal zieke - ‘sticht’ gemeenschap.
Wij bepleiten dan ook de grootst mogelijke terughoudendheid van de mens in alle beslissingen over leven en dood.
Het Vlaams Belang heeft er nooit een geheim van gemaakt dat abortus onaanvaardbaar is en wel om volgende redenen:
ook het ongeboren leven in de moederschoot is menselijk leven;
onschuldig menselijk leven mag niet gedood worden;
andere oplossingen zijn mogelijk.
Dat betekent niet dat wij onze ogen sluiten voor de pijnlijke situatie van meisjes of vrouwen die onverwacht zwanger worden.
Een samenleving die voor de bescherming van het ongeboren leven kiest, moet ook bereid zijn die politiek met concrete maatregelen te ondersteunen.
Er dient een netwerk van zwangerschapsbegeleidingscentra te worden uitgebouwd die vrouwen met een onvoorziene zwangerschap op psychologisch, materieel, <U+FB01>nancieel, sociaal en praktisch vlak ondersteunen en begeleiden tijdens de zwangerschap en nadien bij de opvoeding van hun kind.
Ook dient de adoptiewetgeving en het pleegouderschap te worden versoepeld.
In het geval van verkrachting of in situaties waarbij het leven van de vrouw in gevaar komt, is abortus nog nooit vervolgd, laat staan veroordeeld, zodat de abortuswet daarvoor zeker niet gewijzigd moest worden.
Maar de regering drukte met de steun van de toenmalige CVP en de handtekening van christen-democratische ministers de abortuswet door.
Abortus is intussen verworden tot een banale ingreep.
Van enige wettelijke controle is nauwelijks sprake.
Voor het Vlaams Belang is het menselijk leven onaantastbaar.
De rechtsstaat moet dan ook in de eerste plaats de zwaksten beschermen.
De zwakste is zonder twijfel het ongeboren kind.
Om deze bescherming in de wet te doen opnemen, heeft het Vlaams Belang een wetsvoorstel tot het verlenen van rechtspersoonlijkheid aan het ongeboren kind ingediend.
Het Vlaams Belang vindt dat het menselijk leven de meest omzichtige behandeling verdient.
De wetgever mag geen blanco cheque geven aan individuele personen en artsen om eigenmachtig te beslissen over leven en dood.
Datzelfde principiële uitgangspunt geldt volgens ons ook voor genetische kwesties zoals klonen en genetische modi<U+FB01>catie van levende wezens en in bioethische of medische dossiers.
Er is in dit land geen eerlijk debat gevoerd over euthanasie.
Zo hebben de voorstanders vanaf het begin het ‘recht op waardig sterven’ herleid tot een ‘recht op euthanasie.'
Maar voor ons is de bescherming van de waardigheid van ongeneeslijke zieken een mensenrecht.
In Denemarken, het Verenigd Koninkrijk, Canada en Australië kwam men tot de conclusie dat een rechtsstaat, opzettelijk doden niet kan tolereren, ook niet als het om medisch doden op verzoek gaat.
De Raad van Europa aanvaardde een aanbeveling die de mensenrechten en de waardigheid van ongeneeslijke en stervende patiënten moet beschermen.
Het Vlaams Belang is principieel gekant tegen de recente wetswijziging die euthanasie uit het strafrecht heeft gehaald.
Ons verzet tegen euthanasie betekent natuurlijk niet dat het Vlaams Belang voorstander is van therapeutische hardnekkigheid of het nodeloos verlengen van het leven en het lijden.
Stopzetting van een nutteloze geneeskundige behandeling bij terminale patiënten en pijnstillers die het stervensproces verkorten zijn toegelaten,
experimentele medische ingrepen zijn dat niet.
De vraag naar euthanasie of levensbeëindiging vermindert trouwens sterk als er, naast doelmatige pijnbestrijding, ook vakkundige palliatieve zorg geboden wordt.
De medische wetenschap kan sterven meestal pijnloos laten verlopen, zonder actief een einde te maken aan het leven.
Daarom moet stervensbegeleiding – een medisch specialisme – worden, waaraan ook de huisartsenopleiding voldoende aandacht moet besteden.
Alle rust- en verzorgingstehuizen dienen te beschikken over een degelijke palliatieve dienst.
Ook de thuiszorg moet palliatieve zorgverlening in het zorgpakket opnemen.
De wet met betrekking tot euthanasie is voor het Vlaams Belang duidelijk een brug te ver.
En heel wat artsen en verpleegkundigen delen onze mening.
Er is geen afdoende controle.
Het Vlaams Belang wil euthanasie ondubbelzinnig in het strafrecht.
Het Vlaams Belang is een ethische waardenpartij.
Daarom vinden wij:
abortus onaanvaardbaar;
actieve ondersteuning van vrouwen die onvoorzien zwanger zijn noodzakelijk;
actieve euthanasie ontoelaatbaar;
een optimale uitbouw van de palliatieve zorg van groot belang.
Vlaanderen is geen immigratieland en mag geen beleid voeren dat immigranten aantrekt.
Wie hier als immigrant aankomt en zich hier de<U+FB01>nitief wil vestigen, past zich aan onze taal, cultuur en gewoonten aan
en is in de eerste plaats loyaal tegenover Vlaanderen, zijn nieuw land.
De oplossing is dan niet, zoals het multiculturele dogma predikt, dat allerlei culturen, de Vlaamse en andere, naast elkaar moeten bestaan.
De oplossing is natuurlijk dat de inwijkelingen zich aanpassen aan onze cultuur, niet dat wij ons aan hun cultuur aanpassen.
Eén en ander past volledig in onze Vlaamse ervaringsgeschiedenis.
We hebben bijzonder slechte ervaringen met anderstaligen die zich niet aan onze taal en cultuur willen aanpassen.
Onze hoofdstad is een pijnlijk voorbeeld van het terugdringen van de Nederlandse cultuur door de Franse cultuur en nu stilaan ook door andere culturen.
Wij willen herhalingen van dit fenomeen in onze andere Vlaamse steden vermijden.
Franstaligen die zich niet aanpassen aan de Nederlandse taal in openbaar bestuur, onderwijs en gerecht en geen respect hebben voor de Vlaamse cultuur zijn niet welkom in Vlaanderen.
Evengoed moeten anderstaligen die een andere cultuur aanhangen zich aan ons aanpassen of terugkeren naar hun herkomstland, waar ze vrij zijn hun cultuur te behouden.
Hoewel deze ter discussie staat, blijft het Vlaams Belang voorstander van een immigratiestop.
Vlaanderen is één van de dichtstbevolkte landen ter wereld en is helemaal niet te vergelijken met landen zoals de VS, Canada en Australië, die historische immigratielanden zijn met een veel lagere bevolkingsdichtheid.
In 1974 werd een of<U+FB01>ciële immigratiestop afgekondigd, maar de immigranten bleven toestromen.
Bovendien komen er jaarlijks duizenden illegalen het land binnen en ook tienduizenden zogenaamde ‘asielzoekers.
Jaarlijks immigreren er ruim 5.000 Turken en Marokkanen in het Vlaamse Gewest; 3.000 komen naar hier in het kader van de gezinshereniging.
7 Vanzelfsprekend komen er ook heel wat andere nationaliteiten om uiteenlopende redenen hun heil zoeken in Vlaanderen en - bij uitbreiding - België.
8 Grootscheepse inwijking van vreemdelingen, legaal of illegaal, zorgt steeds voor samenlevingsproblemen.
We stellen nochtans vast dat, afgezien van de terechte wrevel over stijgende grondprijzen in residentiële gemeenten in Antwerpen, Limburg en in de Vlaamse randgemeenten, de inwijking van EU-vreemdelingen geen onoverkomelijke problemen hoeft te scheppen.
Brussel, de hoofdstad van Vlaanderen, zuigt nog steeds een overgroot aandeel van de totale immigratie in België op.
Dit heeft voor de sociale cohesie in de volksbuurten zware gevolgen en leidt tot een maatschappelijke context waarin misdaad en verloedering in het ganse land snel om zich heen grijpen.
Illegale immigratie is een misdrijf; het gebruikmaken van bestaande achterpoortjes in de Belgische immigratiestop is dat niet.
Het is echter de Belgische wetgever die onvoldoende politieke wil heeft getoond om de achterpoortjes van de immigratiestop te sluiten.
Het gaat hier met andere woorden om een schuldig verzuim van de Belgische politieke kaste, waarbij regeringspartijen de wettelijke mogelijkheden om blijvende samenlevingsproblemen te beperken systematisch niet hebben aangegrepen.
Met de regularisering van illegale vreemdelingen bekende de regering Verhofstadt-I dat ze de illegale immigratie niet meer de baas kon.
De snelbelgwet is een ander fraai voorbeeld van het gebrek aan politieke wil om nog normstellend op te treden inzake inwijking en nationaliteitsverwerving: de wet van 1 maart 2000 bezorgde een kwart miljoen vreemdelingen onze nationaliteit.
Veel immigranten wensen zoveel mogelijk de leefpatronen te behouden die ze gewend zijn van thuis.
Dit is menselijk en begrijpelijk.
Het probleem is natuurlijk dat ze niet langer thuis zijn.
Ze hebben hun land van herkomst verlaten.
Ze wonen nu in een land met een totaal verschillende taal en cultuur.
Vroegere groepen inwijkelingen, zoals Italianen, Polen en Grieken, hebben zich volledig aangepast aan hun nieuwe thuis.
Hun culturele achtergrond staat immers veel dichter bij de onze.
Voor de twee grootste groepen niet-Europese vreemdelingen, Turken en Marokkanen, verloopt de aanpassing heel wat stroever.
Hun culturen staan dan ook een heel eind verder af van onze cultuur.
Het grote aantal Marokkanen, Turken en nu ook andere groepen, is een rem op hun aanpassing aan onze cultuur.
Hun culturele gemeenschappen zijn zo groot geworden dat ze zichzelf in stand houden.
Als er zovele cultuurgenoten zijn, waarom inderdaad die cultuur opgeven?
De aanwezigheid van heel wat mensen die blijven vasthouden aan de eigen cultuur, leidt tot spanningen met de Vlaamse bevolking.
Sommige gebruiken en praktijken vallen niet steeds in goede aarde.
Dit wil niet noodzakelijk zeggen dat die praktijken slecht zijn, maar wel dat de oorspronkelijke bevolking er niet mee opgezet is.
Een bijkomend probleem is dat sommige van die praktijken niet zomaar anders zijn dan de onze, maar onaanvaardbaar en strijdig met de mensenrechten.
Niet iedereen vindt het vanzelfsprekend dat man en vrouw op gelijke voet behandeld worden, dat kerk en staat gescheiden zijn in onze maatschappij, dat men vrij zijn geloof mag veranderen zonder vrees voor vervolging, dat men vrij mag kiezen met wie men wil huwen.
Wij in Vlaanderen vinden dat wel vanzelfsprekend.
Zo kent de islam geen gelijkberechtiging van de vrouw en geen scheiding van kerk en staat en bevordert deze religie een klimaat waarin de zogenaamde eremisdaden gepleegd worden, waarbij vrouwen van wie nog maar een vermoeden van ‘oneerbaarheid’ wordt uitgesproken, vogelvrij worden verklaard.
Sommige imams verkondigen dat de sharia, het islamitische recht, voorrang heeft op onze wetten.
Dat soort gebruiken en verklaringen zijn onaanvaardbaar in een democratie.
Ze botsen met de Europese mensenrechtenverdragen.
Voor ons blijven vrijheid van meningsuiting, verdraagzaamheid, non-discriminatie, scheiding van kerk en staat fundamentele waarden.
Het Vlaams Belang is tegenstander van het volledig uit de hand gelopen systeem van de gezinshereniging.
Eén van de belangrijkste immigratiemechanismen is de zogenaamde gezinshereniging, die in de overgrote meerderheid van de gevallen eigenlijk neerkomt op gezinsvorming.
9 De gewoonte van vele vreemdelingen en allochtonen van de tweede of latere generatie om iemand uit het moederland te laten overkomen om mee te huwen, is een rem op de aanpassing.
Daarmee blijven die families eerste-generatie-immigranten en moet de assimilatiemolen telkens opnieuw beginnen.
Ondertussen onderkennen alle politieke families deze problematiek.
De zogenaamde gezinshereniging is volgens ons een grote rem op de assimilatie van vreemdelingen.
Veel kinderen uit die gezinnen worden op jonge leeftijd uitgehuwelijkt en missen daardoor hun kans op hoger onderwijs.
Bovendien zijn de partners die overkomen, opgevoed in een totaal verschillende cultuur.
De kinderen uit die huwelijken beginnen opnieuw met een grote achterstand.
Dikwijls beheersen ze onvoldoende het Nederlands.
Het spreekt voor zich dat het Vlaams Belang de bestaande regeling bijzonder drastisch wenst te verstrakken.
Onze partij wil dat het asielrecht slechts toekomt aan échte politieke vluchtelingen, niet aan fortuinzoekers.
Daarom eisen wij een meer ef<U+FB01>ciënte indijking van asielmisbruik.
Een instrument daartoe zou het inschrijven in de Conventie van Genève zijn van het territorialiteitsbeginsel.
Asielzoekers moeten zoveel mogelijk in hun eigen regio worden opgevangen.
Een lijst van onveilige landen moet het mogelijk maken slechts échte asielzoekers toe te laten.
Een belangrijk deel van de aanwezige buitenlanders hier heeft misbruik gemaakt van het recht op asielaanvraag.
Meer dan 90% van de asielzoekers zijn geen politieke vluchtelingen, maar mensen die zich economisch willen verbeteren.
Door het gebrekkige uitwijzingsbeleid van uitgeprocedeerden en andere illegalen gaf de overheid het signaal dat België voor iedereen openstond.
De toevloed steeg dan ook spectaculair.
Toen er nadien een stabilisering volgde, stelde de regering dat voor als een succes.
De regering pakte triomfantelijk uit met cijfers waaruit bleek dat er in 2003 ‘slechts’ 16.940 asielaanvragen werden ingediend.
12 Dat is weliswaar beter dan de 21.965 asielaanvragen die in 1998, het laatste kalenderjaar vóór het aantreden van de paars-groene regering, werden ingediend, maar daarbij moeten we er rekening mee houden dat 1998 een piekjaar was.
Onmiddellijk na het aantreden van de paars-groene regering in 1999 begon het aantal asielaanvragen drastisch te stijgen.
In 1999 werden er in totaal 35.780 asielaanvragen ingediend, waarvan 65% in de tweede helft van het jaar, dus onder Verhofstadt-I.
Op een half jaar tijd was er een toename van het aantal asielaanvragen met maar liefst 82,7%!
Nog nooit waren er zoveel asielzoekers ons land binnengekomen.
Het vorige record dateerde van 1993, toen er 26.882 aanvragen werden ingediend.
De vloedgolf had alles te maken met de aantrekkingskracht die werd uitgeoefend door de in het paars-groene regeerakkoord aangekondigde regularisatie van illegale vreemdelingen.
In 2000 werd met 42.691 aanvragen een nieuw record gevestigd!
In dat jaar werden er in België 4,2 asielaanvragen per 1.000 inwoners ingediend, waarmee België de absolute koploper werd in de EU!
Tijdens het jaar 2000 werden er zelfs meer asielaanvragen ingediend dan in het zoveel grotere Frankrijk.
In oktober 2000 alleen al werden 5.290 asielaan vragen in ontvangst genomen.
Pas dan besloot de regering om met ingang van 1 januari 2001 niet langer <U+FB01>nanciële steun te verlenen aan de asielzoekers in de eerste fase van het onderzoek (ontvankelijkheidsfase), terwijl het voor de gewone burger reeds jaren duidelijk was dat de geldelijke steun aan asielzoekers van België het OCMW van de wereld maakte.
Van zodra de asielzoeker ontvankelijk wordt verklaard, wordt hij echter nog steeds toegewezen aan een OCMW, waar hij geldelijke steun ontvangt.
Tegelijk met de (gedeeltelijke) afschaf<U+FB01> ng van de <U+FB01>nanciële steun werd bovendien het principe Last In First Out (LIFO) toegepast.
Dit houdt in dat men aan de nieuwe asielaanvragen voorrang geeft en dat men deze zo snel mogelijk tracht af te handelen.
Het resultaat is echter dat de asielaanvragen die vóór 1 januari 2001 werden ingediend, als het ware bevroren zijn.
Op 1 april 2002 wachtten er nog haast 50.000 ‘oude’ asielaanvragen op een beslissing.
Alles wijst erop dat minister Dewael veel van deze gevallen zal ‘regulariseren.’
Hij doet dat wel stiekem, goed wetende hoe fel de bevolking protesteerde tegen de grootschalige regularisatiecampagne van Verhofstadt-I.
De (gedeeltelijke) afschaf<U+FB01>ng van de <U+FB01>nanciële steun heeft weliswaar geleid tot een relatieve daling van het aantal asielaanvragen (24.549 in 2001; 18.805 in 2002), maar tevens tot een drastische stijging van het aantal clandestienen die zelfs niet meer de moeite doen om een asielaanvraag in te dienen en onmiddellijk na hun aankomst in de illegaliteit onderduiken (bron: OCIV).
Alleen al in 2001 werden er 28.417 illegale vreemdelingen onderschept.
Van 1 juli 1999 tot en met 31 december 2002 werden er 109.168 asielaanvragen ingediend tegenover 52.627 asielaanvragen in de vergelijkbare periode van 1 januari 1996 tot en met 30 juni 1999.
Tijdens Verhofstadt-I steeg het aantal asielaanvragen dus globaal met ruim 107%.
Het Vlaams Belang eist een strak illegalenbeleid.
Wij verzetten ons tegen regulariseringsoperaties, onder welke vorm dan ook.
Vanzelfsprekend bepleiten wij bovendien een humaan, maar ef<U+FB01>ciënt en kordaat terugkeerbeleid.
De beleidsverantwoordelijken van dit land nemen dit probleem echter nog altijd niet voldoende ernstig.
Het aantal illegalen op ons grondgebied is onbekend.
Schattingen gaan zelfs tot een half miljoen.
De regering zond een totaal verkeerd signaal uit door illegalen te regulariseren.
Verschillende tienduizenden werden geregulariseerd, dikwijls op basis van twijfelachtige documenten.
Daarmee beloonde de regering onwettelijk gedrag.
Bovendien betekende het een aansporing voor geïnteresseerden om toch maar naar België te komen.
Dat soort regularisaties is zelden eenmalig.
Hoewel de regering beloofde dat het niet opnieuw zal gebeuren, vreest het Vlaams Belang een herhaling in de toekomst.
De eerste illegalen kregen ondertussen al de Belgische nationaliteit, omdat hun illegaal verblijf meetelt voor de toepassing van de snelbelgwet!
Verhofstadt liegt, wanneer hij beweert dat paarsgroen werk heeft gemaakt van een effectief terugkeerbeleid.
De regering spreekt van 9.234 uitwijzingen in 1999, 12.265 in 2000, 14.977 in 2001 en 14.800 uitwijzingen in 2002.
Zij rekent hier echter het aantal terugdrijvingen aan de grens bij (in 2002 een 4000-tal), die betrekking hebben op personen die aan de grens worden tegengehouden en dus nooit een bevel kregen om het land te verlaten.
In 2003 kozen 2.814 asielzoekers of buitenlanders voor een vrijwillige, begeleide terugkeer.
Daartegenover staan 7.742 gedwongen uitwijzingen.
In elk geval zijn we nog mijlenver verwijderd van de 3.000 uitwijzingen per maand die door Hugo Coveliers (VLD) eind 1999 geëist werden.
Zelfs als we er zouden vanuit gaan dat de uitwijzingscijfers van de regering kloppen, vormen de 51.276 ‘uitwijzingen’ in de periode 1999-2002 nog geen derde van de 160.212 ‘bevelen om het grondgebied te verlaten’ (BGV), die alleen al van 1999 tot en met het eerste kwartaal van 2002 werden afgegeven aan uitgeprocedeerde asielzoekers en andere illegalen.
De meeste illegalen krijgen nog steeds een papiertje (BGV) waarop staat dat ze binnen de acht dagen het land dienen te verlaten.
Volgens het Overlegcentrum voor de Integratie van Vluchtelingen (OCIV) verdwijnt meer dan vier vijfde van de uitgeprocedeerde asielzoekers ‘in de natuur.’
Volgens voormalig minister van Binnenlandse Zaken Duquesne bedroeg de verhouding tussen (uitgeprocedeerde) asielzoekers en niet-asielzoekers 20% - 80% voor de repatriëringen, 10% - 90% voor de terugdrijvingen en 80% - 20% voor de vrijwillige terugkeer.
Indien we weten dat slechts ongeveer 10% van de asielzoekers uiteindelijk het statuut van erkend vluchteling krijgt, dat er tijdens de jaren 1999-2002 121.825 asielaanvragen werden ingediend en dat er tijdens dezelfde periode ongeveer 18.000 repatriëringen, 12.000 gevallen van vrijwillige terugkeer en 21.000 terugdrijvingen plaats vonden, betekent dit dat men van bijna 95.000 uitgeprocedeerde asielzoekers (86%) hoegenaamd niet weet of zij daadwerkelijk het land verlaten hebben, dan wel in de illegaliteit zijn ondergedoken.
Het effectieve uitwijzingsbeleid van Verhofstadt is een mythe.
Het Vlaams Belang wil de snelbelgwet van 2000 afschaffen.
Voor het Vlaams Belang is het staatsburgerschap immers meer dan een vodje papier.
Daarom pleiten wij voor een drastische verstrakking van de naturalisatiewetgeving.
De naturalisatie moet weer de bekroning worden van een geslaagd assimilatieproces.
Met een streng Wetboek Staatsburgerschap willen wij een halt toeroepen aan de uitholling van het nationaliteitsbeginsel, die vreemdelingen die dat wensen alleen rechten biedt, maar geen plichten.
Ons voorstel gaat uit van het beginsel van de afstamming dat tot voor enkele jaren de basis was van het Belgische nationaliteitsrecht en dat overal ter wereld van kracht is.
De toekenning van het staatsburgerschap op grond van de afstamming van een Belgische ouder moet de algemene regel zijn.
Naturalisatie moet mogelijk zijn, maar een geslaagde assimilatie is vereist.
Wij kanten ons tegen het meervoudige staatsburgerschap.
Vreemdelingen moeten een duidelijke keuze maken.
Als zij hun lot willen verbinden aan dat van onze samenleving, moeten zij kiezen voor onze nationaliteit en hun oorspronkelijke - Marokkaanse, Turkse of andere - nationaliteit opgeven.
De overheid kan het staatsburgerschap altijd intrekken na bewezen fraude of na een veroordeling voor zware criminele feiten.
Tot slot zijn wij de mening toegedaan dat vacante betrekkingen in het openbaar bestuur voorbehouden zijn aan staatsburgers.
Wij verzetten ons met hand en tand tegen de uitholling van politieke rechten, niet enkel inzake het stemrecht, maar ook inzake benoemingen in openbare functies.
Net vóór de verkiezingen van 1999 bekloeg de liberaal Marc Verwilghen - later minister van Justitie - er zich op 25 mei 1999 in de krant ‘De Morgen’ nog over dat er in ons land toch wel erg soepel werd omgesprongen met het toekennen van onze nationaliteit.
“Er is in het verleden met Belgische identiteitskaarten gesmeten,” klonk het toen.
Na de verkiezingen zette de VLD wel het licht op groen voor de beruchte snelbelgwet en deed daarmee net het tegenovergestelde van wat ze haar kiezers had beloofd.
Paars(-groen) is verantwoordelijk voor de meest soepele nationaliteitswetgeving in de ganse wereld.
Na opeenvolgende versoepelingen de jongste decennia, betekende de snelbelgwet van 1 maart 2000 een regelrechte abdicatie van de overheid om zich tegenover vreemdelingen nog normatief op te stellen.
Na een legaal verblijf van hooguit drie jaar kan een vreemdeling gratis de Belgische nationaliteit ontvangen.
Blijk van integratie is niet langer vereist en kennis van de taal is geen criterium meer.
Elke vreemdeling die hier enkele jaren verblijft, kan voortaan op eenvoudige aanvraag Belg worden.
België heeft daarmee de twijfelachtige reputatie het land te zijn met de soepelste naturalisatieregeling ter wereld.
De gevolgen bleven dan ook niet uit.
In maart 2001 raakte bekend dat al vijf keer zoveel vreemdelingen als voordien de Belgische nationaliteit hebben aangevraagd.
Op vier jaar Verhofstadt-I werden méér dan 200.000 vreemdelingen Belg...
Onder Verhofstadt-II kwam dan de discussie over het stemrecht voor vreemdelingen op gang.
Ondertussen verwierf het grootste gedeelte van - vooral - de Maghrebijnse en Turkse vreemdelingen automatisch het stemrecht door hun massale verwerving van onze nationaliteit.
De regeringspartijen trachtten hun gezichtsverlies te beperken door een koehandel voor te stellen: het vreemdelingenstemrecht kon er - op vraag van de Franstalige partijen - komen, indien de snelbelgwet werd verstrengd.
In aanloop naar de verkiezingen van 18 mei 2003 beloofden verschillende politieke partijen de snelbelgwet aan te passen.
De VLD nam daarover zelfs een uitdrukkelijk standpunt in op 15 november 2002 naar aanleiding van haar congres.
Kort daarvoor, in oktober 2002, hadden de parketten een veel striktere snelbelgwet geëist.
De Antwerpse substitute Chantal Merlin deed in opdracht van de voormalige minister van Justitie Verwilghen een onderzoek bij de Belgische parketten.
De parketten zijn vragende partij de kennis van een landstaal weer op te nemen in de nationaliteitswetgeving.
Zij vragen ook vier maanden de tijd om over een naturalisatieverzoek te adviseren.
In april 2003, kort voor de verkiezingen bepleitte sp.a’er Dirk van der Maelen dat de snelbelgwet voor zijn partij moest worden verstrengd, als er een regeling voor het migrantenstemrecht zou komen.
Tijdens het Senaatsdebat in 2002 over de invoering van migrantenstemrecht pleitte zijn partijgenoot Louis Tobback al voor de verstrenging van de snelbelgwet.
Hij stond daarmee op het VLD-standpunt.
Ook de voormalige sp.a-partijvoorzitter Patrick Janssens sprak in 2001 over de koppeling als een denkspoor om de tegenstanders van het migrantenstemrecht, zoals de VLD, over de streep te trekken.
Nodeloos te beklemtonen dat het vreemdelingenstemrecht er in 2004 kwam, maar dat de snelbelgwet nog steeds dezelfde is!
Het Vlaams Belang wil het onlangs ingevoerde stemrecht voor vreemdelingen afschaffen.
De ‘groenen’ en de socialisten hebben met de snelbelgwet en de massale regularisatie van illegalen al dramatische overwinningen geboekt.
Maar het ging allemaal nog niet ver genoeg voor hen.
Zij eisten daar bovenop nog eens de invoering van het stemrecht voor vreemdelingen.
En dat deden ze echt niet uit naastenliefde, maar uit platte electorale overwegingen.
Zo moeten de vreemdelingen niet alleen de tegenvallende verkiezingsresultaten van de gevestigde partijen wat op<U+FB02>euren, maar ook een verdere doorbraak van het Vlaams Belang verhinderen.
Daarnaast is het vreemdelingenstemrecht vooral een eis van de Franstalige partijen in dit land.
Met de stemmen van een paar honderdduizenden vreemdelingen willen ze de Vlamingen in Brussel nog verder in de marginaliteit drukken en onze positie in de Vlaamse Rand verzwakken.
Het gemeentelijke stemrecht voor vreemdelingen zal in heel België in een eerste beweging ongeveer 150.000 nieuwe kiezers opleveren.
Dit cijfer mag echter niet uit zijn context gerukt worden.
Die 150.000 komen bovenop de vele duizenden die de voorbije jaren de Belgische nationaliteit hebben gekregen, al dan niet via de ‘snelbelgwet.’
De groep zal bovendien snel verder aangroeien door gezinshereniging en hoge geboortecijfers.
De snelbelgwet zorgt immers voor bijkomende immigratie: voor ‘Belgen’ gelden inzake gezinshereniging immers soepelere voorwaarden dan voor personen zonder de Belgische nationaliteit.
Wij hebben steeds principieel strijd gevoerd tegen het vreemdelingenstemrecht, omdat wij vinden dat politieke rechten moeten voorbehouden blijven voor onze eigen staatsburgers.
Dat is, tussen haakjes, ook zo in de meeste ons omringende landen en in álle niet-Europese landen waar burgers naar de stembus mogen gaan.
Van discriminatie is hoegenaamd geen sprake.
De vreemdelingen hebben nu gemeentelijk stemrecht, de inwoners van dit land met de Belgische nationaliteit zijn onderworpen aan de stemplicht.
Is dat dan soms geen discriminatie?
De assimilatiegedachte behelst dat wie zich aanpast, bereid is om onze manier van leven tot de zijne of de hare te maken en zijn of haar lot te delen met dat van onze gemeenschap.
Dit behelst dat hij of zij zich loyaal opstelt.
Essentieel is ook dat de vreemdeling zich het fundamentele waarden- en normenpatroon van onze Europese beschaving eigen maakt.
Het Vlaams Belang meent dat niet-EU’ers die zich permanent in ons land willen vestigen in elk geval een verplichte burgerschapsproef moeten a<U+FB02>eggen.
De proef bestaat uit testen Nederlands, burgerschap en Europese waarden.
Ter voorbereiding van deze proef dient de Vlaamse overheid opleidingen te organiseren die door de betrokken vreemdelingen op eigen kosten gevolgd kunnen worden.
In een loyaliteitsverklaring moet de vreemdeling beloven de fundamenten van onze samenleving te respecteren en onze wetten na te leven.
De vreemdeling die niet slaagt in deze proef of de verklaring weigert af te leggen, verliest zijn verblijfsvergunning.
Het Vlaams Belang is van oordeel dat islamitische hoofddoekjes in een aantal situaties zonder meer moeten kunnen worden verboden, daar zij een ideologisch aspect veruitwendigen van de islam, namelijk het ongelijkwaardige sociaal verkeer tussen mannen en vrouwen.
Het gaat dus niet om strikt religieuze symbolen.
Wij verzetten ons tegen deze publieke onderwerping van de vrouw aan de man.
Zeker in overheidsscholen en in openbare dienst kan dit absoluut niet getolereerd worden.
De sluipende institutionalisering van de islam moet ongedaan worden gemaakt.
De bewijslast inzake de verzoenbaarheid van de islam met onze instellingen en onze rechten en vrijheden ligt bij de moslims.
In het kader van de verplichte aanpassing pleit het Vlaams Belang dan ook voor de intrekking van de erkenning van de islamitische godsdienst en voor de sluiting van moskees waar haat wordt gepredikt tegen de westerse samenleving.
Moslims moeten eerst getuigenis a<U+FB02>eggen van het primaat van de openbare orde boven hun particuliere geloofsovertuiging.
Vacante betrekkingen in het openbaar bestuur moet worden voorbehouden voor staatsburgers.
Wij verzetten ons met hand en tand tegen de uitholling van politieke rechten, niet enkel inzake het stemrecht, maar ook inzake benoemingen in openbare functies.
Het Vlaams Parlement keurde in 2003 enkele decreten goed die zogezegd de inburgering van vreemdelingen dichterbij zouden moeten brengen.
Het gaat om het ‘decreet op het inburgeringsbeleid’ en het ‘decreet betreffende het inwerkingsbeleid.’
In werkelijkheid zijn deze decreten in de eerste plaats holle dozen en vooral bedoeld om de publieke opinie te sussen.
Ze vormen het zoveelste staaltje misleiding door paars van de Vlamingen die willen dat dringend wordt werk gemaakt van de aanpassing van vreemdelingen aan de waarden en normen van de seculiere en democratische rechtsstaat.
In de decreten van de Vlaamse regering is immers geen proef voorzien en bovendien geen ernstige sanctie voor weigeraars.
Het Vlaams-Belangalternatief voor de multiculturele samenleving is de verplichte aanpassing van de hier aanwezige vreemdelingen, als voorwaarde voor de verwerving van de nationaliteit.
Ondertekening van het inburgeringscontract en a<U+FB02>egging van de loyaliteitseed gebeuren voor de ‘Vlaamse Inburgeringsraad,’ de instelling onder gezag van de Vlaamse regering, die ook het inburgeringsexamen organiseert, het aanbod aan cursussen centraliseert en de administratieve boetes int bij tekortkoming aan de inburgeringsplichten.
Het Vlaams Belang pleit voor een ander vreemdelingenbeleid dat uitgaat van de eis: ‘aanpassen of terugkeren.
Onze voorstellen: een waterdichte immigratiestop, die niet langer ter discussie staat;
onze westerse waarden blijven de fundamenten van de rechtsstaat;
drastische verstrakking van de mogelijkheid tot gezinshereniging;
menselijke, maar kordate uitwijzing van uitgeprocedeerde gelukszoekers en illegalen;
een streng Wetboek Staatsburgerschap, dat geen dubbele nationaliteit toelaat;
stemrecht voorbehouden aan volwaardige staatsburgers;
dezelfde rechten en plichten voor vreemdelingen die zich aanpassen, onze taal leren, onze wetten en normen respecteren;
geen vreemdelingen in overheidsbetrekkingen;
verplichte inburgering voor vreemdelingen met burgerschapsproef en loyaliteitsverklaring.
Het valt best nog wel mee.
“In vergelijking met andere landen, is het hier helemaal niet zo onveilig.”
U kent de klassieke reacties wel.
Maar de naakte feiten spreken helaas een andere taal.
De misdaadcijfers blijven nog altijd schrikbarend hoog.
En, wat meer is, achter die cijfers gaan menselijke drama’s schuil.
Honderdduizenden mensen werden al het slachtoffer van criminaliteit, van handtasdiefstal tot aanranding met geweld.
Hoeveel winkeliers waren al eens niet het slachtoffer van inbraak, diefstal of zelfs gewapende overvallen?
Wat voor de overheid ‘kleine criminaliteit’ is, leidt voor de betrokkene vaak tot grote trauma’s.
Moegetergde winkeliers geven er de brui aan, oudere mensen durven ‘s avonds de straat niet meer op.
Mensen, wijken en steden geraken gevangen in een wurggreep van angst en onzekerheid.
En toch blijven de traditionele partijen - tegen beter weten in - het probleem onderschatten.
Hun bewering dat het maar gaat om een ‘gevoel van onveiligheid’ is een kaakslag en een belediging voor alle slachtoffers van geweld, diefstal, inbraak, autodiefstal, verkrachting, pedo<U+FB01>lie en vele andere misdaden.
Het Vlaams Belang heeft genoeg van de struisvogelpolitiek.
Het terugdringen van de criminaliteit moet dé topprioriteit van elke regering worden.
Wij eisen daarbij een harde en kordate aanpak.
Voor het Vlaams Belang sluit een streng en hard veiligheidsbeleid bepaalde preventieve maatregelen niet uit.
Wij stellen weliswaar vast dat na mei ‘68 gezag een vies woord is geworden.
Waar men gaat of staat, in het gezin, op school, op straat, is anti-autoritarisme het ordewoord: regels lijken wel verboden.
Alles kan, alles mag voortaan.
Het is ondertussen duidelijk dat dit geleid heeft tot een sterke vervaging van het normbesef.
De stijging van de criminaliteit vindt hier voor een stuk haar oorzaak.
Het Vlaams Belang wil het gezin herwaarderen.
Het gezin is dé opvoedende factor bij uitstek in de samenleving.
Een warme en stabiele thuisbasis is de beste garantie voor een goede opvoeding en een dam tegen mogelijke ontsporingen.
De gezinnen, het onderwijs en jeugdbewegingen moeten niet alleen aandacht hebben voor prestaties, maar ook voor het meegeven van waarden als verantwoordelijkheid, respect en solidariteit.
Ook de overheid moet die waarden uitdragen en de burgerzin stimuleren, zonodig afdwingen.
Het Vlaams Belang vraagt dan ook een verstrakking van de wet met betrekking tot het schuldig verzuim, bijvoorbeeld als men geen hulp biedt aan gewonden bij een ongeval of aan iemand die het slachtoffer is van agressie.
Als preventiemaatregel pleiten wij ook voor de herwaardering van de wijkagent.
Hij moet in zijn buurt de vertrouwenspersoon bij uitstek zijn.
Daardoor kan hij vaak verdachte ontwikkelingen signaleren of ingrijpen.
Een systeem van camerabewaking of het opzetten van buurtinformatienetwerken (BIN’s) kan vruchten afwerpen in de strijd tegen de criminaliteit.
Maar dat mag niet of nooit betekenen dat de politie het veld ruimt en zich onttrekt aan haar eerste verantwoordelijkheid: het verzekeren van de veiligheid.
Wij hebben niets tegen straathoekwerkers, speelpleintjes, jeugdclubs of de verfraaiing van buurten.
Het is echter een illusie te denken dat een wollige aanpak zal leiden tot een sterke daling van de criminaliteit.
Repressie blijft in heel wat gevallen nog altijd de beste vorm van preventie.
Politie en Justitie moeten meer middelen krijgen en op elkaar zijn afgestemd in hun aanpak van de misdaad.
Het vooruitzicht op arrestatie, snelle veroordeling en een effectieve straf moet potentiële misdadigers op andere ideeën brengen.
De overheid moet ook bij kleine overtredingen snel en kordaat ingrijpen om te beletten dat ‘kattenkwaad’ of wangedrag escaleert tot echte criminaliteit.
Een doeltreffende methode daarbij is de zogenaamde ‘nultolerantie.
In 1982 pakten de Amerikaanse criminologen Kelling en Wilson uit met hun theorie ‘Broken Windows.’
Die theorie stelt dat als ordeverstorend gedrag niet onmiddellijk wordt gecorrigeerd of bestraft, de dader de conclusie trekt dat het niemand raakt.
Het gedrag glijdt dan al snel af naar criminaliteit.
De wetenschappers vergelijken het met een gebouw met één gebroken venster.
Dat wekt bij voorbijgangers de indruk dat niemand zich om het gebouw bekommert.
Vrij spoedig zullen nog meerdere vensters sneuvelen en een totaal verval is dan niet meer ver af.
Om onze steden weer veilig te maken is een beleid van nultolerantie dus essentieel.
Dat betekent dat de samenleving onmiddellijk en altijd optreedt tegen elke vorm van criminaliteit, maar ook tegen vandalisme, sluikstorten, leegstand en ronddolende jongeren.
We moeten absoluut vermijden dat echte of potentiële delinquenten de indruk krijgen dat de overheid capituleert en dat de ordehandhavers zich hebben teruggetrokken.
Want, eens er een machtsvacuüm ontstaat, nemen criminelen razendsnel ‘de macht’ over en ontstaan er wetteloze wijken waar de politie niet meer mag of kan optreden.
Dat het voeren van een beleid van nultolerantie vruchten afwerpt, bewees de aanpak van alle misdaad én vormen van overlast in de stad New York onomstotelijk.
Ook in Vlaanderen zijn er geslaagde experimenten, bijvoorbeeld te Lokeren.
Het heeft natuurlijk niet veel zin dat de politie meer overtreders verbaliseert en meer criminelen arresteert, als het gerecht nadien in gebreke blijft.
Met een enorme gerechtelijke achterstand en overvolle gevangenissen besluit Justitie vaak de daders van ‘kleine’ of ‘onbelangrijke’ misdrijven niet te vervolgen.
Het Brusselse gerecht seponeert maar liefst 85% van de misdrijven met betrapping op heterdaad zonder meer.
Het gevolg: de politie heeft alweer gezichtsverlies geleden, geloofwaardigheid verloren en raakt ernstig gedemotiveerd.
De crimineel daarentegen lacht in zijn vuist en voelt zich eens te meer onaantastbaar.
De parketten zijn vandaag zwaar onderbemand en moeten in haast middeleeuwse omstandigheden opboksen tegen de georganiseerde misdaad.
Dat is een bij voorbaat verloren strijd.
Het Vlaams Belang ijvert onverdroten voor een drastische modernisering en het opnieuw aantrekkelijk maken van het beroep van parketmagistraat.
Meer mankracht, meer personeel en meer investeringen moeten prioriteiten zijn.
Onze partij wil de invoering van een afdoende streng jeugdsanctierecht om het hoofd te bieden aan criminele jongeren.
Laksheid is troef bij Justitie en dat is bij uitstek het geval inzake de aanpak van jeugdcriminaliteit.
De wetten beantwoorden tevens niet langer aan de hedendaagse realiteit.
Zo gaat de bestaande wet van 1965 over de jeugdbescherming nog altijd eenzijdig uit van de bescherming van jongeren.
Daarbij wordt de bescherming van de maatschappij over het hoofd gezien en de eigen verantwoordelijkheid en bestraf<U+FB01> ng van jonge criminelen vergeten.
Reeds in 1993 vond de commissie-Cornelis dat die wet dringend aan herschrijving toe was.
Pas vandaag nemen de beleidsverantwoordelijken schoorvoetend passen in die richting.
Een probleem is bovendien dat de kwestie gespreid ligt over twee niveaus.
Justitie en veiligheid vallen onder de bevoegdheid van de federale staat België, terwijl de gemeenschappen bevoegd zijn voor de bijstand aan jongeren.
Daarnaast is er een schrijnend gebrek aan opvangplaatsen voor jonge delinquenten, met het gevolg dat criminele jongeren vaak vrijuit gaan.
Het laat zich raden dat deze straffeloosheid boefjes sterkt in hun misdadig gedragspatroon.
Jeugdbendes voelen zich onaantastbaar en gaan steeds driester tekeer.
Zo zijn in het Brusselse groepsverkrachtingen uitgegroeid tot een nieuwe rage.
Minderjarigen worden ook dikwijls, juist omwille van hun straffeloosheid, door volwassen gangsters ingezet als handlanger.
Een meer repressieve aanpak van jeugdcriminaliteit dringt zich op.
Huidig minister van Justitie Laurette Onkelinx (PS) blokkeert elke koerswijziging terzake.
Tot voor kort mochten minderjarigen, in uitzonderlijke gevallen en voor een periode van maximum 15 dagen, nog opgesloten worden in een gewone gevangenis.
Dit was geen ideale situatie en sinds 1 januari 2002 mag het dus niet meer.
Jammer genoeg had de regering niet aan alternatieve opvangplaatsen gedacht, zodat de rechter criminele jongeren in een aantal gevallen gewoon opnieuw op vrije voeten moest stellen.
De paars-groene regering die nochtans vooraf was gewaarschuwd, stond erbij en keek ernaar...
In allerijl kwam er een gesloten centrum in Everberg, goed voor 50 plaatsen.
Een druppel op een veel te hete plaat.
Het Vlaams Belang meent dat de meeste problemen in de centra voor bijzondere jeugdzorg te herleiden zijn tot het ontbreken van een evenwichtig jeugdsanctierecht.
Dit jeugdsanctierecht moet de plaatsing en begeleiding van probleemjongeren ondubbelzinnig sturen.
Het Vlaams Belang bepleit dat jongeren wél aansprakelijk kunnen worden gesteld voor hun daden.
Dit is vaak rechtvaardiger tegenover de familie van ontspoorde jongeren.
Deze moet nu <U+FB01>nancieel opdraaien voor probleemgedrag, enkel omwille van een leeftijdsgrens.
Anderzijds moet de overheid ouders die manifest en aantoonbaar in hun opvoedingstaak tekortschieten een sanctie opleggen, bijvoorbeeld door verplichte inhoudingen op het kindergeld.
Jongeren moeten bij een aantal vergrijpen de kans krijgen hun straf in te korten of te voorkomen via de deelname aan speciale tuchtstages.
Nog steeds is het voor de jeugdrechter formeel niet mogelijk een straf op te leggen aan jongeren, hij kan alleen beschermingsmaatregelen nemen.
En dan nog is het aantal gesloten opvangplaatsen uitermate beperkt: amper 200 in heel het land.
Nederland heeft er meer dan vijf keer zoveel, zodat men daar over veel meer tijd beschikt om te werken aan de reïntegratie.
Onze partij wil dat recidivisten hun straf uitzitten in eentalige jeugdgevangenissen, met een capaciteit van minstens 150 plaatsen per gemeenschap.
Tijdens de jongste legislatuur van het Vlaams Parlement was een vaak gehoorde klacht dat het gebrek aan opvangplaatsen in centra voor bijzondere jeugdzorg de bestrijding van grootstedelijke jongerenbendes bemoeilijkt.
Het Vlaams Welzijnsverbond is daarom vragende partij voor een jeugdsanctierecht, op voorwaarde dat dit niet betekent dat jonge delinquenten voorrang krijgen op andere zorgbehoevende jongeren.
De Franstaligen schoven het jeugdstrafrecht echter steeds op de lange baan.
Het Vlaams Belang heeft zich altijd verzet tegen taboes in verband met de aanwezigheid van vreemdelingen in dit land en de maatschappelijke gevolgen daarvan.
Wij handhaven dit verzet onverminderd.
De ‘multiculturele verrijking’ is een heilige wet die niemand in twijfel mag trekken.
En dus is hét grote taboe van deze tijd de betrokkenheid van vreemdelingen in de criminaliteit.
Het onderzoek van de onderzoekster Marion Van San daarover ontlokte nog vóór het van start ging al een storm van protest in pers en politiek.
“Vreemdelingen zijn niét crimineler,” zo klonk het in alle toonaarden.
Toen het rapport in 2001 dan klaar was, belandde het maandenlang in de schuif van minister van Justitie Marc Verwilghen.
Uiteindelijk ging het deksel dan toch van de doofpot.
De regering haastte zich om te zeggen dat de conclusies van Van San “onbruikbaar” zouden zijn.
Sociologen, wetenschappers en politici die het rapport al vooraf hadden afgeschoten “omdat het voedsel zou geven aan bestaande ‘vooroordelen’,” zagen zich plots geconfronteerd met de onthullende cijfers.
Die bevestigen alleen maar wat de mensen op het terrein, de agenten en de magistraten weten: straatcriminaliteit, drughandel, autodiefstal, prostitutie en inbraken zijn niet zelden op rekening te schrijven van vreemde jongeren of bendes.
Het aandeel van Oost-Europese inwijkelingen en islamitische immigranten van de tweede en derde generatie in de criminaliteit is verontrustend.
Einde april 2004 verschenen zogenaamde ‘opvolgingsrapporten,’ besteld door de Vlaamse Gemeenschap.
Hieruit zou blijken dat vooral ‘discriminatie’ en ‘stigmatisering’ ten deel vallen aan vreemde jongeren.
Onnodig te beklemtonen dat deze studies de echo van het rapport-Van San moesten helpen overstemmen.
In het zo tolerante Nederland is het taboe over vreemde criminaliteit intussen gesneuveld.
De pers publiceert er zonder schroom de onthutsende cijfers.
Zo schreef naar aanleiding van een onderzoek naar criminaliteit ‘De Volkskrant’ al op 10 oktober 1998: “Tegenover elke 100 Nederlandse jongeren die met de politie in aan raking komen, staan 300 Surinamers, 465 Antillianen en 480 Marokkanen.
Van de 276 gewelddelicten met dodelijke a<U+FB02>oop vorig jaar in Nederland gepleegd, komt de helft op naam van buitenlanders of allochtonen.”
Na jaren laks beleid en ogen toeknijpen dringt in Nederland het besef door dat een probleem pas oplosbaar wordt, als het eerst in kaart is gebracht, er een onbevangen publiek debat over is gevoerd en eensgezind een batterij oplossingen in stelling zijn voorgesteld.
Zo gebeurt dat vandaag in Nederland.
In eigen land kiest men helaas nog altijd voor ontkennen, minimaliseren en doodzwijgen.
Maar die politiek brengt ons vanzelfsprekend geen stap dichter bij een oplossing.
Het zou een enorme dwaasheid zijn te beweren dat elke vreemdeling een crimineel is of elke crimineel een vreemdeling.
Maar het volstaat niet het hoofd in het zand te steken en te denken dat het probleem wel vanzelf zal overwaaien, want dat is volslagen onzin.
Het Vlaams Belang eist een kordate aanpak van de vreemdelingencriminaliteit.
Of, om het met de woorden van de Duitse bondskanselier Gerhard Schroeder (SPD) te zeggen: “Voor vreemdelingen die misbruik maken van onze gastvrijheid, is er maar één boodschap.<U+F020>Eruit en snel.”
“Drugs zijn een maatschappelijke realiteit.
We moeten dat niet verbieden, maar jongeren leren ermee om te gaan.”
Aan het woord is Magda Aelvoet, de toenmalige ‘groene’ minister van - inderdaad!<U+F020>- Volksgezondheid.
Ook voormalig groene Vlaamse minister Mieke Vogels - Welzijn en Jeugdbeleid - zat op dezelfde lijn, net zoals de meerderheid van de paars-groene regering die een feitelijk gedoogbeleid voor drugs heeft afgekondigd.
Daarmee stapte België in het spoor van Nederland.
In april 2004 besloot de centrum-rechtse regering in Nederland het gedoogbeleid af te bouwen, vermits de inlandse cannabis nauwelijks een soft-drug meer is, maar van zo een ‘kwaliteit’ is, dat het een hard-drug evenaart.
Boven de Moerdijk stappen ze dus zonder verpinken af van hun beruchte, ‘progressieve’ beleid.
De balans van 25 jaar ‘gedogen’ is vernietigend: het druggebruik is in Nederland niet teruggedrongen of ‘onder controle.’
De maatschappelijke overlast is enorm
en de opvang van verslaafden kost handenvol geld.
De beoogde scheiding tussen soft- en harddrugs is denkbeeldig.
De handel in cannabis is volledig in handen van het criminele milieu.
Maar dat willen ze in België dus niet geweten hebben.
Enkel het Vlaams Belang bindt de kat de bel aan.
Geen gedoogbeleid, maar een harde vervolging van drugsgerelateerde activiteiten, dát is ons standpunt.
Gelukkig staan we niet alleen in onze strijd tegen de cannabis-drugswet.
In oktober 2004 vernietigde het Arbitragehof een belangrijk gedeelte van deze wet.
Er stonden volgens het Arbitragehof immers heel wat onduidelijke begrippen in deze wet (‘problematische gebruiker’, ‘openbare overlast’ en ‘hoeveelheid cannabis die iemand voor eigen gebruik bij zich mag hebben’).
“Cannabis is onschadelijk”, zeggen ze wel eens.
Cannabis onschuldig?
Een gevaarlijke misvatting!
Regelmatig gebruik van cannabis tast het geheugen en het concentratievermogen aan.
Deze drug verandert de persoonlijkheid van de gebruiker.
Cannabis ondermijnt de natuurlijke veerkracht van het menselijke lichaam en de geest en richt op die manier onherstelbare schade aan.
De drempel voor angstaanvallen en schizofrenie verlaagt en er is hoe dan ook een sterk verhoogd risico op kanker.
Recente studies bevestigen trouwens opnieuw dat cannabis sterk verslavend kan werken.
En dan hebben we het nog niet eens over de vele auto-ongevallen in het weekeinde, door druggebruik.
Het zal wel correct zijn dat niet iedereen na een experiment met cannabis overstapt op heroïne of cocaïne, maar de voorstanders van legalisering kunnen niet ontkennen dat élke drugdode ooit begonnen is met een ‘onschuldige joint.’
En elke drugdode is er één te veel.
Amper één jaar na het bekend maken van de lakse drugnota van de regering is het cannabisgebruik bij jongeren al sterk gestegen.
Een peiling van de Vereniging van Alcohol en andere Drugproblemen (VAD) geeft aan dat het aantal leerlingen dat minstens één keer naar cannabis greep, in het schooljaar 2000-2001 maar liefst 40% hoger lag dan het jaar voordien.
Daarmee worden alle voorspellingen waar en oogst de regering wat ze gezaaid heeft...
Voor het Vlaams Belang is de ‘kleine gebruiker’ geen crimineel, die onmiddellijk achter de tralies moet.
Maar we moeten druggebruik in elk geval ontmoedigen.
Dat kan met leerstraffen of boetes en waar nodig met een verplichte ontwenningskuur.
Naast preventiecampagnes vanaf de lagere school wil het Vlaams Belang dringend meer drugcontroles in het verkeer, in scholen en in discotheken.
Politie en gerecht moeten de drughandel ongemeen hard aanpakken.
Het verkopen van een dodelijke dosis drugs verdient de allerzwaarste straf.
Het Vlaams Belang is nog de enige geloofwaardige voorstander van méér politie.
Net zoals de Vlaamse eisen werden de beloften van de VLD inzake veiligheid reeds in het regeerakkoord Verhofstadt-I van tafel geveegd.
Het regeerakkoord vermeldde enkel nog erg algemene doelstellingen en geen enkele concrete cijfermatige doelstelling.
Het is en was bijzonder tekenend voor het beleid van toenmalig Justitieminister Marc Verwilghen (VLD) dat hij geen enkel initiatief nam om de ophelderingsgraad van de misdrijven hoegenaamd te meten, laat staan te verhogen.
De regering Verhofstadt-II veegt net als Verhofstadt-I de twee hoofdbeloften van Marc Verwilghens voormalige ‘V-plan’ aan haar laars.
Om zijn kiezersbedrog te verhullen paste Verhofstadt dan maar de strategie van zijn ‘communicatiedeskundige’ toe: “De criminaliteit is gedaald, ge voelt dat toch.”
Een uitspraak uit 2002.
Ondertussen is de slagkracht van de politie nog steeds niet toegenomen.
De kosten voor de politiehervorming bleken onbeheersbaar te zijn.
In december 1998 hoopte de regering nog dat men zou rond komen met 125 miljoen euro.
Bij het Goede-Vrijdagakkoord van april 2000 was dat al opgelopen tot 200 miljoen euro.
Enige maanden later verklaarde voormalig minister Duquesne in de Kamer dat er meer dan 455 miljoen euro nodig zou zijn.
Begin 2001 was dat al gestegen tot bijna 500 miljoen en volgens een raming van de VVSG zou men op meer dan 555 miljoen euro uitkomen.
Volgens het Octopusakkoord van 1998 zouden alle kosten door de federale overheid gedragen worden.
De politiehervorming had volgens berekeningen meerkosten ten bedrage van 125 miljoen kunnen betekenen.
Het werd echter 325 miljoen per jaar.
Ondanks die torenhoge kosten bleef het eindresultaat ondermaats.
De federale politie klaagt over inef<U+FB01>ciëntie en politieke inmenging.
Zoals alles in België leidde ook de politiehervorming tot communautaire scheeftrekkingen.
De zogenaamde ‘Veiligheidsmonitor’ selecteerde 100 gemeenten die niets zullen moeten betalen voor de politiehervorming.
Daarvan zijn er 54 Waalse en 30 Vlaamse.
Een partijdige en voor de Walen uitzonderlijke gunstige selectie leidde tot de erkenning van 12 ‘arme’ politiezones op 118 in Vlaanderen, tegen 34 op 72 in Wallonië.
Deze ‘arme’ zones kregen meer geld.
Het zogenaamde solidariteitsmechanisme leidde tot bijkomende, onevenredige afdrachten: Vlaanderen betaalt 46%, Brussel 38%, Wallonië 16%.
Bij het verdelen van die fondsen is het juist omgekeerd: Vlaanderen krijgt 39%, Brussel niets en Wallonië 61%.
In het jaar 2002 bleek dat Vlaanderen per inwoner 40 euro krijgt en Wallonië 52,5 euro.
Omgerekend betekent dit dat Vlaanderen 75 miljoen euro te weinig krijgt.
Die scheeftrekking is niet alleen <U+FB01>nancieel.
Ook qua aantallen manschappen wordt Vlaanderen benadeeld, zowel bij de lokale als de federale politie.
Voor lokale politie heeft Vlaanderen 1 agent per 444 inwoners, Wallonië 1 per 382 inwoners en Brussel zelfs 1 per 209 inwoners.
Analoge verhoudingen ziet men bij de federale politie: 1 agent per 3.826 inwoners in Vlaanderen, 1 per 2.878 in Wallonië en 1 per 2.437 in Brussel.
Zoals aangetoond, draait de door Verhofstadt met veel poeha aangekondigde politiehervorming vierkant.
De Vlaamse steden en gemeenten draaien in belangrijke mate <U+FB01>nancieel op voor de mislukte hervorming.
Op straat is er dan ook niet veel te merken van een verhoogde aanwezigheid van de politie.
Politiemensen zijn nu voornamelijk sociale werkers en de nultolerantie mag alleen voor automobilisten, maar niet voor gevaarlijke criminelen!
Het Vlaams Belang wil daarom dringend meer blauw op straat, ook en vooral in die wijken die de politiek heeft ‘opgegeven.’
Wij willen méér steun, méér middelen en méér waardering voor dit gevaarlijke, maar zo belangrijke beroep.
De politie moet opnieuw gemotiveerd aan de slag kunnen en dient respect en ontzag af te dwingen.
In dit land schort er heel wat aan de uitvoering van straffen en aan de strafmaat.
Met allerhande lapmiddelen probeert men een alternatieve aanpak te bedenken van de stijgende criminaliteit.
Er is immers sprake van een schrijnende politieke onwil om werk te maken van meer gevangeniscellen en van effectieve, onsamendrukbare straffen.
Maatregelen, waarvan het Vlaams Belang een actief pleitbezorger is.
Voorlopig hechtenis.
Een strenge beteugeling van de criminaliteit en een degelijk gerechtelijk onderzoek zijn vaak onmogelijk zonder gebruik te maken van de voorlopige hechtenis.
Het manifeste gebrek aan cellen zorgt er evenwel voor dat heel wat gearresteerde criminelen kort na hun aanhouding weer de straat op mogen, wat de criminaliteit alleen maar in de hand werkt.
Bij betrapping op heterdaad en voor criminelen zonder vaste verblijfplaats in ons land zou voorarrest de regel moeten zijn en niet de uitzondering.
Uiteraard moet dit gekoppeld worden aan een snelle rechtsbedeling
en een goed geolied justitieapparaat.
Het Vlaams Belang pleit dan ook voor een forse uitbreiding van het snelrecht naar Frans model
en hekelt de blokkeringspolitiek van PS-minister Onkelinkx terzake.
Ook is het Vlaams Belang ten zeerste gekant tegen haar voornemen om de voorlopige hechtenis drastisch in te korten.
Het Vlaams Belang bepleit de handhaving van recht en orde door een harde aanpak van de criminaliteit.
Dat betekent niet dat wij ongenuanceerd pleiten voor een draconische repressie tegen iedereen die een voetje scheef zet.
Een kordate en consequente toepassing van de bestaande wetgeving zal in veel gevallen volstaan.
Het probleem ligt meestal bij een beperkte uitvoering van strafrechtelijke beslissingen.
Boetes worden niet altijd geïnd en celstraffen zelden uitgezeten.
Wij zijn niet per de<U+FB01>nitie tegen alternatieve straffen.
Bij een eerste aanvaring met Justitie kan een alternatieve straf zelfs veel nuttiger zijn dan een - toch meestal voorwaardelijke - celstraf.
Het is echter duidelijk dat effectieve veroordelingen niet zomaar mogen omgezet worden in alternatieve straffen of elektronisch huisarrest, enkel en alleen omwille van plaatsgebrek in de gevangenis.
Naast het doordacht hanteren van alternatieve straffen, pleit het Vlaams Belang voor afdoend strenge celstraffen.
In ons land slorpt één misdrijf eventueel andere misdrijven op, zodat criminelen met een omvangrijk palmares van zware feiten, in principe geen zwaardere straf uitzitten dan de dader van één enkel feit.
Het moet mogelijk zijn cumulatieve straffen uit te spreken, wat kan leiden tot een verdubbeling van de maximumstraf.
Het Vlaams Belang wil ook een betere bescherming van de samenleving tegen seksuele delinquenten.
Dat geldt in het bijzonder voor pedo<U+FB01>elen.
Zware straffen, een medische behandeling en een betere opvolging en controle na het uitzitten van de straf zijn aangewezen.
Tot slot is het aangewezen om de strafrechtelijke verjaring van misdrijven, het inroepen van procedurefouten en het beroep op een mogelijke ontoerekeningsvatbaarheid grondig door te lichten en waar nodig te herzien.
Voor het Vlaams Belang zijn gevangenissen geen vergeetputten waarin verdachten en veroordeelden mogen wegrotten.
Het overgrote deel van de gevangenen komt na het uitzitten van de straf ooit weer vrij en moet dus voorbereid worden op de vrijlating en de reïntegratie in de maatschappij.
Het Vlaams Belang pleit daarom voor een humane en zinvolle strafuitvoering.
De voorbije decennia was een haast pathologische afkeer voor de gevangenisstraf aan de orde van de dag.
Volgens de progressieve clichés komt een gevangene altijd slechter uit de cel dan hij al was en verdient het dus de voorkeur om criminelen uit de gevangenis te houden.
Als een veroordeelde er dan toch in belandt, dan moet alles gebeuren om die straf zoveel mogelijk in te korten.
De alternatieve straf moet nu de regel zijn en de gevangenisstraf de grote uitzondering.
Een uitbreiding van het aantal gevangeniscellen is al helemaal taboe.
Het Vlaams Belang kant zich tegen die wereldvreemde visie en wil in elk geval de huidige capaciteit van 8.000 gevangeniscellen optrekken tot minstens 12.000.
Vanzelfsprekend hebben gevangenen recht op een menswaardige behandeling.
De gevangenissen moeten een elementair comfort bieden, maar het kan toch niet de bedoeling zijn ze om te vormen tot één of ander kuuroord, want dan verliezen ze uiteraard hun afschrikwekkende karakter.
De fameuze wet-Dupont, die het gevangeniswezen herleidt tot een soort internaat (met eigen kledij en dokters, met recht op arbeid buiten de gevangenis, verloning voor cursussen en ga zo maar door) is voor ons van het goede teveel.
Het Vlaams Belang pleit voor een streng basisregime dat eventueel wegens goed gedrag en met het oog op de reïntegratie kan versoepeld worden.
Het Vlaams Belang heeft grote twijfels bij een in<U+FB02>atie aan allerlei positieve rechten, die geen gunsten meer zijn, maar afdwingbare rechten, zoals recht op eigen kledij voor gevangenen, recht op seksueel contact en ga zo maar door.
De zaak-Dutroux heeft in ons land heel wat stof doen opwaaien.
Meer dan 300.000 mensen gaven lucht aan hun verontwaardiging over het falen van politie en gerecht in de fameuze ‘witte mars’ door Brussel in 1996.
Bijna drie miljoen mensen eisten daarop in een petitie de ophef<U+FB01>ng van de wet-Lejeune.
De traditionele partijen hebben die petitie laten wegrotten in de kelders van het Brusselse justitiepaleis.
De fameuze wet-Lejeune is immers onaantastbaar.
Die wet zorgt ervoor dat veroordeelden al na één derde en recidivisten (gevangenen die eerder al een straf uitzaten) na twee derde van hun straf op vrije voeten komen.
Ook Marc Dutroux mocht in 1995 en 1996 aanspraak maken op die gunstmaatregel.
Was dat niet het geval geweest, dan zouden Julie en Melissa, An en Eefje nog in leven zijn geweest en zouden Sabine en Laetitia niet ontvoerd en verkracht geweest zijn.
Omwille van de toenemende criminaliteit, het grote aantal veroordeelden en de halsstarrige weigering om bijkomende gevangenissen te bouwen, paste voormalig minister van Justitie Marc Verwilghen de wet steeds ruimer toe.
Ook recidivisten kunnen nu al vrijkomen na één derde of minder van hun straftijd.
Het Vlaams Belang pleit voor de afschaf<U+FB01>ng van de vervroegde invrijheidsstelling.
Het automatische toekennen van strafvermindering tast de geloofwaardigheid van het gerecht danig aan.
De bevolking aanvaardt niet meer dat criminelen celstraffen nauwelijks moeten uitzitten.
Moordenaars staan vaak al na tien jaar opnieuw op straat!
Uiteraard zijn ook de misdadigers niet erg onder de indruk van Justitie.
Tijdens de verkiezingscampagne 2003 deden ook de Vlaamse socialisten hun duit in het zakje.
Zo pleitte Stevaert in ‘Het Nieuwsblad’ op 24 april 2003 voor een afschaf<U+FB01>ng van de wet-Lejeune: “Die wet is voorbijgestreefd.
Het is voor iedereen beter als misdadigers hun straf voor 100 procent uitzitten.”
Nodeloos te beklemtonen dat enkel het Vlaams Belang na de verkiezingen nog geloofwaardig blijft ijveren voor de afschaf<U+FB01>ng van de wet-Lejeune...
In de loop van de jaren negentig zijn er een aantal zaken veranderd in het voordeel van de slachtoffers van criminaliteit.
Maar het kan nog heel wat beter.
Zo vinden wij dat niet alleen misdadigers, maar ook hun slachtoffers recht hebben op de automatische toewijzing van een pro deo-advocaat.
Het Vlaams Belang wil verder meer geld en een betere bekendmaking van het slachtofferfonds, een verzekerde opvang van de slachtoffers op lokaal niveau, het recht om gehoord te worden door de onderzoeksrechter en de betrokkenheid van een expert inzake slachtofferzorg bij vrijlatingprocedures.
Ook eist het Vlaams Belang dat de slachtoffers geïnformeerd worden over de (zelfs kortstondige) vrijlating van de da-der of zijn onttrekking aan de tenuitvoerlegging van de straf.
Het Vlaams Belang is ook voorstander van een juridische uitbreiding van het begrip ‘wettige zelfverdediging’ naar de verdediging van goederen.
Tragedies zoals die van juwelier Tyberghien te Harelbeke mogen nooit meer voorkomen.
Iemand die zijn woning, zijn eigendom of zijn levenswerk verdedigt tegen gangsters, is geen misdadiger.
Wij vragen daarom de onmiddellijke goedkeuring van het wetsvoorstel Laeremans-Van Themsche dat de wettige zelfverdediging wil uitbreiden.
Inzake autoverkeer kwam tijdens Verhofstadt-I (1999-2003) een repressief beleid op gang.
Tijdens deze legislatuur nam Agalev deel aan het beleid op alle regerings niveaus.
De zogenaamde ‘monsterboetes’ zijn ongetwijfeld de meest beklijvende beleidsdaad geweest waaraan de groenen actief hebben meegewerkt.
Eerder dan te pleiten voor redelijke boetes, installeerde de paars-groene coalitie een stelsel van astronomisch hoge geldboetes.
De toenmalige mobiliteitsminister Bert Anciaux (SP.A-Spirit) stelde de nieuwe verkeerswet uit tot 1 maart 2004, om de wet dan onaf en verwarrend uit te voeren.
Nog geen maand na de inwerkingtreding van de wet schroefde de ‘superministerraad’ in Raversijde de wet hier en daar terug.
Einde 2004 vernietigde het Arbitragehof dan drie artikels uit de verkeerswet.
Inzake verkeersveiligheid is een beleid van ‘meer blauw op straat’ geen optie gebleken voor het verkeersbeleid van de regering.
De voorkeur gaat uit naar symboolwetten, die weliswaar disproportioneel grote <U+FB01>nanciële gevolgen hebben voor verkeersgebruikers die een overtreding begaan.
Het Vlaams Belang vindt de rij slachtoffers van autoongelukken in het weekeinde onaanvaardbaar.
Het beleid moet hier dus zijn verantwoordelijkheid opnemen.
De torenhoge boetes die voormalig minister Durant uitwerkte, zijn dan wel de gemakkelijkste weg, maar zijn voor ons zeker niet de juiste piste.
De maatregel lijkt ons niet alleen asociaal, maar wekt ook de indruk dat het de regering toch vooral te doen is om de extra inkomsten.
Volgens het Vlaams Belang werkt het nieuwe beleid inciviek gedrag net in de hand, in plaats van door een ‘voortdurende’ pakkans bij te dragen tot een mentaliteitsverandering.
Bovendien moet de <U+FB02>inke aanpak in het verkeer verdoezelen dat Justitie en deze regering er nog altijd niet in slagen de échte criminaliteit terug te dringen.
Wij zijn geen tegenstanders van extra controles op verkeersovertredingen, gekoppeld aan een daadwerkelijke inning van de uitgeschreven boetes.
Jonge bestuurders moeten een betere opleiding genieten, met inbegrip van een stageperiode van één jaar waarin een zogenaamd ‘beperkt’ rijbewijs toegekend wordt.
Tot slot zijn wij uiteraard van mening dat het verkeersbeleid dringend moet overgeheveld worden naar de gewesten, want ook hier liggen de Vlaamse en Waalse standpunten mijlenver uit elkaar.
Enkel zo een overheveling kan soelaas bieden om de verkeersonveiligheid ten gevolge van de rampzalige ruimtelijke ordening (lintbebouwing e.d.) in Vlaanderen met speci<U+FB01> eke Vlaamse oplossingen van antwoord te dienen.
Onze aandacht gaat daarbij vooral uit naar het systematisch verkeersveilig maken van alle kruispunten in Vlaanderen.
Het Arbitragehof merkte in zijn arrest d.d. 16 november 2004 correct op dat de federale overheid zich met deze gewestbevoegdheid niet mag bemoeien.
Onze partij stelt vast dat de overheid haar fundamentele verantwoordelijkheid inzake verkeersinfrastructuur ontloopt.
In afwachting van de overheveling eist het Vlaams Belang dat de boetes n.a.v. overtredingen in Vlaanderen volledig zouden ten goede komen aan de Vlaamse politiezones.
De schandelijke geldstroom naar Wallonië moeten onmiddellijk gestopt worden.
Vlaanderen en Wallonië hebben elk hun eigen rechtscultuur.
Daarom eist het Vlaams Belang een Vlaamse Justitie.
Vlaanderen leunt veel sterker aan bij de zakelijke en pragmatische aanpak van Nederland, terwijl Wallonië duidelijk georiënteerd is op de traditionele rechtscultuur van Frankrijk.
De staatshervorming heeft die verschilpunten nog geaccentueerd.
Omdat de Vlaamse advocaten de obstructiepolitiek van hun Waalse collega’s niet langer pikten, hebben ze een Vlaamse Orde van Advocaten opgericht.
De Hoge Raad voor Justitie heeft geen einde gemaakt aan de politieke benoemingen binnen het apparaat, hoewel ze met dat doel werd opgericht.
De Hoge Raad is trouwens een unitair bolwerk dat alles van op Belgisch niveau wil blijven regelen.
In afwachting van de volledige ontbinding van de Belgische staat wenst het Vlaams Belang de splitsing van Justitie en politie.
De verschillen in opvattingen tussen Vlamingen en Walen over justitie- en veiligheidsbeleid zijn zodanig groot - jeugdcriminaliteit, spijtoptanten, opleiding magistraten, organisatie van de rechtbanken -dat Vlaanderen en Wallonië dringend een autonoom beleid moeten kunnen voeren.
Vanzelfsprekend rekent het Vlaams Belang de 19 Brusselse gemeenten tot Vlaanderen en wensen wij één justitiële en politionele ruimte uit te maken met de hoofdstad.
Halle-Vilvoorde dient een autonoom gerechtelijk arrondissement te worden.
Intussen moet zo snel mogelijk werk gemaakt worden van de doorbreking van de pariteit bij het Hof van Cassatie.
Alle leden van dit Hof moeten minstens een passieve kennis van de andere landstaal hebben.
Minstens de helft van elke taalgroep dient een grondige kennis van de andere landstaal te bezitten.
Daarnaast moeten de toegevoegde rechters volledig onder de taalwet vallen, moeten alle Brusselse magistraten een passieve en tweederde van elke taalgroep een grondige kennis van de andere landstaal hebben.
Ook voor Brusselse politieagenten moet de taalwet onverkort blijven gelden.
Tenslotte eist het Vlaams Belang de onmiddellijke oprichting van een Vlaamse magistratenschool.
Onveiligheid is géén vals probleem of een ‘subjectief gevoel.'
Criminaliteit is een maatschappelijke kanker die de leefbaarheid van onze steden en het sociale weefsel in onze samenleving aantast.
Politie en gerecht moeten samenwerken in de strijd tegen de misdaad.
Niet de brave burger of de agent moet schrik hebben, maar de misdadiger!
Het Vlaams Belang wil de straat teruggeven aan het volk.
Daarom eisen wij een harde aanpak.
meer middelen en mankracht voor parketten en politie;
een viersporenbeleid van (1) preventie én (2) nultolerantie, van (3) alternatieve én (4) effectieve, onsamendrukbare straffen;
meer geld en aandacht voor slachtofferhulp;
de afschaf<U+FB01>ng van de wet-Lejeune;
de communautaire splitsing
en de modernisering van Justitie;
de overheid moet gericht onderzoek doen naar het aandeel van vreemdelingen in de criminaliteit en passende maatregelen nemen;
uitwijzing van criminele vreemdelingen, desgevallend verlies van de nationaliteit;
géén legalisering of gedoogbeleid voor drugs, maar een ef<U+FB01>ciënte opvang voor verslaafden
en een keiharde aanpak van drugdealers;
bestraf<U+FB01>ng en desgevallend opsluiting van jonge criminelen in jeugdgevangenissen;
een veiliger wegennet als alternatief voor de superboetes in het verkeer.
Voor het Vlaams Belang is economische ontwikkeling geen doel op zich, maar een middel om welvaart te bereiken en die welvaart voor ons volk veilig te stellen.
De politiek moet ervoor zorg dragen dat de beslissingsmacht over de eigen economie zoveel mogelijk in eigen handen blijft,
vanzelfsprekend met behoud van het vrije ondernemerschap.
Wij kiezen voor een gecorrigeerde vrije markteconomie.
De geschiedenis leert ons immers dat een door de overheid gecontroleerde economie niet zo gezond is.
Het is wenselijk voorrang te geven aan de marktmechanismen.
Die politiek leidt tot een toename van welvaart en welzijn voor het grootste deel van de bevolking.
Dat betekent niet dat de overheid geen regulerende rol meer zou hebben.
Een ultraliberale benadering -laissez-faire -kan tot tal van misbruiken leiden, waardoor de welvaart van een kleine groep toeneemt ten koste van de welvaart van de gehele samenleving.
De overheid moet misbruiken voorkomen
en de economische ontwikkelingen zonodig bijsturen op cultureel en sociaal vlak.
De federale regering doet steevast een beroep op de gemeenschappen en de gewesten om de totale begroting in evenwicht te krijgen én om tevens de openbare schuld te verminderen.
Vlaanderen slaagt erin de doelstellingen te bereiken, door uitgaven uit te stellen, noodzakelijke investeringen te schrappen en het overheidspatrimonium te verkopen.
Wallonië weigert echter zijn steentje bij te dragen.
Omwille van de federale loyaliteit hypothekeren de Vlamingen hun eigen welvaart, terwijl Wallonië zoals steeds de eigen prioriteiten veilig stelt.
Federale begrotingsevenwichten worden slechts door eenmalige operaties gerealiseerd.
Van overschotten is nog lang geen sprake.
Nochtans zijn dringend structurele hervormingen nodig om de tewerkstelling te doen stijgen,
de kosten van de gezondheidszorg in bedwang te houden
en de steeds toenemende pensioenlast te <U+FB01>nancieren.
Net als in de buurlanden moet de regering drastische maatregelen op lange termijn durven nemen om deze enorme lasten in de toekomst op te kunnen vangen.
De paarse coalitie durft geen onpopulaire maatregelen voor te stellen.
Enkel door het gebruik van budgettair kunst - en vliegwerk, oogluikend toegestaan door Europa, slaagt de federale regering erin om toch nog de schijn van een begrotingsbeleid op te houden.
Kunstgrepen zoals een Zilverfonds, effectisering van belastingschulden of regelrechte uitverkoop van overheidsactiva zijn al lang geen uitzondering meer.
Ook de eenmalige bevrijdende aangifte (EBA) of <U+FB01>scale amnestie past in dit rijtje.
Het Vlaams Belang verzet zich tegen deze zwendel, omdat de oorzaak van de kapitaalvlucht, de hoge <U+FB01>scale druk in dit land, nooit de effectieve aandacht krijgt.
Hoogstens bewijzen de liberalen af en toe lippendienst aan de afbouw van de belastingdruk, dat is alles.
De EBA zet de deur mogelijk open voor een vermogenskadaster.
Dit is volstrekt onaanvaardbaar.
De Vlaamse economie heeft zich ontwikkeld tot een moderne, open economie.
KMO’s en zelfstandigen zijn de motor van onze welvaart.
Vlaanderen is een echte exportnatie.
Dankzij onze productiviteit, onze technische kennis en de werklust van onze werknemers hebben Vlaamse bedrijven een stevige reputatie opgebouwd in binnen- en buitenland.
Vlaanderen is vandaag één van de welvarendste regio’s van de wereld.
De slabakkende wereldeconomie toont echter aan dat een open economie kwetsbaar is.
Vlaanderen moet daarom de noodzakelijke hefbomen in handen hebben om de negatieve gevolgen van structurele zwaktes in onze economie tegemoet te komen met gepaste maatregelen.
De Waalse economie heeft zich nooit kunnen aanpassen aan de veranderende economische omstandigheden, onder andere het groeiende belang van een internationale gerichtheid van de economie.
Tijdens het verval van de oude industrie is het zuiden niet op de trein van de technologische vooruitgang gesprongen, maar ging het - alweer - bescherming zoeken bij de overheid.
Omdat Wallonië krampachtig bleef vasthouden aan een socialistisch regime van staatssubsidies, heeft de Waalse economie een aanzienlijke achterstand opgelopen.
Het bestaan van België en een centraal gestuurde economie is zonder meer nefast voor beide regio’s.
Wallonië moet het hoofd boven water houden met steeds meer geld uit de schatkist - Vlaams geld - en Vlaanderen moet met de handrem op werken aan zijn economische vooruitgang.
Dat op zich is al geen evidentie en zeker niet in een periode van economische stagnatie.
Vlaanderen heeft dynamische en <U+FB02>exibele ondernemingen, een relatief lage werkloosheid en zou een lage overheidsschuld kunnen hebben.
Wij hebben dus alle troeven in handen voor een sterke en veerkrachtige economie.
Vlaanderen moet echter nog altijd Wallonië zwaar subsidiëren en het ontbreekt ons aan de mogelijkheden - eigen bevoegdheden - om een eigen economisch beleid op poten te zetten.
Om de haverklap botst Vlaanderen op Waalse veto’s.
België is ook voor onze economische ontwikkeling uitgegroeid tot een lastige hinderpaal.
Vlaanderen moet dan ook zo snel mogelijk zijn eigen economisch beleid kunnen voeren.
Van de beloofde lastenverlagingen voerden de deels liberale regeringen na 1999 nochtans slechts een fractie uit.
Dit belette de liberalen niet om - in aanloop naar de federale verkiezingen van mei 2003 - nieuwe lastenverlagingen voor niet minder dan 1,5 miljard euro te beloven.
Onder druk van zijn socialistische vrienden moest de premier echter vlug inbinden.
Het regeerakkoord van juli 2003 voorziet nog amper 800 miljoen euro voor lastenverlaging.
Daarenboven is er geen sprake meer van een lineaire maatregel, maar worden de verlagingen enkel toegespitst op vijf zogenaamd zwakkere doelgroepen.
Het Vlaams Belang is voorstander van een drastische, lineaire verlaging van de loonlasten, minstens tot op het niveau van de slechts erg gedeeltelijk nagekomen para<U+FB01>scale verkiezingsbeloftes van 1999 van de huidige regeringspartijen.
De paarse regeringsploeg blijft nog steeds ambitieus wat de creatie van banen betreft: tijdens deze legislatuur moeten niet minder dan 200.000 nieuwe banen gecreëerd worden.
Een Werkgelegenheidsconferentie zou de concrete maatregelen hiervoor uitwerken.
Hoewel de conferentie tot een bijkomende lastenverlaging van 120 miljoen euro besloot, is dit lang niet voldoende: uit berekeningen blijkt dat om bijvoorbeeld de sociale bijdragen op de lonen van 32% naar 30% te laten dalen -zoals in onze buurlanden - reeds 1,4 miljard euro nodig is.
Het Vlaams Belang bepleit een drastische en lineaire verlaging van de loonlasten om de concurrentiekracht van onze economie te herstellen.
België is nog steeds geen echt investeringsland.
Naar aanleiding van de hervorming van de vennootschapsbelasting trokken de liberale eerste minister Verhofstadt en zijn minister van Financiën Reynders de wereld rond om ‘Belgium’ aan te prijzen.
De realiteit is echter anders.
Ondanks een daling van het standaardtarief tot 34% ligt België nog steeds <U+FB02>ink boven het EU-gemiddelde voor de vennootschapsbelasting.
Andere lidstaten verlagen namelijk hun tarieven, terwijl bij de nieuwe lidstaten tarieven onder de 20% geen uitzondering zijn.
Het Vlaams Belang pleit dan ook voor een échte en substantiële verlaging.
Deze operatie mag niet opnieuw uitdraaien op een vestzak-broekzak-operatie - wat bij de recente hervorming wel degelijk het geval is.
Wij eisen de onmiddellijke afschaf<U+FB01>ng van de aanvullende crisisbelasting van de vennootschappen, zoals al talloze malen beloofd door de liberalen.
Het nominale BTW-tarief van 21% is voor ons veel te hoog.
Een daling onder psychologische drempel van 20% zou een eerste en belangrijke stap in de goede richting zijn.
Daarnaast bepleiten we een uitbreiding van het verlaagde tarief van 6% voor alle arbeidsintensieve sectoren, niet alleen voor de horeca.
Tot slot pleiten wij voor een maximale administratieve vereenvoudiging.
Ondanks de aanstelling van een staatssecretaris voor Administratieve Vereenvoudiging blijven ondernemingen verzuipen in een enorme papierberg.
De overheid slaagt er niet in haar regelneverij in te perken en koos met haar Kruispuntbank voor Ondernemingen voor een minder goede oplossing, vol kinderziekten.
De tot nu genomen initiatieven blijken dan ook ruim onvoldoende te zijn.
De administratieve verplichtingen vormen nog steeds een onevenredig grote belasting van onze bedrijven.
Een daadwerkelijke afbouw van de ‘regulitis’ is voor het Vlaams Belang een absolute prioriteit.
België heeft in de laatste decennia, mee door de economische crisis van de jaren zeventig en tachtig, een astronomische schuldenberg opgebouwd van om en bij de 275 miljard euro.
Vlaanderen kon medio jaren tachtig het economische tij keren door een omschakeling naar diensten en nieuwe, moderne industrietakken.
Wallonië hield tot voor kort echter vast aan zijn verouderde industrie.
De economie kreeg er in het verleden dan ook zware klappen met hoge werkloosheid tot gevolg.
Het kortzichtige Waals-Belgische beleid leidde dan ook al snel tot een hoogoplopende staatsschuld.
De beruchte wafelijzerpolitiek versterkte nog eens deze trend: voor elke euro die in Vlaanderen een nuttige besteding kreeg, moest er ook één naar Wallonië gaan, maar dan vaak voor nutteloze projecten.
Vandaag draagt Vlaanderen niet alleen de zware lasten van de staatsschuld, maar moet het daarenboven ook nog eens het Waalse wanbeleid <U+FB01>nancieren.
Aan deze situatie moest, onder druk van de EU, een einde komen.
Dankzij zware saneringen en besparingen onder de regeringen van Jean-Luc Dehaene (1991-1999) begon de schuldgraad13 vanaf 1994 eindelijk te dalen.
De omvang van de absolute schuld neemt echter nog steeds niet af, in tegenstelling tot de paarse beloftes.
De huidige situatie is voor ons, Vlamingen, onhoudbaar en onaanvaardbaar.
Vlaanderen kan niet blijven opdraaien voor de Waalse tekorten.
Zolang de staatsschuld een nationale materie blijft, zal Wallonië het nut van besparingen niet inzien en het geld over de balk blijven gooien.
Het Vlaams Belang eist daarom een onmiddellijke splitsing van de overheidsschuld.
Wallonië is <U+FB01>nancieel afhankelijk van Vlaanderen.
De enorme verschillen in de samenstelling van onze bevolking, de productiviteit en uiteraard een aantal politieke en culturele factoren, hebben geleid tot twee totaal verschillende economische stelsels.
Aan de ene kant is er een gezonde vrije markt bij ons en aan de andere kant bestaat er een bijna failliete socialistische economie in Wallonië.
Vlaanderen pompt verplicht elk jaar meer dan elf miljard euro in bodemloze Waalse putten.
14 Via de sociale zekerheid, de <U+FB01>nanciering van gewesten en gemeenschappen en de staatsschuld staan wij jaar in jaar uit een aanzienlijk deel van onze welvaart af aan het zuiden.
Het einde van de diefstal is nog steeds niet in zicht.
Het Waalse gebrek aan zelfredzaamheid is niet enkel schrijnend.
Er is in de eerste plaats sprake van een ongelofelijke laatdunkendheid tegenover de Vlamingen die zich als echte lamme goedzakken telkens opnieuw in de luren laten leggen.
Het Vlaams Belang windt er geen doekjes om.
Wallonië leeft al veel te lang op onze kosten en legt daarmee een zware hypotheek op onze welvaart.
Het is tijd dat Wallonië zélf zijn boontjes leert doppen en de tering naar de nering zet.
Wallonië moet kiezen voor besparingen en zélf de verantwoordelijkheid dragen voor zijn uitgaven.
Responsabilisering van Wallonië zal leiden tot meer zelfrespect en - in de eerste plaats en voor de Vlamingen het belangrijkst - tot een minder dure sociale zekerheid.
Het Vlaams Belang eist daarom de stopzetting van de enorme transfers naar Wallonië en de onmiddellijke splitsing van de sociale zekerheid.
Het Vlaams Belang is voor solidariteit in een Europese context.
Wij willen graag solidair zijn met andere Europese naties.
Als dat tegen Vlaamse voorwaarden gebeurt, willen wij met Wallonië evengoed solidair zijn als bijvoorbeeld met Portugal.
De toenemende liberalisering van de wereldmarkten, de technologische ontwikkelingen en de beschikbaarheid van communicatiemiddelen leiden tot een toenemende globalisering van de economie.
Multinationale ondernemingen hebben een wereldwijd imperium opgebouwd, waarvan de beslissingsmacht de nationale grenzen vaak ver overstijgt.
Deze monopoliepositie heeft tot gevolg dat een groot deel van de wereldbevolking min of meer afhankelijk is van een relatief klein aantal grote multinationale bedrijven.
Dankzij het gebruik van <U+FB01>scale spitstechnologie slagen bedrijven er dikwijls in zich te onttrekken aan nationale wetten en regels.
Zo nodig kunnen zij zelfs zonder veel problemen hun activiteiten overbrengen naar een ander land waar belastingen en loonkosten lager liggen of milieunormen minder streng worden toegepast.
De para<U+FB01>scale druk in België is immers één van de zwaarste wereldwijd, met een loonwig van nagenoeg 55% voor een alleenstaande werknemer.
Nog niet zo lang geleden ging Renault-Vilvoorde dicht, Ford Genk had dezelfde plannen.
Het moet duidelijk zijn dat het Vlaams Belang vanuit nationalistisch oogpunt kritisch staat tegenover een al te verregaande globalisering.
Hier gaan we even in op de manier waarop het Vlaams Belang dit ernstige probleem - de bedrijfsvlucht - zou aanpakken.
Ondernemingen vestigen zich doorgaans in een politiek stabiel land of streek met een gezond economisch beleid.
Een gunstig <U+FB01>scaal regime is een belangrijk criterium.
Juist op dat vlak scoort België bijzonder slecht.
De para<U+FB01>scale lasten zijn loodzwaar en bovendien gaat de internationale concurrentiepositie van België - en dus van Vlaanderen -achteruit.
De onrechtmatige en massale toekenning van Europese subsidies aan Wallonië betekent voor Vlaanderen een grootschalige concurrentievervalsing.
Meer dan tweederde van de door Europa aan België toegekende miljarden zijn voor het zuiden bestemd.
Met die steun lokt Wallonië bedrijven uit Vlaanderen weg, zodat Europese fondsen de vrije mededinging in feite ernstig ondermijnen!
Daarnaast stellen we ook nog vast dat heel wat bedrijven vluchten naar lageloonlanden.
Het is vaak onmogelijk op te boksen tegen landen met lage lonen en een lakse wetgeving op het gebied van milieu, <U+FB01>scaliteit, handel en sociale wetgeving.
Om de bedrijfsvlucht of de zogenaamde ‘delokalisering’ te stoppen stelt het Vlaams Belang dat een eerlijke vrije handel slechts mogelijk is met landen met gelijklopende sociaal-economische inzichten.
