Totalt kommer det att bli en ökning med ca 10 000 studenter per år.
Alliansregeringen har även byggt ut den eftergymnasiala vuxenutbildningen och inrättat Yrkeshögskolan.
Att företag kan rekrytera kvalificerad yrkeskompetens är centralt för konkurrenskraft och tillväxt.
Alliansregeringen har också stärkt folkbildningen bland annat genom en tydligare möjlighet att bidra i integrationsarbetet.
Det svenska studiestödssystemet är ett av världens mest generösa och Alliansregeringen har under de senaste åren gjort flera höjningar av studiemedlen.
För att ytterligare förbättra studenternas möjligheter att fokusera på sina studier och för att öka genomströmningen, föreslår Alliansen en höjning av studielånet.
Alliansregeringen främjar också lärande genom hela livet och möjlighet till omställning, bl. a. genom höjd åldersgräns för studiemedel.
Vi vill höja studiemedlet så att studenterna får 1000 kronor extra i månaden.
Kvalitet och tillgänglighet i en sjukvård för alla
I takt med att vi lever längre och kan behandla allt fler sjukdomar förändras kraven på hälso- och sjukvården.
Alliansens utgångspunkt är en sjukvård präglad av kvalitet och tillgänglighet för alla.
Skillnader i kvalitet eller tillgänglighet mellan regioner eller utifrån till exempel kön eller utbildningsbakgrund ska motverkas.
Sedan 2006 har tillgången till vård förbättrats.
Köerna har kortats och vi har sett en kraftig ökning av antalet vårdcentraler och generösare öppettider.
Kvaliteten i sjukvården har också stärkts över tid och patienterna är mer nöjda med vården.
Sverige är idag ett av världens bästa länder på sjukvård.
Vi satsar mer resurser än någon gång tidigare på vården.
Det finns fler aktiva läkare och sjuksköterskor än någonsin,
och vi utbildar dessutom fler än någonsin tidigare.
Apoteksreformen har inneburit fler apotek, bättre service och att vi kan köpa receptfria läkemedel i mataffärer och bensinstationer.
ÖKAD TILLGÄNGLIGHET OCH BÄTTRE KVALITET
Trots kortare köer är det alltför många som fortfarande upplever att det kan vara svårt att komma i kontakt med sjukvården.
Vissa landsting klarar inte heller kraven i den nationella vårdgarantin och det är stora skillnader mellan landstingen.
Medan väntetiderna i vården har kortats väsentligt de senaste åren är bristande samordning och samverkan inom och mellan vårdgivare ett problem i dagens hälso- och sjukvård.
Därför behöver kömiljarden utvecklas, bl.a. vad gäller tidsgränser och för att omfatta hela vårdkedjan.
Vi vill att kömiljarden utvecklas till en samordnings- och tillgänglighetsmiljard.
Förutom att fortsatt främja tillgänglighet och korta köer ska den också öka huvudmännens förutsättningar och drivkrafter att skapa mer sammanhållna vårdkedjor och öka vårdgivarnas helhetsansvar för patienten.
Vårdvalet inom primärvården har inneburit en stor och positiv förändring när det gäller tillgänglighet, innovationsfokus och effektivitet.
Men fortfarande är primärvårdens andel av den öppna vården låg jämfört med många andra länder och primärvården kommer ofta sämre ut än den specialiserade vården i utvärderingar.
Vi vill därför driva på kvalitetsutvecklingen inom primärvården.
Vi anser också att det behövs ytterligare reformer för att stärka patientmakten.
Bland annat bör reformer för ytterligare valfrihet övervägas.
Utvärderingar har visat på stora regionala skillnader inom cancervården.
Genom ökade riktade resurser och genom att samla kompetensen vill vi stärka jämlikhet och kvalitet i cancervården.
Vi vill satsa 500 miljoner per år under perioden 20152018 på att förkorta väntetiderna inom cancervården och på en ökad kvalitet i allmänhet.
Satsningen ska även bidra till snabb diagnos och förebyggande insatser.
Vi vill samla viss avancerad cancervård på ett mindre antal sjukhus för att höja kvaliteten.
En särskild utredare har fått i uppdrag att se över hur den högspecialiserade vården kan utvecklas genom en ökad koncentration.
Utredningen ska vara klar 2015 och bidra till förbättrade vårdresultat och på så vis också en mer jämlik vård.
En viktig förutsättning för en högkvalitativ vård är spridningen och tillämpningen av bästa tillgängliga kunskap.
Det ska inte bero på var vårdgivaren arbetar vilken tillgång som finns  på evidensbaserad kunskap.
Samlad kompetens kan också leda till ett bättre resursutnyttjande.
Bättre kunskapsunderlag kan bidra till ökad patientsäkerhet, effektivare resursutnyttjande och ökad jämlikhet.
Vi vill inrätta en nationell kunskapsguide för vårdens personal.
STÄRK VÅRDEN AV ÄLDRE
Människor med stora behov ska känna sig delaktiga i sin egen vård.
Alliansregeringen har kraftsamlat för att förbättra omhändertagandet av de mest sjuka äldre, bland annat genom ekonomiska incitament för samverkan.
Målet har varit att få omsorgen och vården att samverka bättre och att använda resurserna mer effektivt så att vården och omsorgen i högre grad utgår från patienternas behov.
Bland annat har detta resulterat i säkrare läkemedelsanvändning för äldre och
bättre vård i livets slutskede.
För en äldre person med många olika symtom och diagnoser kan kontakterna med olika huvudmän, verksamheter och personalkategorier ändå vara svåra att överskåda.
De mest sjuka äldre har i dag många olika kontakter i vården och omsorgen, vilket kan medföra lägre kvalitet för patienten och högre kostnader för vården totalt.
Här finns förbättringspotential vad gäller samverkan mellan kommuner och landsting.
Kontinuitet i vård- och omsorgskontakterna är också viktigt.
Vi vill införa ett prestationsbaserat stimulansbidrag som ska utgå till landsting och kommuner som sluter en regional överenskommelse om samverkan för en förbättrad vård och omsorg om äldre.
De människor som drabbats av demenssjukdom är särskilt utsatta.
En välfungerande demensvård är därför en av grundförutsättningarna för en fungerande äldreomsorg.
Detta kräver i sin tur kompetent, välutbildad och välmotiverad personal.
Forskning på demensområdet har visat att relationen till vårdpersonalen är bland det allra viktigaste i vården av demenssjuka.
Därför bör medarbetarna i vård och omsorg ges både tid och resurser och specifik kunskap om demenssjukdomar för att de ska kunna skapa en så bra demensvård som möjligt.
Vi vill ta fram en nationell demensplan i syfte att främja ökade kunskaper om demenssjukdomar och spridningen av kunskaperna.
Den ska dessutom bidra till en effektivare användning av befintliga resurser t.ex. genom forskningssamarbeten, framtagande och spridning av bättre verktyg för arbetet vid t.ex. utredning och diagnostik, i vård och omsorg eller för stöd till anhöriga.
UTBILDA FLER LÄKARE OCH SJUKSKÖTERSKOR
Det råder brist på läkare och sjuksköterskor, trots att Sveri ge idag har 3500 fler läkare och 5200 fler sjuksköterskor än 2006.
Alliansregeringen fortsätter bygga ut läkarutbildningen och sjuksköterskeutbildningen.
Möjligheterna att rekrytera utbildad personal är avgörande för att hälso- och sjukvården ska kunna ge en god och säker vård och omsorg.
Vi vill vidta åtgärder för att landstingen bättre ska kunna planera för sin kompetensförsörjning.
Vi vill utöka antalet platser på barnmorskeutbildningen.
Vi vill utöka antalet platser på specialistsjuksköterskeutbildningen.
FÖREBYGGANDE ARBETE
Folkhälsan i Sverige utvecklas positivt och medellivslängden fortsätter öka.
Ändrade levnadsvanor mot ett hälsosammare liv gör att fler kan hålla sig friska längre.
Alliansregeringen har gjort satsningar på bland annat hälso coacher och läkemedelsgenomgångar.
Det finns också goda exempel på landsting som erbjuder hälsosamtal och därmed ger människor bättre förutsättningar att känna delaktighet och motivation att vid behov ändra sina levnadsvanor.
Mellan 2014 och 2017 satsar Alliansen 450 miljoner kronor på en nationell strategi för att förebygga och behandla kroniska sjukdomar.
Den syftar bland annat till utveckling av innovativa metoder för patientmedverkan samt verktyg för aktiv egenvård.
Inom satsningen ges också stöd till primärvårdens sjukdomsförebyggande arbete.
Fortfarande finns det dock hälsovinster att göra genom förebyggande arbete.
Många hälsoproblem beror på alkohol, tobak och övervikt.
Genom tidig upptäckt och personanpassade behandlingsupplägg kan många folkhälsoproblem förebyggas.
Endast två av tio personer med kroniska och långvariga sjukdomar anser att de är involverade i sin egen vård.
Detta visar att det finns brister inom vården när det gäller att möta patienters individuella behov.
Vi vill höja skatten på alkohol.
Vi vill höja skatten på tobak.
Vi vill utveckla och förbättra hälso- och sjukvården för personer med kroniska sjukdomar genom fortsatt arbete inom ramen för den nationella strategin.
STÄRK PATIENTENS STÄLLNING
Forskning visar att patientdelaktighet leder till bättre vård och bättre hälsa.
Den 1 januari 2015 träder Alliansregeringens nya patientlag i kraft.
Den tydliggör och förstärker patientens ställning genom förbättrad delaktighet, valfrihet och information.
Vården ska utgå från patientens egna förutsättningar
och patienter får en lagdstadgad möjlighet att välja utförare av primärvård och öppen specialiserad vård i hela landet.
Vi vill stärka patientens ställning ytterligare genom att etablera en digital tjänst - Hälsa För Mig - där den enskilde enkelt ska kunna samla och spara information om sin egen hälsa.
Ett bra och tryggt land att åldras i
Att åldras innebär ofta ett ökat behov av hjälp i vardagen.
Hur hjälpen utformas påverkar i hög grad livskvaliteten.
Alliansens utgångspunkt är att varje människa är unik, med egna önskemål och intressen.
Rätten till självbestämmande är lika viktig oavsett ålder.
Den välfärd som betalas med våra gemensamma resurser ska därför präglas av stor valfrihet, hög kvalitet, ett värdigt bemötande och finnas tillgänglig för alla som behöver den.
Sveriges äldre kan vänta sig fler år med god hälsa än i de allra flesta länder.
Idag lever vi i genomsnitt 20 år efter pensioneringen.
Det är en fantastisk utveckling.
Men det kräver också en förändring i synen på äldre.
Det är viktigt att politiken visar förståelse och respekt för att äldre inte är en homogen grupp människor med samma behov och önskemål.
Det behöver skapas fler vägar för att underlätta för människor att leva det aktiva liv de vill leva.
PENSIONER
Alliansregeringen har, tack vare en jobbpolitik som fått fler i arbete och en ansvarsfull ekonomisk politik, kunnat sänka skatten för pensionärer vid fem tillfällen.
En genomsnittspensionär betalar i dag 850 kronor mindre i månaden i skatt jämfört med 2006.
De hushåll som är berättigade till bostadstillägg har, utöver skattesänkningarna, fått en förstärkning på 340 kronor per månad.
För pensionsinkomster upp till cirka 14 000 kronor per månad motsvarar dessa åtgärder tillsammans jobbskatteavdraget på motsvarande inkomst.
En garantipensionär har 2014 cirka 1 800 kronor mer i disponibel inkomst varje månad och en genomsnittlig inkomstpensionär med bostadstillägg cirka 2 000 kronor mer jämfört med 2006.
Vi ser inget egenvärde i att pension och förvärvsinkomst beskattas olika.
En starkare ekonomi och fler i arbete skapar förutsättningar för en positiv utveckling av pensionerna under de kommande åren.
Inget är viktigare för pensionärernas ekonomi än att sysselsättningen och antalet arbetade timmar utvecklas väl samt att reallönerna ökar, eftersom pensionerna är kopplade till den ekonomiska utvecklingen.
Pensionerna förväntas åren framöver utvecklas gynnsamt och Alliansen gör tillsammans med Socialdemokraterna en översyn av pensionssystemet för att undvika den relativt stora ryckigheten i pensionernas utveckling.
HÄLSOSAMMARE, TRYGGARE OCH RIKARE VARDAG
Det är självklart att också äldre ska ha en meningsfull vardag med intressen och fritidssysselsättningar.
Social samvaro kan också bidra ytterligare till fler friska år.
Många lever tyvärr i ofrivillig ensamhet.
Trygghetsboenden med möteslokaler och ny teknik kan bryta isolering och skapa delaktighet.
Ett mer strukturerat samarbete mellan kommunerna och ideella organisationer kan också skapa bättre förutsättningar för fler att leva ett rikt liv.
Vi vill kartlägga kunskapsläget och ta fram vägledningar och utbildningsmaterial med inriktning på aktivering av äldre, tidig upptäckt och behandling av psykisk ohälsa
Vi vill kartlägga kunskapsläget vad gäller rehabilitering och hemsjukvård bland äldre.
Vi vill främja äldre människors deltaktighet i kulturlivet genom satsningen Kultur för äldre.
Att själv få välja var och hur man vill bo är en central del av självbestämmandet och välbefinnandet.
RUT-tjänsterna har underlättat vardagen för de cirka 180 000 äldre som använder sig av dem.
Alliansregeringen har öppnat upp för nya boendeformer för äldre.
Vi har också satsat på ett särskilt investeringsstöd för byggande av särskilda boenden och trygghetsboende vilket har lett till att över 10 000 äldrebostäder har byggts.
Dock är det fortfarande 40 procent av kommunerna som inte täcker sitt behov.
En ny bestämmelse slår fast att äldre så långt det är möjligt ska kunna välja när och hur stöd och hjälp i hemmet ska ges
och sedan 2012 finns en lagstadgad parboendegaranti.
Vi menar att alternativen behöver bli fler, både på den vanliga bostadsmarknaden och i form av olika trygghets- och äldreboenden.
På så sätt kommer möjligheterna till självbestämmande förbättras, rörligheten på bostadsmarknaden öka och behovet av särskilt boende skjutas upp, vilket skapar möjlighet för äldre i behov av särskilt boende att få del av det i tid.
Genom förbättrade möjligheter och en ny skyldighet för kommunerna att erbjuda plats i trygghetsboenden minskar otryggheten för äldre som undrar om det kommer att finnas plats för dem den dag de behöver flytta till ett äldreboende.
Det ökar också drivkraften för kommuner att ha bra hemtjänst och satsa mer på trygghetsboenden.
Vi vill att alla kommuner ges möjlighet att erbjuda trygghetsboende eller särskilt boende utan biståndsbedömning.
Vi vill att alla kommuner ska vara skyldiga att erbjuda plats i ett trygghetsboende  en äldreboendegaranti - för alla som är över 85 år och har beviljats hemtjänst.
Vill vi att investeringsstödet till trygghetsboende och särskilt boende förlängs och förstärks för att främja tillgången till äldrebostäder.
ETT MÅLTIDSLYFT FÖR ÄLDREOMSORG OCH FÖRSKOLA
God och näringsriktig mat är viktig för vårt välmående och trivsel.
Många i äldreomsorgen äter inte tillräckligt bra.
Det beror ofta på brister i måltidens kvalitet och utformning.
Kvaliteten på maten i offentligfinansierade verksamheter runt om i landet och möjligheterna att kunna välja och vara delaktig i hur maten tillagas är därför av stor betydelse.
Människor ska kunna få påverka maten även på äldre dagar.
Boenden där personalen lagar mat tillsammans med de äldre eller anpassar sig efter de äldres önskemål om mat vid olika tidpunkter får ofta nöjdare och friskare äldre.
Äldre som bor kvar hemma men har svårt att kunna laga mat själva kan få hjälp med matleveranser.
Ofta sker det i form av fasta portionsstorlekar från storkök.
Många kommuner söker idag former för att förbättra matens kvalitet och måltidssituationen för de äldre.
Goda exempel kan hämtas från kommuner som hittat bra lösningar för att öka valfriheten.
Det kan till exempel handla om avtal med lokala restauranger som erbjuder hemleverans av mat till äldre.
Vi vill se en fortsatt utveckling i den riktningen.
Delaktighet i måltiden ger ytterligare en dimension.
Alliansen vill därför att delaktighet ska bli ett uttalat mål i fler kostplaner.
Goda matvanor grundläggs tidigt och i förskolan finns möjligheter att nyttja måltiderna som en del i det pedagogiska arbetet.
Att låta barnen få vara med och laga maten ökar förståelen för matens betydelse för hälsan.
Det offentliga ska ha högt satta ambitioner i sin upphandling av mat avseende djurskydd och miljö.
Inom ramen för Matlandet Sverige har Alliansregeringen inrättat ett nationellt kompetenscentrum för måltider i vård, skola och omsorg som nu arbetar med att stödja och stimulera kommuner och landsting.
Ett nationellt måltidslyft som premierar de äldreboenden och förskolor som satsar på bättre kvalitet på maten kommer att bidra till att öka medvetenheten om matens betydelse.
Vi vill genomföra ett nationellt måltidslyft som riktar sig till äldreomsorgen och förskolan där huvudelen avsätts för äldreomsorgen.
Satsningen möjliggör för kommuner och fristående aktörer som driver äldreomsorg eller förskolor att söka stimulansbidrag för att utveckla och förbättra kvaliteten på måltiderna och för ökad delaktighet.
Vi vill fortsätta stödja kompetenscentrumet för måltider i vård, skola och omsorg.
RÄTTEN ATT VÄLJA  OCH ATT VÄLJA BORT
Patienternas och brukarnas behov ska styra utformningen av välfärdstjänsterna.
Äldreomsorgen ska präglas av god kvalitet.
Rätten till egna val blir ännu viktigare för de äldre vars möjlighet att styra vardagen begränsas av att de behöver omsorg.
År 2009 infördes Lagen om valfrihetssystem.
Numera tillhandahålls omkring en sjundedel av välfärdstjänsterna av privata utförare.
Ökade valmöjligheter stärker människors egenmakt och gör att det går att välja bort de utövare som uppvisar brister eller otillräcklig kvalitetet i sin verksamhet.
Det är inte rimligt att kommuner ska kunna neka äldre valfrihet.
Den värdegrund som nu är fastlagd i lag inriktar äldreomsorgen på att varje äldre person ska uppleva största möjliga välbefinnande.
Vi välkomnar också att det växer fram alternativ, såsom äldreboenden med inriktning på särskilda diagnoser, språkgrupper eller med HBTQ-kompetens.
Vi vill under nästa mandatperiod fortsätta att utveckla valfriheten på områden där den idag är starkt begränsad för den som behöver omsorg, men självklar för andra.
Det gäller t.ex. rätten att välja mat eller färdtjänst.
Dessutom bör valfriheten utvecklas för att ge möjlighet att köpa andra tilläggstjänster för att till exempel åka på utflykt.
Vi vill införa ett krav på kommunerna att tillhandahålla valfrihet för äldre, antingen genom upphandling, ramavtal eller LOV.
Vi vill ytterligare stärka den enskildes inflytande över omsorgens innehåll genom en förenklad biståndsprövning.
Äldreomsorgen fungerar i huvudsak bra.
Det förekommer dock att aktörer, både privata och offentliga, har oacceptabla kvalitetsbrister.
Välfärdstjänster ska bedrivas ansvarsfullt, effektivt och långsiktigt.
Egenmakt och valfrihet behöver kompletteras med ytterligare stärkt tillsyn och uppföljning.
Vi vill, tillsammans med huvudmännen, utveckla ett system för att stärka kommunernas egenkontroll av verksamhet i såväl kommunal som privat regi.
På så sätt stärker vi tillsynen och kontrollen.
Vi vill att Inspektionen för vård och omsorg ska utveckla sin tillsyn till att även omfatta hur kommunerna fullgör sin egenkontroll.
Vi vill förbättra kvalitet och uppföljning genom att utveckla bättre bedömningsverktyg såsom eHälsa, öppna jämförelser och ett bedömningsstöd för handläggare i syfte att bättre kartlägga anhörigas behov och situation vid en biståndsbedömning.
Idag finns ingen möjlighet att i förväg utse någon som kan hjälpa till om man själv blir för gammal eller för sjuk för att ta hand om den egna hälsan eller ekonomin.
Istället är man hänvisad till kommunernas gode män.
Vi vill ge var och en mer makt över sin framtid genom att öppna upp för andra lösningar för den som föredrar att få stöd från en anhörig eller en vän.
Vi vill införa en möjlighet till så kallade framtidsfullmakter.
STÄRK MEDARBETARNA OCH LEDARSKAPET I ÄLDREOMSORGEN
Kvaliteten i äldreomsorgen skapas av medarbetarna, genom deras kompetens och agerande.
De beskriver ofta sitt arbete som meningsfullt och fyllt av glädje.
Men också som slitigt och stressigt.
De vill göra ett bra jobb, men hindras ibland av bristande ledarskap, begränsat inflytande och dåliga villkor.
Alliansen är tydlig med att det är medarbetarna och de verksamhetsnära cheferna som bäst vet hur verksamheten ska bedrivas och vad som behöver prioriteras lokalt.
Arbete inom äldreomsorgen behöver bli mer attraktivt för att säkerställa att det även framöver finns kvalificerad personal som väljer att stanna längre på samma arbetsplats.
På så sätt tillvaratas erfarenhet och kunskap.
Jobbskatteavdraget har gjort att ett vårdbiträde har fått 1800 kronor mer i plån boken varje månad.
Valfriheten gör att det finns flera olika arbetsgivare att välja mellan, och det finns möjlighet att byta jobb om man inte är nöjd med situationen.
Det stärker också yrkets status.
Ett gott ledarskap är viktigt för att öka motivationen och locka fler till äldreomsorgen.
Alliansregeringen har tagit initiativ till en ledarskapssatsning som varit mycket efterfrågad.
Vi vill nu ge fler chefer chansen att utbilda sig för att på så sätt skapa en bättre arbetsmiljö och för att öka attraktionskraften.
Kommunerna har även goda möjligheter att på andra sätt stärka ledarskapet inom äldreomsorgen, t.ex. genom traineeprogram för att hitta potentiella chefer och genom tydligare karriärssteg i verksamheten.
Vi vill förlänga omvårdnadslyftet för att fortsätta stärka såväl den grundläggande som den specialiserade kompetensen bland personal inom äldreomsorgen.
Vi vill fortsätta ledarskapsutbildningen för chefer i äldreomsorgen.
Ett tryggare samhälle
Brott kränker människors frihet, liv, hälsa och rätt till sin egendom.
Därför kan vi aldrig tolerera brottslighet.
Men det finns inget enkelt svar på hur vi skapar ett tryggare samhälle.
Genom att stå upp för varandra och säga ifrån när vi ser att någon blir illa behandlad eller när ett brott begås stärker vi sammanhållningen och markerar rätt och fel.
Det behöver också finnas framtidstro i alla delar av samhället.
Hopp om att kunna skapa ett bättre liv.
Utsikter att få ett jobb
. En övertygelse om att det är bättre att vara en del av samhället än att välja ett liv vid sidan om.
En förvissning om att när människor mår dåligt så finns det ett skyddsnät och medmänniskor som fångar upp och hjälper.
Och en vetskap om att när det begås ett brott kommer samhället att reagera snabbt och tydligt, såväl för att bistå brottsoffret som för att utreda gärningen.
TYDLIGA REAKTIONER MOT BROTT
Alliansen vill att de som begår brott blir straffade och att brottsoffer blir sedda och kan känna sig trygga.
Straffen ska stå i proportion till brottet så att brottsoffret får upprättelse,
och brottslingen ska kunna sona sitt brott och få möjlighet till en ny chans.
Alliansregeringen har genomfört ett stort antal straffskärpningar med fokus på grova våldsbrott.
Avsikten var att väsentligt skärpa de straff som döms ut.
Men reformen har inte fullt ut fått önskat genomslag.
För att de allvarligaste brotten ska straffas hårdare vill vi höja minimistraffen för ett antal brott.
De förändringar Alliansen genomfört och vill genomföra syftar till en ökad spridning av utdömda påföljder och därmed till en mer proportionerlig tillämpning av straffskalan.
Vi vill skärpa straffen för dråp, synnerligen grov misshandel, grov misshandel, grovt rån, grov utpressning, grovt olaga hot och grovt olaga tvång.
Vi vill införa synnerligen grov våldtäkt och oaktsamhetsbrott avseende våldtäkt som nya brott.
Vi vill se över våldtäktsbrottet och överväga frågan om brist på samtycke.
Vi vill skärpa straffet för narkotikabrott.
Vi vill skärpa straffet för köp av sexuell handling av barn.
Aldrig tidigare har det svenska rättsväsendet gjort lika stora insatser mot den organiserade brottsligheten.
Men de senaste årens händelser i exempelvis Göteborg och Södertälje understryker nödvändigheten i att fortsätta kampen.
För att minska den organiserade brottsligheten måste nyrekryteringen till de kriminella nätverken kraftigt motverkas.
Det ska finnas stöd att tillgå för den som vill lämna det kriminella livet.
För att komma åt brottslighet som rör sig över gränserna behöver också rättsväsendet samarbeta internationellt.
EU-samarbetet innebär stärkta möjligheter att bekämpa gränsöverskridande brottslighet.
Vi vill skärpa kriminaliseringen för brott som begås inom ramen för organiserad, kriminell verksamhet.
Vi vill skärpa straffen för människohandel och koppleri.
Vi vill att det ska bli lättare att beslagta kriminellas tillgångar.
Vi vill att det ska bli svårare och dyrare att få ut flera pass för att motverka handel med pass.
Vi vill skärpa straffansvaret för underlåtenhet att avslöja och hindra brott för personer som har anknytning till den brottsliga verksamhet där brottet har begåtts.
Vi måste se särskilt allvarligt på brott som begås mot människor på grund av etnisk tillhörighet, religion, sexuell läggning eller könsidentitet.
Hela Sverige ska vara ett tryggt land att leva i för alla och hatbrott hotar den tolerans och öppenhet som präglar och ska prägla Sverige.
Det är ett allvarligt problem att svenska medborgare strider utomlands för terroriststämplade organisationer.
De hotar inte bara andras liv, de riskerar sina egna liv och de utgör också en potentiell säkerhetsrisk efter återkomsten till Sverige.
Vi vill pröva åtgärder, inklusive ytterligare kriminalisering, mot förberedande av resor i syfte att delta i strid eller vapenträning utomlands för terroriststämplade organisationer i enlighet med den lista som EU eller FN har beslutat.
I det sammanhanget vill vi se över möjligheten att beslagta pass för att stoppa sådana planerade resor.
Vi vill göra en översyn av om kriminaliseringen av deltagande i väpnade aktiviteter med terroriststämplade organisationer, i Sverige eller utomlands ytterligare kan förstärkas.
Konsekvenserna av att begå brott ska vara snabba och kännbara.
Brottsoffret får aldrig lämnas med en känsla av att det är han eller hon som gjort fel.
Straffet ska bidra till att förhindra ny brottslighet och samtidigt ge ett tillfälle för den dömde att göra nya livsval.
Vi kan aldrig acceptera en utveckling där släkten, gänget eller andra grupperingar tar på sig det offentligas roll och skipar rättvisa och fördelar skuld.
Om man väljer att vända rättsväsendet ryggen ska det få konsekvenser.
Personer som gång på gång återfaller i kriminalitet ska känna att samhället reagerar.
Idag blir en person som regel frisläppt från fängelset efter två tredjedelar av strafftiden, även om anstaltstiden har präglats av en ovilja att ändra på sitt liv.
Personer som anstränger sig för att förändra sin situation, till exempel genom studier eller jobbförberedande åtgärder, ska premieras framför den som inte tar ansvar.
Kriminalvårdens återfallsförebyggande arbete behöver förstärkas, bland annat genom att göra fler aktörer mer delaktiga i ett aktivt utslussningsarbete,
och insatserna för att nå målet om 85 procents sysselsättning bland de intagna behöver intensifieras.
Alliansen vill också att återfall ska få tydligare konsekvenser än idag.
På så sätt markerar samhället förväntningar och skapar incitament för människor att komma på rätt köl igen.
Vi anser att den som återfaller i brott och döms till ett nytt fängelsestraff ska avtjäna tre fjärdedelar av det nya straffet.
Vi vill att den som återfaller i brott efter att ha släppts ur fängelse ska få hela sin villkorligt medgivna frihet förverkad i betydligt fler fall än idag.
Vi anser att en tilltalad som har lämnat uppgifter av väsentlig betydelse för utredningen av det egna brottet ska kunna få ett kortare straff än det som annars skulle ha dömts ut.
Vi vill ytterligare begränsa möjligheterna till villkorlig frigivning om den intagne misskött sig eller inte aktivt deltagit i verksamhet.
Vi vill se nya former för samverkan mellan Kriminalvården och andra aktörer i syfte att förbättra möjligheterna till återanpassning till ett liv fritt från kriminalitet.
Vi vill ge Kriminalvården i uppdrag att utöka och utveckla arbetet med särskilda utslussningsåtgärder i syfte att förbereda de intagna för livet efter tiden på anstalt.
Vi vill stärka tillgången till yrkesutbildning på anstalt.
Medling är en metod som kan underlätta för brottsoffer - och brottsling  att gå vidare efter ett begånget brott.
Detta under förutsättning att båda vill delta och att gärningen är erkänd.
Det offentliga kan bli bättre på att medverka till att den som begår ett brott också om brottsoffret vill det  kan ges möjlighet att direkt gottgöra brottsoffret.
Medlingsmöten avslutas ibland med att gärningsman och brottsoffer ingår ett muntligt eller skriftligt avtal som kan innehålla löften om framtida beteenden, ekonomisk ersättning till brottsoffret eller gottgörelse genom arbete.
EN BRA START I LIVET
En trygg uppväxt och en stabil skolgång är det bästa skyddet mot ett liv i kriminalitet.
Föräldrarna har huvudansvaret för sina barns utveckling och uppfostran.
Även barnomsorgen och skolan har betydelse och är viktiga platser för förebyggande arbete.
De ungdomar som hamnar i kriminalitet har ofta uppmärksammats av socialtjänsten redan före 15 års ålder.
Dessa ungdomar har det, i de allra flesta fall, svårare än andra, med problem i skolan och sämre hemförhållanden.
Ett framgångsrikt brottsförebyggande och trygghetsskapande arbete i skolan kräver samverkan mellan flera olika aktörer.
Skola, socialtjänst, polis, civilsamhälle och föräldrar har ett gemensamt ansvar.
Alliansen vill se nolltolerans mot mobbing och kränkningar.
Polisen bör ha ett utvecklat samarbete med varje skola.
På så sätt skapas förtroende för rättsväsendet och ges förutsättningar för att minska antalet begångna brott.
Dessutom kan benägenheten att anmäla de brott som begås öka.
Det behövs nya ungdomspåföljder som ökar likabehandlingen och åstadkommer ett mer enhetligt, tydligt och trovärdigt system.
Vi vill att helgavskiljning med fotboja ska kunna användas som påföljd för unga i åldern 15-18 år.
Vid helgavskiljning måste den unge en viss period vara i hemmet eller på annan angiven plats på vissa bestämda tider.
Rikspolisstyrelsen fick 2011 uppdraget att initiera en pilotverksamhet med sociala insatsgrupper där polis, socialtjänst, skola, föräldrar och andra aktörer intensifierat samverkan för att hjälpa ungdomar som håller på att hamna snett.
Att hela samhället samverkar och strävar mot samma mål är avgörande för att få ungdomar att bryta en kriminell bana.
Sedan pilotverksamheten avslutades ligger ansvaret för att fortsätta med eller inrätta sociala insatsgrupper hos kommuner och andra berörda lokala aktörer.
Vi vill fortsätta stödja sociala insatsgrupper för att säkra att samverkan mellan polis och berörda lokala aktörer blir en självklar del av ordinarie verksamhet.
Vi vill att polis och socialtjänst som upptäcker unga i riskzonen ska kontakta föräldrarna för ett orossamtal.
EN TRYGGARE VARDAG
Ett inbrott i hemmet upplevs ofta som mycket kränkande, även om värdet av stöldgodset inte är så stort.
Bostadsinbrott leder idag till för låga straff.
För att straffen ska hamna på en rimlig nivå när det gäller bostadsinbrott bör en ny brottsrubricering införas.
Det är inbrott och andra mängdbrott som påverkar människor i vardagen.
Dessutom utgör de ofta en inkörsport till grövre brottslighet.
Alliansen vill kraftigare bekämpa sådan brottslighet.
Vi vill införa en ny brottsrubricering inbrottsstöld som ska ha ett minimistraff på fängelse i ett år.
Vi vill minska straffrabatten vid flerfaldig brottslighet.
Den tekniska utvecklingen går fort och öppnar för helt nya typer av kriminalitet.
Det blir allt lättare att begå brott som drabbar många och som innebär stora problem för småföretagare och enskilda.
Näthandeln har också ökat riskerna för att någon kapar din identitet och har också underlättat för brottslingar att sälja stöldgods.
Systematisk brottslighet av detta slag kan i förlängningen leda till försämrad konkurrenskraft, färre jobb och lägre tillväxt.
Vi vill kriminalisera identitetsstöld.
Vi vill höja kraven på identitetskort och bankkort.
Vi vill skärpa kriminaliseringen av systematiska fak turabedrägerier, så kallade bluffakturor.
Vi vill kriminalisera försök till häleri.
VÅLD I NÄRA RELATIONER
Varje år misshandlas eller mördas tiotusentals kvinnor av sin nuvarande eller före detta partner.
Alltför få vågar polisan mäla.
Det finns uppskattningar som säger att minst 150 000 barn lever i hem där det förekommer våld.
Tusentals personer lever under hot från sina anhöriga på grund av en så kallad hederskultur.
Det är oacceptabelt.
Samhället ska markera med kraft mot dessa brott.
Individuella fri- och rättigheter är universella och ingen inskränkning ska kunna rättfärdigas med kultur eller tradition.
Rättsväsendet ska ha verktyg för att skydda brottsoffren.
Alliansregeringen har skärpt straffen för grov fridskränkning och grov kvinnofridskränkning.
Vi erkänner inte längre äktenskap som ingåtts utomlands via ombud,
vi har skärpt skyddet mot barnäktenskap
och kriminaliserat äktenskapstvång.
Alliansen anser dock att det krävs ytterligare insatser för att motverka denna typ av brottslighet.
Vi vill att elektronisk fotboja ska kunna användas vidfler fall av kontaktförbud.
Vi kommer att utvärdera effekterna av straffskärpningen avseende grov kvinnofridskränkning.
Om reformen inte har fått avsedd effekt är Alliansen inte främmande för att skärpa straffen ytterligare.
Vi vill tillföra Länsstyrelsen medel för insatser som syftar till att motverka mäns våld mot kvinnor, att barn bevittnar våld, hedersrelaterat våld och förtryck samt prostitution och människohandel.
Vi vill vidta ytterligare insatser för att förhindra att unga blir gifta mot sin vilja.
Vi vill att kvinno- och tjejjourer, som gör omistliga insatser för att erbjuda hotade och våldsutsatta kvinnor skydd och hjälp, ska få sin långsiktiga finansering säkerställd.
Det är viktigt att också arbeta preventivt mot våldet.
Reger ingen har bland annat finansierat ett projekt med verksamhet som vänder sig till personer, främst män, som utövar eller riskerar att utöva sexuellt våld samt närstående till dessa och personal inom relevanta verksamheter.
Vi vill bevilja fortsatt stöd till verksamhet som syftar till att preventivt förhindra våld och övergrepp.
TRYGGHET OCH JÄMSTÄLLDHET
FÖR UNGA
Jämställdheten utmanas i det offentliga rummet.
Näthat har blivit en del av vardagen och drabbar i många fall kvinnor särskilt hårt.
Våra unga riskerar att påverkas mer av vad som händer på nätet och av jämnåriga än av vuxenvärlden.
En jämställdhetsutmaning för vuxenvärlden  föräldrar, lärare, civilsamhälle, politiken  är att ta större ansvar för en uppväxtmiljö för våra barn präglad av respekt och tydlighet om vad som är rätt och fel.
Som en del i arbetet med den-na utmaning har Alliansregeringen förstärkt arbetet mot hot, kränkningar och trakasserier på nätet.
Vi vill att brotten olaga hot, ofredande, förtal och förolämpning förtydligas och moderniseras.
Vi vill stärka skyddet mot spridning av integritetskänsligt material som t.ex. hämndporr, med beaktande av grundlagen.
Vi vill skärpa straffet för grooming.
EN EFFEKTIVARE POLIS
Polisen ska vara en trygghet.
För att polisen ska kunna utreda fler brott och få tid att synas på gator och torg har Alliansregeringen gjort historiskt stora resurstillskott.
Sedan 2006 har polisen fått drygt 5 miljarder i ökade resurser
och vi har idag betydligt fler poliser än tidigare, även i förhållande till befolkningen.
Det finns också fler poliser i utsatta områden vilket ger bättre möjligheter att arbeta långsiktigt och förebyggande.
Men polisens utredningsresultat är fortfarande för dåliga.
Vi har dessutom en nedåtgående trend med färre antal personuppklarade brott på senare år.
Alliansen budskap är tydligt.
Polisen bör lägga fokus på de kärnuppgifter som är viktigast: brottsförebyggande arbete, utryckning och utredning.
Fler brott ska utredas och leda till fällande dom.
Vi vill renodla polisens uppgifter, t.ex. genom att pröva om vissa av polisens uppgifter kan läggas på andra myndigheter.
Vi vill se över hur anmälan om sexualbrott hanteras och utreds och överväga behovet av åtgärder.
Med den nya polisorganisation som träder ikraft i januari 2015 kommer det att skapas bättre möjligheter att flytta resurser inom landet och ansvarskedjan kommer att bli tydligare.
Polisens arbetsmetoder behöver utvecklas när brottsligheten förändras.
Modern teknik bör bli en naturlig del av verksamheten när allt mer brott sker på internet.
De civila utredarna med specialkompetens inom t.ex. IT och miljöbrottslighet ska kunna användas på ett mer effektivt sätt.
Vi vill att civila utredare i vissa fall ska få polismans befogenhet.
STARKA OCH KUNNIGA KONSUMENTER
En fungerande marknadsekonomi kräver starka och kunniga konsumenter som kan göra medvetna val på en allt mer komplex och global marknad där nya varor och tjänster ständigt lanseras.
Alliansen slår vakt om att konsumenter ska en stark ställning lokalt, nationellt och i EU.
Överskuldsättning är ett växande samhälls- och folkhälsoproblem, där inte minst unga löper risk att hamna i skuldfällan.
Alliansen vill införa skärpta sanktioner vid otillbörlig marknadsföring och
öka skyddet vid telefonförsäljning.
Det ska krävas skriftligt godkännande för att avtal per telefon ska bli bindande och oseriösa telefonkampanjer ska kunna avbrytas.
Tyvärr hamnar många konsumenter i ett kunskapsunderläge på finansmarknaden.
Alliansen vill att oseriös och vårdslös finansiell rådgivning ska motverkas.
Vi vill att företag som säljer egna produkter eller får provision vid försäljning till konsumenter inte ska få kalla sig oberoende rådgivare.
Världsledande för miljö och klimat
Sverige är och ska vara ett grönt föregångsland.
Att åstadkomma ett gott livsklimat för människor, djur och natur är en central politisk uppgift.
De klimat- och miljöutmaningar som vårt samhälle står inför vill Alliansen möta med åtgärder som bygger på kunskap, på bästa tillgängliga teknik och på vad som är samhällsekonomiskt effektivt.
På så sätt ger våra åtgärder största möjliga resultat för miljön.
Tillväxt är en förutsättning för att vi ska kunna komma tillrätta med världens utmaningar på miljö- och klimatområdet.
Klimathotet möts bäst genom effektiva styrmedel som bidrar till både teknikutveckling och förändrat beteende.
Vi vill bygga vidare på Sveriges goda möjligheter att leda utvecklingen genom vår forskning, vår tillgång till naturresurser och det breda engagemang som finns i samhället kring miljö- och klimatfrågor.
Klimat-, miljö- och energiutmaningarna innebär en möjlighet för svenska företag när den internationella efterfrågan på hållbara och resurseffektiva varor och tjänster ökar.
Alliansen har fortsatt stärka svensk miljö- och klimatpolitik och vi når resultat.
Utsläppen av växthusgaser i Sverige har minskat med 14 procent sedan 2006.
Under motsvarande period har dessutom andelen förnybar energi ökat med över 8 procentenheter
och Sverige är med över 50 procent förnybar energi det land i EU som har högst andel.
Sedan 2006 har antalet miljöbilar ökat kraftigt och
vindkraften står för tio gånger mer el.
Även på andra områden ser vi framsteg.
Den årliga tillförseln av kväve till Östersjön har minskat.
Arealen skyddad natur har, sedan 2006, ökat med 350 000 hektar, vilket motsvarar en yta större än Gotland.
De statliga företagen har fått tydliga mål att stärka sitt hållbarhetsarbete.
Vi har ökat statens miljöbudget med fem miljarder kronor sedan 2006.
EN LÅNGSIKTIG KLIMAT- OCH ENERGIPOLITIK
Klimatförändringarna är vår tids största utmaning och kräver såväl regionala, nationella som globala lösningar.
Beroendet av fossila bränslen är både en belastning på miljön och en säkerhetspolitisk risk.
Det europeiska beroendet av rysk gas bidrar till utsläpp av koldioxid och instabilitet.
Flera EU-länder har inte ställt om från kolberoende medan andra ökat sitt beroende av fossila källor genom att stänga ner kärnkraft eller investera för lite i förnybara källor.
Sverige ska fortsatt investera i förnybar energi och vi ska vårda den energiöverenskommelse som Alliansen träffat.
Den ger stabila förutsättningar för industrin och en miljömässigt hållbar inriktning.
Den som förorenar klimatet ska betala för sig.
Grunden i vår klimatpolitik är principen om ett pris på koldioxid.
Koldioxidskatt på fossila bränslen och
ett utvecklat utsläppshandelssystem inom EU är effektiva styrmedel och därmed centrala i svensk klimatpolitik.
Den långsiktiga vision som Alliansen antagit är att Sverige 2050 ska ha en hållbar och resurseffektiv energiförsörjning och inga nettoutsläpp av växthusgaser i atmosfären.
Vi har tillsatt en utredning, Klimatfärdplan 2050, för att ta fram en strategi för hur Sverige ska nå dit.
Genom denna inriktning bidrar Sverige på ett ambitiöst sätt till de globala utsläppsreduktioner som behövs på lång sikt.
Sverige exporterar kolsnål el till Europa.
På så sätt klarar vi våra egna behov samtidigt som vi bidrar till minskade klimatutsläpp på vår kontinent.
Genom ett gott näringslivsklimat, forskning och effektiva styrmedel öppnas nya möjligheter inom energieffektivisering, transporter, energilagring och smarta elnät, som kan stärka vår konkurrenskraft och öppna nya exportmöjligheter.
Vi vill genomföra en kontrollstation för klimat- och energipolitiken 2015 för att analysera hur energisystemet utvecklats i förhållande till de målsättningar som satts upp till 2020.
Vi vill sänka skatten för egenproducerad förnybar el.
Vi vill effektivisera tillståndsprocessen för att ansluta en ny kund till elnätet.
Vi vill fortsätta arbetet med att främja svensk miljöteknikexport.
Klimateffekterna syns redan i Sverige och anpassning till ett förändrat klimat blir allt viktigare.
Sverige ska vara ett föregångsland där bättre miljö och minskade utsläpp går hand i hand med ekonomisk tillväxt.
HÅLLBARA TRANSPORTER
Den största utmaningen när det gäller att bryta Sveriges beroende av fossila bränslen är transportsektorn.
Denna sektor bidrar med den största nationella påverkan på klimatet och här finns det största beroendet av import av energiråvara.
Alliansregeringen har gjort en lång rad insatser och vi kan redan se resultaten.
Vägtransporternas utsläpp minskar,
nya bilars utsläpp har minskat rejält
och andelen förnybara driv medel har ökat kraftigt.
Men samtidigt måste fler insatser till.
Det krävs långsiktiga och effektiva styrmedel för ökad andel förnybara drivmedel med hög klimatprestanda och eldrift samt mot
effektivare transporter.
Att främja teknikutveckling inom detta område är avgörande för vår möjlighet att nå ett hållbart transportsystem.
Sverige ska minska utsläppen från transporterna
och bryta beroendet av fossila drivmedel.
Vi vill ge de förnybara drivmedlen fortsatt långsiktiga och goda förutsättningar och särskilt premiera drivmedel med stor klimatnytta genom att skattebefria andra generationens biodiesel HVO.
Vi vill införa ett system där mer miljöanpassade fordon premieras vid inköpstillfället genom en bonus, medan fordon med höga utsläpp av koldioxid får högre fordonsskatt, ett så kallat Bonus-Malus-system.
Vi vill förlänga och förstärka supermiljöbilspremien i avvaktan på att ett Bonus-Malus-system träder ikraft.
Vi vill därutöver höja fordonsskatten genom att höja koldioxidbeloppet.
Vi vill införa ett statligt stöd till utbyggnad av laddstolpar för elbilar.
ETT GLOBALT KLIMATAVTAL
Inför FN:s klimatmöte i Paris vill vi att EU befäster sitt ledarskap.
Ett kraftfullt och konstruktivt EU krävs för att åstadkomma ett globalt klimatavtal som håller den globala uppvärmningen under två grader.
EU behöver besluta om ett klimat- och energiramverk för 2030 så snart som möjligt.
Det är särskilt viktigt för att ge europeiskt näringsliv och andra aktörer i samhället långsiktig vägledning.
Alliansen vill att EU ska enas om ett klimatmål där utsläppen ska minska med sammantaget 50 procent till år 2030.
40 procentenheter ska uppnås internt inom EU, under förutsättning att det sker genom en kostnadseffektiv fördelning mellan EU:s medlemsländer.
De resterande 10 procentenheterna ska ske via internationella mekanismer i samband med att andra utvecklade länder tar sin andel av utsläppsminskningarna.
Sverige och EU har en skyldighet mot utvecklingsländerna att bidra till deras klimatanpassning och utsläppsminskningar.
Det ger positiva effekter för hållbar utveckling, inte minst tekniköverföring och kapacitetsuppbyggnad, och ökar möjligheterna att nå klimatmålen på ett kostnadseffektivt sätt.
Vi arbetar också för att utveckla en global utsläppsmarknad och ett globalt pris på koldioxidutsläpp.
Vi vill att Sverige ska vara pådrivande i det internationella klimatarbetet för att åstadkomma ett ambitiöst globalt klimatavtal där de största utsläppsländerna tar ett betydande ansvar.
Vi vill även att Sverige fortsätter driva på för kompletterande insatser vid sidan av klimatförhandlingarna.
Den globala koalition som Sverige varit med och startat, som syftar till att begränsa kortlivade klimatgaser som sot och metan i atmosfären, ska öka sina insatser.
Takten i att fasa ut länders fossilbränslesubventioner måste öka.
Likaså måste fler finansinstrument och investeringsmodeller återspegla vinsterna med att agera för klimatet.
Vi vill att Sverige ska verka för att EU i närtid fattar beslut om ett klimat- och energiramverk för 2030.
Vi vill fortsätta och förstärka resurserna till de svenska klimatinvesteringarna i andra länder.
EN GIFTFRI MILJÖ
Vi ska alla kunna vara trygga med att de produkter vi köper inte är skadliga för oss eller vår miljö.
Att åstadkomma en giftfri miljö är en av Alliansens huvudprioriteringar i miljöpolitiken.
De produkter som barn omger sig med ska vara fria från farliga ämnen.
Vi vill dels öka medvetenheten hos föräldrar,
dels stödja kommunerna så att de kan ställa tydliga miljökrav i upphandlingen till förskola och fritidshem.
Vi vill genom bättre upphandlingsstöd bidra till att kommunerna kan ställa miljö- och hälsokrav vid kommunal upphandling.
En särskild insats görs för att stödja kommunerna att kunna upphandla giftfritt till sina förskolor.
EU måste öka takten när det gäller att begränsa användningen eller fasa ut särskilt farliga ämnen, exempelvis hormonstörande ämnen, kvicksilver och bromerade flamskyddsmedel.
Det måste också bli lättare att förbjuda farliga kemikalier i grupp.
En utredning ser för tillfället över möjligheten att införa nya ekonomiska styrmedel på kemikalieområdet för att minska förekomsten av eller risken för exponering och spridning av miljö- och hälsofarliga ämnen från olika varugrupper, till exempel kläder, leksaker och hemelektronik.
Vi vill införa en skatt på miljö- och hälsofarliga kemikalier.
Vi ska ta bättre vara på vårt avfall och öka möjligheterna till återvinning.
Bättre insamling och återvinning av avfall leder också till att miljöfarliga ämnen kan tas omhand och kretsloppen avgiftas.
Alliansregeringen har höjt målen för insamling och återvinning av förpackningar, returpapper och elektronik och skärpt kraven på att hushållen ska ha tillgång till enkla och tydliga insamlingssystem.
Vi vill göra de ännu enklare för hushållen att lämna in material till återvinning, återanvändning och insamling, inte minst textilier, kläder och elektronik.
LEVANDE VATTEN  RENARE HAV
Sverige har markant minskat utsläppen av kväve och fosfor det senaste decenniet. mer än något annat land runt Östersjön.
Alliansen vill fortsätta arbetet för en ren Östersjö och friska vattendrag i hela Sverige.
Vi ska också vara en pådrivande kraft i havsmiljöarbetet, mot övergödning, mot giftiga utsläpp och mot nedskräpning, både regionalt och internationellt.
Mätning och uppföljning av miljötillståndet i svenska hav och vatten är nödvändigt för att vi ska få tillräcklig kunskap om halterna av skadliga ämnen i fisk och dricksvatten.
Regeringen har beslutat att satsa särskilt på det marina skyddet och har därför åtagit sig att skydda och bevara de mest värdefulla tio procenten av de marina områdena till år 2020, vilket innebär en ökning med minst 570 000 hektar.
En bra miljö i våra hav och vatten är också viktigt för flera näringar, som turismen och fisket.
Torsk, ål och lax hotas inte bara av miljöproblem utan också av överfiske, vandringshin-der och marint skräp.
Vi vill att Östersjöns och Västerhavets fiskbestånd ska vara livskraftiga och att man utan oro ska kunna äta den fisk som fiskas här.
Vi vill förbättra miljöövervakningen av vatten- och havsmiljön och satsa på ett nytt forskningsfartyg.
Vi vill öka andelen skyddade marina områden.
En politik förhela Sverige
Vi vill att hela Sverige ska leva.
Då behöver människor kunna bo och verka på landsbygden.
Hela Sveriges utvecklingskraft, tillväxtpotential och sysselsättningsmöjligheter ska tas till vara, och människor och företag över hela vårt land ska ges möjligheter att växa och utvecklas.
Sveriges befolkning ökar och många delar av landet upplever en positiv befolkningstillväxt och en ökad attraktionskraft.
Samtidigt finns det betydande utmaningar, med ökande skillnader mellan städer, med stark privat tjänstesektor, och små orter som är beroende av en enskild eller ett fåtal industriella arbetsgivare.
Stagnationen i dessa orter leder till neddragningar i ordinarie verksamheter som vård, skola och omsorg men även till att människor känner en bristande framtidstro.
Med en förstärkt politik med jobbfokus har dessa orter emellertid goda förutsättningar att utvecklas väl.
Alliansregeringen har medvetet arbetat för att förbättra företagsklimatet, inte minst för företag i glesbygd och varje kommun och region har ett ansvar att genomföra nödvändiga insatser för ett förbättrat näringsklimat.
De generella insatserna på nationell nivå för jobb, utbildning och för ett förbättrat företagsklimat behöver kombineras med regionala tillväxtinsatser.
DE GRÖNA NÄRINGARNA SOM TILLVÄXTMOTOR
Alliansen tycker det är viktigt att använda de stora resurser som finns i Landsbygdsprogrammet för att förbättra förutsättningar för jobb och tillväxt på landsbygden.
Därför har utgångspunkten för perioden fram till 2020 varit att medel i första hand ska användas för att ge lönsamma och livskraftiga företag,
aktiva bönder och en modern landsbygd.
Alliansregeringen kompenserar för EU:s budgetneddragning genom att skjuta till ytterligare 2,8 miljarder kronor.
Vi vill öka anslagen till landsbygdsprogrammet för utveckling av landsbygden,
bättre miljö
och fler jobb i hela landet.
Skogen är av stor betydelse för svensk ekonomi.
Produkter baserade på skogsråvara står för över 50 procent av den svenska nettoexporten.
Vi tror att det finns potential att förbättra skogssektorns möjlighet att skapa fler jobb och ökad tillväxt i hela landet.
Alliansens skogspolitik tar sin utgångspunkt i två jämställda mål, produktionsmålet
och miljömålet.
En hållbar skogsskötsel,
ökad export
och nya biobaserade produkter och tjänster är viktiga framtidsområden.
Skogen är viktig för biologisk mångfald.
Skogen ger även möjligheter för friluftsliv, turism och bidrar med andra viktiga värden.
Vi vill inrätta ett nationellt skogsprogram.
Den svenska livsmedelsproduktionen ska ha goda förutsättningar.
Alliansregeringen har därför tillsatt en utredning som ska se över hur konkurrenskraften kan stärkas i svensk jordbruks- och trädgårdsnäring.
Samtidigt har svenskt jordbruk ett antal konkurrensfördelar.
Sverige har EU:s bästa djurskydd, hög miljöhänsyn och ett smittskydd i världsklass.
Satsningen på Sverige  det nya Matlandet, som syftar till att lyfta den svenska livsmedelsproduktionen
och samt exporten av livsmedel,
har bland annat bidragit till att antalet livsmedelsföretag har ökat.
Efterfrågan på säker och hållbart producerad mat fortsätter att öka.
Livsmedelsförädlingen är en sektor med stor geografisk spridning.
Därmed kan branschen bidra till att skapa jobb i hela landet.
Den matbaserade turismen är också en viktig sektor som kan ge ökade möjligheter till fler jobb.
Alliansen vill fortsätta utveckla förutsättningarna för den svenska landsbygden.
Vi vill fortsätta satsningen på Matlandet Sverige
Vi vill ha en nationell livsmedelsstrategi.
Vi vill förlänga VisitSwedens satsning på destinationsutveckling och marknadsföring av Sverige som besöksmål.
Vi vill förlänga satsningen på projektet Hus med historia, som handlar om underhåll och utveckling av hembygdsgårdar
I Sverige får djur inte antibiotika i förebyggande syfte.
Det är något som sker i många andra länder och som bidrar till problem med multiresistenta bakterier.
Ett problem som är allvarligt och akut.
Idag används mellan 300500 tusen ton antibiotika per år i världen.
Av det går cirka två tredjedelar till djur.
Till stor del beror det på att kor, grisar och kycklingar medicineras som kompensation för att djurvälfärden är sämre.
Vi vill ta ett initiativ för ett ökat internationellt samarbete och engagemang för att minska överanvändningen av antibiotika inom sjukvården och livsmedelsproduktionen.
Regelverk som rör företag i primär- och livsmedelsproduktion är i hög utsträckning gemensamma för EU:s inre marknad.
Det gör att alla nationella regler och krav som går utöver den EU-gemensamma lagstiftningen riskerar försämra konkurrenssituationen för de svenska företagen.
Därför ska nationella, mer långtgående regler alltid vara väl motivera de och prövas noga.
Det kan också finnas lagar och regler som slår orättvist i olika delar av landet och som kan behöva anpassas till de villkor som råder i gles- och landsbygd el ler i särskilda sektorer.
Det finns också krav som slår på ett orimligt sätt mot småföretagare i glesbygd.
Förståelsen för företagande på landsbygden behöver öka.
På så sätt skapar vi bättre förutsättningar för livskraftiga företag och regional utveckling.
Vi vill verka för att förbättra djurskyddet i EU och för att gemensamma regler för djurskydd följs.
Vi vill kartlägga nationella, mer långtgående regler som styr svenska företag.
Svensk djurskyddslagstiftning ska inte omfattas.
Vi vill kartlägga den nationella tillämpningen av EU:s livsmedelslagstiftning för att identifiera eventuella hin-der som snedvrider konkurrensen för företagande.
Vi vill ge Statskontoret i uppdrag att se över alternativa modeller för livsmedelskontroll i syfte att stärka dialoginslagen och i högre grad undvika förelägganden.
Vi vill att Livsmedelsverkets uppdrag att i konsumenternas intresse arbeta för säkra livsmedel, redlighet i livsmedelshanteringen och bra matvanor ska utformas så att företagande inom livsmedelssektorn underlättas.
Vi vill genomföra en kartläggning över vilka myndighetskontakter livsmedelsföretag måste ha på regional och kommunal nivå i syfte att på sikt kunna minska företagens regelbörda.
BÄTTRE BREDBAND OCH TELEFONI
Tillgång till bredband är avgörande för att människor ska kunna driva företag, jobba och studera på distans.
Det förbättrar också servicenivån i hela landet.
Alliansregeringen har sedan 2007 satsat ungefär 2,2 miljarder kronor på bredbandsutbyggnad.
Redan idag har 99 procent av befolkningen tillgång till 4G i sina hem, vilket gör oss i särklass bäst i Europa
. Alliansregeringens mål är att 90 procent av alla hushåll och företag dessutom ska ha tillgång till bredband om minst 100 Mbit/s år 2020.
Vi vill till och med 2020 satsa ytterligare 3,25 miljarder kronor på att bygga snabbt bredband på landsbygden.
Vi vill införa bredbandskoordinatorer och nationella riktlinjer för informationshantering hos myndigheterna i syfte att effektivisera utbyggnaden av bredband.
Tillgång till bra mobiltelefoni blir allt viktigare.
Sverige behö ver ett mobilnät med bättre geografisk täckning och som har en tillräcklig kapacitet när allt fler vill använda mobil teknik.
Alliansregeringen har genomfört en lång rad åtgärder för att förbättra mobiltäckningen, som reformerad lagstiftning, för bättrad information och starkare konsumentlagstiftning.
Den utvecklingen vill vi förstärka ytterligare de kommande åren vilket kommer att leda till ännu bättre möjligheter för bra mobiltelefoni och snabbt mobilt bredband, inte minst på landsbygden.
Vi vill förbättra möjligheterna till mobil kommunikation i hela landet, bland annat genom att frigöra utrymmet på det så kallade 700 MHz-bandet.
TILLGÅNG TILL SERVICE
För att människor och företag ska vilja bo och verka i hela Sverige är det viktigt att det finns tillgång till en fungerande, grundläggande service på rimligt avstånd.
Detta gäller såväl myndigheter som kommunal
och kommersiell service.
I glesbygd har framförallt servicelösningar som bygger på lokala förutsättningar och samverkan med företagare och civilsamhället möjlighet att bli långsiktiga och bärkraftiga.
Alliansregeringen har också gjort satsningar på dessa. En utredning arbetar nu med ytterligare åtgärder för att främja kommersiell service.
Vi vill satsa ytterligare 700 miljoner kronor 2014 2020 för att förbättra servicen på landsbygden.
Vi vill stötta lanthandlare och bensinmackar,
öka tillgängligheten till offentlig service i glesbygd,
och förbättra livskvaliteten på landet genom att till exempel ge stöd till idrottsanläggningar och elljusspår och
fortsätta samordna insatser för att öka tillgängligheten till lokal service.
Vi vill se över regelverken och öka samordningen mellan myndigheter och förbättra samverkan mellan offentliga och kommersiella aktörer för att åstadkomma en god offentlig och kommersiell service i hela landet.
Vi vill pröva möjligheten att utlokalisera myndigheter.
VILT OCH JAKT
I Sverige har vi en stor artrikedom och livskraftiga viltstammar.
Möjligheterna som vår natur erbjuder, med rekreation, motion och jakt, innebär också ett stort ansvar att bruka och nyttja naturen på ett sätt som är långsiktigt hållbart.
Viltkött är klimatsmart.
Därför kan det finnas skäl att vi förbättrar möjligheterna till jakt och gör viltkött mer tillgängligt.
Nu genomförs en omfattande jaktlagsutredning.
Syftet är ett modernt och enkelt regelverk som möter en bred acceptans.
Alliansen vill också ta ett samlat grepp kring hur viltförvaltningen ska organiseras i staten.
Vi vill samla viltförvaltning och jaktfrågor i en ny myndighet.
Vi vill överväga att införa ett undantag från tillståndsplikten för kameraövervakning av vilt, men med beaktande av integritetsaspekten.
Vi vill se över regelverket för hantering av vapenlicenser i syfte att underlätta för jägare.
Viltförvaltningen behöver decentraliseras ytterligare  från europeisk nivå till nationell nivå och från nationell nivå till regional nivå.
Regelverket för skydd för värdefulla livsmiljöer och arter i EU bör anpassas efter de olika nationella förutsättningarna.
Vi vill driva på EU för att förändra art- och habitatdirektivet så att klassificeringen av hotade djur och växter i högre grad kan avgöras i Sverige.
Inga av våra rovdjursarter är utrotningshotade.
Alliansregeringen har, utifrån omfattande forskning, utformat en ny rovdjurspolitik som möjliggör en regionaliserad och ansvarsfull förvaltning.
Sverige uppfyller sina internationella åtaganden.
Människor som lever nära rovdjur och vilt ska kunna vara med och påverka.
Alliansens rovdjurspolitik ger möjlighet till en riktad selektiv jakt på varg utan att påverka vargens gynnsamma bevarandestatus.
Rovdjursangrepp på tamboskap och husdjur kan orsaka skada för enskilda lantbrukare och leder till otrygghet.
Vi vill att det ska gå att bedriva en ändamålsenlig skyddsjakt kombinerat med ersättningar till dem som får sina tamdjur rivna och dödade av rovdjur.
Vi vill fortsätta med riktad selektiv jakt på varg.
Vi vill se över dagens ersättningsnivåer till dem som får sina tamdjur rivna och dödade av rovdjur.
Ett samhälle i gemenskap
En av samhällets stora, men ofta dolda, tillgångar är värden som tillit och samhällsgemenskap.
Vårt samhälle bärs upp av människor i gemenskap.
Vi lever med band till andra och med förpliktelser till varandra.
Värden och normer är viktiga för välfärdssamhället och sociala nätverk som skapar tillit ger bättre förutsättningar för såväl relationer mellan människor som fungerande välfärdssystem med gemensam finansiering.
Sverige är fortfarande präglat av en hög tillit och stort engagemang i civilsamhället.
Gemenskap och tillit i samhället uppstår i familjen, bland vännerna, arbetskamraterna och i civilsamhället i övrigt.
Hos föreningar, församlingar och sammanslutningar skapas mötesplatser som gör Sverige till ett tryggare land där människor blir sedda och delaktiga.
Gemenskap och tillit skapar mening, delaktighet och utveckling.
De kulturella och kreativa näringarna växer, skapar nya jobb och ökar Sveriges attraktivitet och konkurrenskraft.
Kulturen ska vara tillgänglig för alla i hela Sverige.
Genom att beröra och inspirera bidrar kulturen både till att stärka enskilda människor och till att utveckla samhället som helhet.
Idrottspolitiken utgör en särskild del av politiken för det civila samhället.
Idrott bygger gemenskap mellan människor och bidrar samtidigt till en förbättrad folkhälsa.
FAMILJEN
Familjer ser olika ut, men är viktiga för ett tryggt samhälle.
I nära relationer såsom familjen kan vi bli vi sedda, respekterade och älskade för dem vi är, inte för vad vi presterar eller hur vi ser ut.
Vi lär oss att ta hänsyn, lyssna på andra och ta hand om varandra.
Detta är särskilt betydelsefullt för barn som får stora delar av sin omsorg inom ramen för familjen.
Goda och trygga uppväxtvillkor är viktigt för alla barn och ungdomar.
Det är angeläget med goda förutsättningar för familjernas frihet, ekonomiska trygghet, tid tillsammans, valmöjligheter i barnomsorgen och för jämställdhet mellan föräldrarna.
En utmaning i samhällslivet handlar om balans mellan familjeliv och yrkesliv och barnens möjligheter till en god relation till båda sina föräldrar.
Föräldrarnas roll för barnets trygghet och utveckling är central. Det offentligas roll är att i första hand stötta och hjälpa.
Alliansen vill fortsätta stödja och underlätta för föräldrar i deras vardag genom att förenkla reglerna och förbättra möjligheterna inom familjepolitiken.
Vi vill ta bort plikten att anmäla vård av sjukt barn samma dag som barnet insjuknar
Vi vill göra det möjligt för föräldrar att få föräldrapenning för hela inskolningen.
Vi vill ge den andra föräldern rätt till ersättning för att följa med till mödravården.
Vi vill ta bort anmälan för flerbarnstillägg för barn som har fyllt 16 år.
VÄRNA DEMOKRATIN
Att vi har förmånen att leva i en demokrati är resultatet av tidigare generationers kamp.
Det är vår plikt att värna vår demokrati och se till att den överlever också till kommande generationer.
Ett högt valdeltagande är viktigt för demokra tins legitimitet men Alliansen vill även att fler medborgare blir delaktiga och engagerar sig mellan valen.
Vi lever i en tid där vissa individer och rörelser använder hot och våld för att uppnå politiska mål.
Alliansen är tydlig med att detta alltid är oacceptabelt.
Våldsbejakande extremism måste, utöver rättsväsendets insatser, mötas med förebyggande åtgärder och avhopparverksamhet.
Att motverka nyrekrytering till antidemokratiska rörelser och radikalisering är en prioriterad angelägenhet.
Alliansregeringen har under senare år stärkt skyddet mot diskriminering bland annat genom att diskrimineringslagen omfattar fler diskrimineringsgrunder och fler samhällsområden än tidigare.
Alliansen har tagit många viktiga steg för att stärka Sveriges fem nationella minoriteter, t.ex. arbetet för romsk inkludering, och ser att arbetet för att främja minoriteternas identitet, kultur och språk måste fortsätta.
Arbetet för att Sverige ska vara ett samhälle fritt från diskriminering måste fortsätta.
Stark och fri media är förutsättning för demokrati.
Public service ska fortsätta att eftersträva kvalitet och relevans, samtidigt som kommersiella medier ska ha förutsättningar för att bidra till mångfald i utbudet.
Mediernas oberoende måste värnas.
Sverige har ett unikt starkt skydd i grundlagen för det fria ordet och detta ska försvaras.
ETT STÄRKT CIVILT SAMHÄLLE
Samhället är större än staten.
Den tillit mellan människor och den tillförsikt om framtiden som är typisk för vårt land hämtar mycket av sin kraft ifrån ett av världens starkaste civilsamhällen.
Utgångspunkten för Alliansens politik är att alla individer har en kraft att växa och skapa sina egna sammanhang.
De ideella insatserna har en ovärderlig betydelse för ett samhälle som håller ihop.
Det offentliga ska ge större utrymme och bättre förutsättningar för frivilliga gemenskaper att genom engagemang och ansvarstagande bidra till samhällsutvecklingen och välfärden.
Det civila samhället bygger på människors vilja och engagemang.
Människor väljer att ägna sin fritid åt det som ligger dem närmast om hjärtat.
Människors deltagande i gemenskaper och ideella organisationer skapar mening, delaktighet och utveckling.
Vi vill på olika sätt underlätta för det civila samhällets organisationer att bedriva sin verksamhet, att utvecklas och därigenom bidra till välfärd och social sammanhållning.
Det civila samhällets självständighet behöver stärkas och värnas så att föreningars, organisationers, kyrkors och samfunds självständighet kan bevaras.
Alliansen har infört en avdragsrätt för gåvor till ideell, social hjälpverksamhet.
Vi vill göra ytterligare reformer för att stärka ideella organisationer för att ta tillvara deras kompetens och kapacitet.
Vi vill ta bort ansöknings- och årsavgiften för organisationer som ansöker om respektive godkänns som gåvomottagare för att stärka en livaktig ideell sektor.
Vi vill underlätta för civilsamhällets organisationer att delta i offentliga upphandlingar och har därför tillsatt en utredning med detta syfte.
Vi vill göra en bred översyn i syfte att minska det civila samhällets administrativa börda genom att ta bort onödiga regler som utgör hinder, begränsningar eller minskar friheten för verksamhet inom det civila samhället.
Vi vill öka stödet till trossamfunden generellt, samt särskilt för preventivt säkerhetsarbete för att motverka attacker mot samfundens medlemmar eller deras lokaler.
IDROTT
Idrott och fysisk aktivitet är grunden för en god folkhälsa.
I Sverige idrottar vi mest i hela EU.
Men trots det finns alltför många i vårt land som begränsas av ohälsa, vilket i många fall leder till både socialt och ekonomiskt utanförskap.
Allian sens idrottspolitik syftar därför till att skapa fler möjligheter till idrott och motion för alla människor i Sverige.
Under Alliansens styre har vi skapat ett stabilt och långsiktigt finansieringssystem utifrån idrottsrörelsens önskemål.
Vi vill göra en satsning på idrotts- och fritidsanläggningar på landsbygden inom ramen för landsbygdsprogrammet.
Grunden till en god hälsa läggs i tidig ålder.
Idrotten är också ett viktigt sätt att bygga gemenskap med andra.
Idrotten ska ge barn och unga glädje.
Men vi ser också en samhällsutmaning i att barn och ungdomar i större utsträckning än tidigare slutar  eller aldrig börjar - idrotta.
Vi vill att alla barn och unga ska få chansen att hitta glädjen med idrott.
Därför är det viktigt både att utöka skolidrotten och att uppmuntra till frivilligidrott utanför skolan.
Genom Idrottslyftet har barn- och ungdomsidrotten tillförts 500 mnkr per år.
Vi vill att kommunerna ska ta större ansvar för att säkra förutsättningarna för både flickor och pojkar, liksom barn och ungdomar med särskilda behov att kunna utöva idrott.
Unga HBTQ-personer ska kunna delta i idrotts- och föreningsliv utan att möta fördomar och diskriminering.
EN TILLGÄNGLIG KULTUR
Kulturen ska vara en dynamisk, utmanande och obunden kraft med yttrandefriheten som grund.
Kreativitet, mångfald och konstnärlig kvalitet ska prägla ett starkt och fritt kulturliv som på så sätt kan ligga i framkant för nya uttryck, design, medier och gränssnitt.
Kulturen har ett egenvärde och är en del av vår gemensamma historia.
Kulturarvet och kulturmiljön ska bevaras, användas och utvecklas.
För att kulturarvet ska vara levande och föras vidare till kommande generationer behöver det vara tillgängligt för alla.
Digitaliseringen innebär nya möjligheter för att förmedla och skapa intresse för kulturarvet.
Det civila samhället och enskilda människors ideella engagemang är en viktig resurs för ett levande kulturarv.
Vi vill förtydliga skollagen så det blir tydligt att enskilda konfessionella inslag, såsom psalmsång, blir tillåtna.
Detta för att undanröja den osäkerhet som funnit kring möjligheten för skolor att ha skolavslutning i kyrkan.
Barn och unga ska få uppleva kultur och växa genom eget skapande.
Genom bland annat Skapande skola får barn och unga möta kulturen, vilket visat sig vara en viktig grund för delaktighet i kulturen som vuxen.
Att tidigt i livet ta del av kulturupplevelser stärker kunskap och bildning och utvecklar den egna nyfikenheten och kreativiteten.
Litteraturens ställning och förmågan att läsa är grundläggande för den bildning, debatt och upplysning som ligger till grund för vårt öppna samhälle.
I dagens samhälle räcker det inte med att kunna hitta information vid behov, utan kunskap och bildning är en förutsättning för att kunna orientera sig.
Alla i Sverige ska, oavsett bakgrund och med utgångspunkt i vars och ens särskilda förutsättningar, ges möjlighet att utveckla en god läsförmåga och ha tillgång till litteratur av hög kvalitet.
Litteraturen är också en källa till språkinlärning för nya svenskar.
En stark röst i världen
Sverige ska vara en stark röst för fred, frihet och försoning.
Vi ska främja demokrati,
mänskliga rättigheter
och hållbar utveckling
och hävda internationell rätt
och jämställdhet.
Målet är att bidra till att omvandla förtryck till frihet,
fattigdom till framsteg
och resursslöseri till hållbar utveckling.
Vi ska främ ja öppenhet och handel som en väg till fler jobb och högre tillväxt, men också som ett redskap för bättre förståelse och tolerans.
Och vi ska fortsatt vara ett land som tar ansvar för människor på flykt.
ETT EFFEKTIVT EU-SAMARBETE NÄRA MEDBORGARNA
Sverige ska vara en aktiv del av en stark, enad och öppen Europeisk Union.
Vi har också ett tätt och självklart samarbete med våra nordiska grannländer som ska vårdas.
Vi värnar den fria rörligheten inom EU.
Att människor kan flytta dit jobben finns gör att fler européer kommer i arbete.
Den fria rörligheten bidrar till att bemanna den svenska välfärdssektorn och till att våra företag kan växa.
Det europeiska samarbetet innebär stärkta möjligheter att bekämpa gränsöverskridande brottslighet.
Människohandel, organiserade stöldligor, narkotikasmuggling och terrorism kan bekämpas mer effektivt i samarbete.
Klimatutmaningen är global och kan endast lösas med gränsöverskridande samarbeten.
EU ska ännu tydligare fokusera sitt arbete där samarbetet behövs bäst  för att lösa gemensamma problem.
Samarbetet behöver stärkas på vissa områden, men beslut som bättre hanteras nationellt, regionalt eller lokalt ska inte ligga på EU-nivå.
Fortsatta reformer behövs för att göra EU mer öppet och effektivt.
Vi vill driva på den ekonomiska återhämtningen i Europa genom att skapa förutsättningar för fler jobb och ökad tillväxt som en grund för vår välfärd, både i Sverige och i övriga Europa.
Sverige har mycket att bidra med för att förebygga framtida ekonomiska kriser i Europa.
På EU-nivå behöver vi förbättra den inre marknadens funktion  framför allt när det gäller handel med tjänster över gränserna och genom en bättre fungerande digital marknad 
och öppna upp för frihandel med utvecklingsländer och medelinkomstländer.
Sverige ska fortsätta att vara en röst för frihandel och emot protektionism i EU.
Vi vill ha ett EU som i alla sammanhang slår vakt om demokrati och mänskliga rättigheter.
Ett eventuellt framtida svenskt inträde i valutaunionen ska föregås av en folkomröstning.
Tidpunkten för en sådan ska beslutas av riksdagen.
En folkomröstning bör genomföras först efter en bred diskussion där för- och nackdelar på nytt prövas i ljuset av bland annat erfarenheter och utveckling i länderna i och utanför eurosamarbetet.
Europeiska unionen är grunden för freds-, säkerhets- och samarbetsordningen i Europa.
Vi vill ha ett öppet Europa som välkomnar nya medlemmar.
Genom att uppfylla kraven för medlemskap och åta sig en omfattande reformagenda, bidrar de nya medlemsländerna till att stärka freden och säkerheten i vår del av världen.
Den gemensamma utrikes- och säkerhetspolitiken måste stärkas, så att Europa blir en stark kraft för fred och en enad röst för frihet i världen.
Det är bara genom ett tydligt, enigt agerande vi kan få slut på oroligheterna i Ukraina och
stödja landet i dess reformprocess och närmande till EU.
Vi vill bygga ut grannskapspolitiken, inte minst det Östliga partnerskapet.
Sverige skall fortsätta att aktivt vara med och forma denna politik.
INTERNATIONELLT SAMARBETE I EN GLOBALISERAD VÄRLD
Globaliseringen är ett kraftfullt verktyg för att bryta fattigdom, stärka demokrati och skapa välstånd.
Sverige ska fortsätta att stå uppför frihandel och rörlighet över gränserna.
Vi ska fortsätta riva handelshinder och
samtidigt värna konsumentskydd
och miljö.
Sverige ska vara pådrivande för ett ambitiöst transatlantiskt handels- och investeringsavtal (TTIP) mellan EU och USA, vilket skulle kunna stärka både världsekonomin och de svenska företagens och konsumenternas handelsmöjligheter.
Vi vill att Sverige och EU ska fortsätta att verka för demokrati,
mänskliga rättigheter och
rättsstatens principer i en alltmer globaliserad värld där värden som dessa ofta ifrågasätts.
Folkrätten och principen om staters territoriella integritet måste fortsätta att gälla.
Att med våld eller hot om våld flytta gränser är ett oacceptabelt brott mot folkrätten.
Vi vill fortsätta att stärka samarbetet och samhörigheten med våra nordiska och baltiska grannar
och fortsätta att arbeta tillsammans för ökad rörlighet,
fortsatt integration och
kring centrala utmaningar som miljö och
säkerhet.
Vi är övertygade om att en friare och mer demokratisk värld också blir en fredligare värld.
Förenta nationerna ska fortsätta att vara en hörnsten i svensk utrikespolitik.
FN ska tillsammans med EU, OSSE och andra internationella organisationer fortsätta att arbeta aktivt för att få stopp på krig och kriser runt om i världen, och främja fred, frihet och försoning.
Sverige ska fortsatt vara redo att delta med militära förmågor i fredsfrämjande insatser runt om i världen som leds av FN, EU eller Nato.
När det behövs ska vi också vara redo att införa smarta sanktioner som drabbar auktoritära regimer men inte deras medborgare.
Vi ska också vara beredda att anta bredare ekonomiska sanktioner när det krävs.
Sverige ska driva på för att nå fred och försoning i konfliktdrabbade länder.
Det är angeläget att återuppta fredsprocessen i Mellanöstern för att få till stånd en tvåstatslösning.
Situationen i Syrien, Irak och stora delar av Nordafrika är alarmerande.
Det gäller också fler länder i Stora Sjö-regionen och Centralafrika.
Sverige ska bidra till konkreta insatser för att stoppa våld och
öka respekten för grundläggande rättigheter.
De människor som lever i diktaturens järnhårda grepp hamnar ofta i skuggan av de våldsamma och akuta kriserna.
Alliansen vill fortsätta stödja demokratiska krafter i länder som Kuba och Vitryssland.
Förtrycket av etniska och religiösa minoriteter ökar och människors religionsfrihet kränks.
För närvarande är kristna bland de allra mest utsatta grupperna i världen, med omfattande förföljelse i Mellanöstern och delar av Afrika och Asien.
Sverige ska i internationella sammanhang arbeta för att värna utsatta minoriteter.
Alla människors lika värde är fundamentalt och yttrande- och religionsfrihet är centralt för ett öppet och fritt samhälle.
Sverige ska fortsätta att bekämpa all form av diskriminering.
Jämställdhet och kvinnors lika rättigheter är en av våra viktigaste demokratiska utmaningar.
Detsamma gäller HBTQ-personers rättigheter varhelst de ifrågasätts.
Internet blir allt viktigare i allt fler människors vardag.
Det skapar enorma möjligheter, inte minst som ett verktyg för yttrandefriheten, men fel använt kan det innebära intrång, begränsningar och användas för repression.
Den personliga integriteten och den enskildes rättigheter måste värnas.
Vi vill att Sverige skall vara en ledande aktör för såväl friheten som säkerheten på nätet.
Alliansen vill även vara pådrivande för en ambitiös nedrustningspolitik och för en värld utan kärnvapen.
Att minska och på sikt få bort s.k. taktiska kärnvapen är särskilt viktigt.
Vi ska aktivt motarbeta ytterligare spridning av massförstörelsevapen.
I det sammanhanget är det särskilt viktigt att fortsätta ansträngningarna för att få till stånd en lösning på den nukleära frågan i Iran.
EFFEKTIVT BISTÅND I SOLIDARITET MED OMVÄRLDEN
Vi har ett moraliskt ansvar att arbeta för att utrota fattigdom och förtryck.
Det målet är långt ifrån uppnått.
Sverige ska därför ha en ambitiös utvecklingspolitik och ett generöst bistånd.
Alliansregeringen har sedan tillträdet 2006 avsatt 1 procent av bruttonationalinkomsten till bistånd.
Det gör oss till en av de mest generösa givarna i världen.
Den politiken ligger fast.
Vi har tillsammans ansvar för utvecklingen i världen.
Världens kraftsamling för att nå FN: s millennieutvecklingsmål till 2015 har gett resultat.
Andelen människor som lever i fattigdom har halverats och målet att begränsa undernäringen är inom räckhåll.
Men mer behöver göras för att uppnå målen om kvinnor och barns hälsa och mot mödra- och barndödlighet.
Vi vill också lägga kraft på att ta fram FN:s nya utvecklingsmål för tiden efter 2015.
Sveriges politik för global utveckling ska därefter bidra till de nya målen.
Att stärka demokratin och jämställdheten samt öka respekten för mänskliga rättigheter ska vara vägledande värden för det svenska biståndet.
Svenskt bistånd ska stödja frihetskämpar och stärka yttrandefriheten.
Vårt bistånd ska förbättra möjligheterna för fattiga människor att dra nytta av ekonomisk tillväxt genom förbättrad tillgång till utbildning, hälsovård och
fler och bättre jobb.
Vi vill även att biståndet ska bidra till en förbättrad miljö, begränsad klimatpåverkan och till ett hållbart nyttjande av naturresurser.
Genom stöd vid kriser, krig och katastrofer ska vi fortsätta att rädda liv och lindra nöd.
Vi vill verka för att stärka det humanitära stödet vid kriser och katastrofer.
Alliansen har koncentrerat Sveriges bilaterala utvecklingssamarbete
 från ett 70-tal samarbetsländer till cirka 30 - med fokus på Afrika, vissa konfliktdrabbade länder och till stöd för reformprocesser i Östeuropa.
Det har skapat förutsättningar för mer fokuserade insatser som kännetecknas av bättre kvalitet och mer mätbara resultat.
Det civila samhällets organisationer har en viktig roll att spela inom biståndet.
Vi vill fördjupa dialogen med dessa aktörer och förtydliga deras roll.
Ett starkare försvar
Oron i vår del av världen har ökat.
Den ryska militära övningsverksamheten i och över Östersjön har ökat över tid och visar upp ett mer aggressivt mönster.
En ny gräns passerades i mars i år då Ryssland invaderade och ockuperade ukrainskt territorium.
Alliansregeringen konstaterade redan 2009 att utvecklingen i Ryssland var oroande.
Situationen har sedan dess förvärrats, inte minst genom Rysslands aggressiva agerande i Ukraina.
Nato är en central organisation för Europas säkerhet.
Alliansregeringen har beslutat om en översyn av hur Sveriges internationella försvarspolitiska samarbete i Norden, inom EU, med Nato och andra berörda fora, ser ut.
Syftet är också att ge förslag på hur dessa kan utvecklas.
Alliansens utgångspunkt är att vi ska ha tillgängliga förband som kan användas där de behövs.
Alliansen har lämnat besked om långsiktiga satsningar på försvaret.
Vi vill öka försvarsanslagen både under kommande mandatperiod och på sikt.
Den stegvisa ökningen innebär att anslagen år 2024 kommer vara drygt 5,5 miljarder kronor högre på årsbasis jämfört med tidigare beräknade anslag.
Det ger Försvarsmakten förutsättningar att fortsätta arbetet med att stärka försvaret under nästa mandatperiod.
Vi vill att förbandsverksamheten ska stärkas genom ökade resurser till övningar, personal och incidentberedskap.
Vi vill investera i ett nytt luftvärnsystem, ett utökat an tal ubåtar, ett sjömålsrobotsystem och fler Gripenplan.
Vi vill öka den militära närvaron på och runt Gotland, bland annat genom utökad övningsverksamhet.
Vi vill utöka personalvolymen i Hemvärnet.
Den 19 september är det val. Allt pekar på att det kommer att bli ett historiskt val som för all framtid kommer att förändra den politiska kartan i Sverige. Sverigedemokraterna är ett Sverigevänligt parti, fritt från stelbent blockpolitik och fritt från ideologiska skygglappar.
Sverigedemokraterna är ett parti som i alla lägen sätter svenska intressen i första rummet.
I vårt Sverige kan svenska löntagare känna sig trygga med att deras intressen står i främsta rummet.
I vårt Sverige finns inga trösklar för den som ännu inte etablerat sig på arbetsmarknaden.
I vårt Sverige har vi en positiv syn på tillväxt
och entreprenörskap.
Ett bibehållet ROT-avdrag
samt ett vidareutvecklat RUT-avdrag
genom en större avdragsmöjlighet för barnfamiljer
och äldre.
Ett införande av ytterligare två undantag från turordningsreglerna för samtliga företag, oavsett storlek.
En skärpning av reglerna för arbetskraftsinvandring.
Ett slopande av instegsjobben
och övrig diskriminering på arbetsmarknaden.
Ett införande av en statlig riskkapitalfond för att stödja mindre svenska företag och innovatörer.
Ett ökat stöd till nyföretagande
genom en förlängning av starta eget-bidraget till 12 månader.
Ett införande av en ny anställningsform för lärlingar.
Ett slopande av arbetsgivaravgiften
för lärlingsanställda under 26 år.
Ett införande av en permanent rabatt på företagens arbetsgivargift
för de tio första anställda.
Ett bibehållande av jobbskatteavdragen.
Ett utökat stöd till Almi företagspartner
och Tillväxtsverkets entreprenörsprogram.
Ett utökat stöd till forskning och utveckling
inom Sveriges småföretag.
Ett riktat utbildningsstöd för bristyrken inom vård-
och tekniksektorn.
I vårt Sverige får den äldre generationen njuta frukterna av den välfärd som de varit med om att bygga upp.
I vårt Sverige har landets pensionärer värdiga pensioner som skapar ekonomisk trygghet på äldre dar.
I vårt Sverige kan man åldras under trygga och värdiga former
och känna sig säker på att få den vård och omsorg som man har behov av.
Vårt Sverige är världens tryggaste land att åldras i.
Ett avskaffande av pensionärsskatten under mandatperioden.
En kraftig ökning av antalet trygghetsboenden.
En bred satsning på förbättrad matkvalitet inom äldreomsorgen.
Ett utökat stöd till anhörigvårdarna.
Ett trygghetsprogram för att bekämpa brott och övergrepp
mot äldre.
En ökad satsning på att förbättra livskvaliteten
och den sociala stimulansen för brukare inom äldreomsorgen.
I vårt Sverige känner medborgarna en kulturell samhörighet
och därigenom en naturlig tillit till andra medborgare,
rättsväsende
och lagstiftare.
I vårt Sverige står det straff en brottsgärning medför i rimlig proportion till det begångna brottet
och är i samklang med den folkliga rättsuppfattningen.
I vårt Sverige har brottsligheten starkt pressats tillbaka.
Vårt Sverige är ett land som är präglat av hänsyn och trygghet.
En kraftig straffskärpning för grova och upprepade brott.
Ett införande av verkliga livstidsstraff, utan möjlighet till tidsbestämning eller benådning, för de värsta brottslingarna.
Ett införande av obligatorisk utvisning för alla utländska medborgare som begår grövre brott.
Ett omedelbart avskaffande av mängdrabatten på brott.
En statlig ersättningsgaranti för brottsoffer.
Ett offentligt register över dömda pedofiler
och flerfaldigt dömda våldtäktsmän.
Ett stärkt vittnesskydd.
En snabbare domstolsbehandling
genom förstärka resurser till domstolar
och åklagarmyndigheten.
En kraftig höjning av anslagen till polisen.
Ett kraftfullt åtgärdsprogram mot våldtäkter och annat sexuellt våld.
Ett införande av möjligheten för polisen att använda brottsprovokation i jakten på nätpedofiler.
En sänkning av straffmyndighetsåldern till 12 år.
En skärpt lagstiftning i kampen mot den organiserade brottsligheten.
Ett slopande av den nuvarande IPRED-lagstiftningen.
I vårt Sverige är frihet och öppenhet självklarheter.
I vårt Sverige värnas det svenska kulturarvet,
ett folkhem byggt på en gemensam värdegrund
och svenskarnas rätt att utveckla sin kultur på egna villkor.
I vårt Sverige hjälper vi människor i nöd,
men den svenska välfärden och landets välbefinnande kommer i första hand.
I vårt Sverige förs en ansvarsfull invandringspolitik.
En begränsning av asyl- och anhöriginvandringen till en nivå som den i våra grannländer Danmark och Finland.
Ett återinförande av assimileringspolitiken.
Invandrare skall anpassa sig till det svenska samhället och inte tvärtom.
Ett ökat stöd till världens miljontals nödlidande flyktingar
genom flerdubblade anslag till FN:s flyktingorgan UNHCR.
Ett ökat stöd till kvinnor som lever under religiöst och hedersrelaterat förtryck i Sverige.
Ett stopp för islamiseringen av det svenska samhället.
Ett förbud mot bärandet av heltäckande slöjor på allmän plats.
En skärpning av kraven för medborgarskap och uppehållstillstånd.
I vårt Sverige erbjuds medborgarna den bästa möjliga sjukvården inom rimlig tid
oavsett hemort eller plånbok.
God kvalitet, tillgänglighet och säkerhet i vården
garanteras genom välutbildad och engagerad personal.
sätter patienten i centrum.
En stärkt rättssäkerhet inom sjukförsäkringssystemet.
En höjning av taket för sjukpenningen.
Ett utökat antal platser på läkarlinjen
och satsning på avancerade specialistsjuksköterskor.
Ett införande av kännbara påföljder för de landsting som bryter mot vårdgarantin.
En utökad satsning på värdig vård i livets slutskede.
Ett avskaffande av den kostnadsfria sjuk- och tandvården för illegala invandrare.
Ett införande av obligatoriska hälsokontroller för nyanlända invandrare.
En utökad tandvårdscheck
för unga vuxna.
En satsning på förbättrad matkvalitet inom vården.
I vårt Sverige genomsyras skolan av demokrati
och respekt för andras åsikter,
kritiskt och konstruktivt tänkande stimuleras och uppmuntras.
I vårt Sverige kännetecknas skolan av trygghet och studiero,
kunskapsförmedling
samt ordning och reda.
I vårt Sverige betonas tidigare generationers samlade kunskap och erfarenhet,
den kristna etikens och den västerländska humanismens centrala betydelse för vårt samhälle.
I vårt Sverige förmedlas en djupgående förståelse och acceptans för vårt svenska kulturarv  från en generation till en annan.
I vårt Sverige bygger skolan på en uttalad svensk värdegrund.
Ett återförstatligande av den svenska skolan.
En satsning på fler vuxna i skolan
med särskilt fokus på elevhälsan.
Ett utökat stöd till statlig forskning för att stärka och bredda grundforskningen.
Ett utökat antal platser inom vuxenutbildningen.
Ett införande av svenska som enda tillåtna samtalsspråk i skolan, med undantag för språklektionerna.
Ett avskaffande av den skattefinansierade modersmålsundervisningen.
Ett stimulansbidrag för förbättrade läromedel i skolan.
En förbättrad kvalitet på skolmaten.
Ett utökande av resurserna för arbetet mot mobbning.
En utökad satsning på förbättrad studie-och yrkesvägledning.
En utökad satsning på förbättrade kunskaper i svenska språket.
I vårt Sverige har vi ett starkt och flexibelt försvar.
I vårt Sverige skall hela landet kunna försvaras.
I vårt Sverige har vi ett försvar som väcker förtroende i vår omvärld.
I vårt Sverige ligger den militära och säkerhetspolitiska tyngdpunkten på den egna nationen
och vårt närområde.
I vårt Sverige kan vi känna oss stolta över en välutrustad, modern och effektiv försvarsmakt.
Ett upprustat försvar
och en återinförd värnplikt.
En avveckling av den militära insatsen i Afghanistan.
Ett stärkt nordiskt försvars- och säkerhetssamarbete.
I vårt Sverige finns inga oönskade barn, där finns en kärleksfull familj för alla.
I vårt Sverige erbjuds föräldrar och barn en genuin trygghet
och friheten att själva forma sin vardag.
En fri föräldraförsäkring utan tvångsregleringar.
En höjning av nivån på föräldrapenningen till 90% av inkomsten.
Ett införande av kostnadsfri familjerådgivning i samtliga kommuner.
Ett fördubblat vårdnadsbidrag.
En utökning av resurserna för att förbättra kvaliteten inom barnomsorgen.
En satsning på fler nattöppna förskolor
till stöd för föräldrar med obekväma arbetstider.
En höjning av underhållsstödet
och bostadsbidraget
för ensamstående föräldrar.
En höjning av barntillägget
för studerande med barn.
I vårt Sverige läggs betoningen på en ekologisk grundsyn
där begrepp som ansvar, hållbarhet och förvaltartanken är lika självklara som centrala.
I vårt Sverige tar vi övergripande miljöproblem på allvar
samtidigt som vi även väger in andra viktiga värden när vi fattar beslut
och inser att Sverige inte ensamt kan lösa världens miljöproblem
En utökad satsning på bevarandet av den biologiska mångfalden.
En kraftigt utökad satsning på förbättrad havsmiljö i Östersjön.
En förnyad och utvecklad kärnkraft.
En utökad satsning på biobränsle.
En utökad satsning på resurseffektiva miljöförbättrande åtgärder i utvecklingsländerna.
I vårt Sverige får Sverige lov att vara just Sverige, och dess invånare får lov att vara just svenskar.
I vårt Sverige har svenska folket makten att själva,
i svenska val,
forma sin gemensamma framtid.
I vårt Sverige är den svenska riksdagen högsta beslutande organ.
Vårt Sverige är en självständig, fri och demokratisk nationalstat
som i samarbete med andra länder arbetar för ett bättre Europa
och en bättre värld.
En omförhandling av det svenska EU-medlemskapet.
Ett nej till Turkiet i EU.
Ett fortsatt nej till EMU.
Ett återupprättat gränsskydd
genom en omförhandling av Schengenavtalet
och ökade resurser till tull och kustbevakning.
I vårt Sverige är det en självklarhet att män och kvinnor har samma värde och rättigheter.
I vårt Sverige finns det ingen plats för kvinnofientliga religioner och ideologier.
I vårt Sverige skall både män och kvinnor kunna känna sig trygga, respekterade och rättvist behandlade.
En kvinnofridsmiljard för ökad trygghet och aktiva insatser
mot kvinnovåldet.
Ett ökat anslag till forskning och behandling av kvinnosjukdomar.
Ett slopande av det skattefinansierade stödet till genuspedagogik.
En absolut nolltolerans mot kvinnofientliga attityder och tillmälen i skolan och annan offentlig verksamhet.
Ett utökat stöd till landets kvinnojourer.
I vårt Sverige präglas samhället av en gemensam svensk kultur
som skapar sammanhållning och solidaritet mellan medborgarna.
I vårt Sverige respekteras och levandehålls det svenska kulturarvet.
I vårt Sverige används skattemedel i första hand till att befrämja kulturyttringar vars syfte är att glädja, försköna och skapa gemenskap.
Ett utökat stöd till sådan verksamhet som bevarar och levandegör det svenska kulturarvet.
Ett upprättande en svensk kulturell kanon.
Ett avvecklande av skattefinansierat stöd till kulturyttringar vars primära syfte är att chockera, uppröra och provocera.
En riktad satsning på kulturarvsturism.
I vårt Sverige har vi en levande och aktiv landsbygd över hela landet.
I vårt Sverige beskyddas och vårdas det öppna landskapet med åker och hage
som är en del av svenskarnas identitet som folk.
I vårt Sverige värnar vi om djuren och det svenska djurskyddet,
med djupa historiska anor, har ytterligare förstärkts.
Ett importförbud mot produkter som framställts genom att utsätta djur för onödigt lidande.
Ett utökat stöd till länsstyrelsens djurskyddskontroller.
Ett införande av en särskild djurskyddspolis.
Ett fortsatt förbud mot ritualslakt av obedövade djur.
Ett permanentande av dispenserna från pumplagen.
En sänkning av bensinskatten.
Ett begränsande av rovdjursstammen till en nivå som inte hotar landsbygdsbefolkningens trygghet och livskvalitet.
En stärkt demokrati i fjällvärlden.
Alla svenska medborgare oavsett härkomst skall ha samma rätt till mark och vatten, även i renbetesområdena.
Ett införande av möjligheten till gårdsförsäljning av vin.
Ett värnande om den svenska sommarhagen.
Sverige måste få ett undantag från EU:s nuvarande regler för gårdsstöd.
VI VÄLJER VÄLFÄRD!
Sverigedemokratiskt valmanifest - valet 2014
Vi väljer välfärd och vi älskar Sverige. På riktigt.
När vi sverigedemokrater säger att vi väljer välfärd så menar vi det.
På riktigt.
Vi sträcker gärna ut en hjälpande hand till nödställda människor runt om i världen.
I synnerhet i så svåra och oroliga tider som dessa.
Som svenska politiker och förvaltare av det svenska folkets skattepengar tvekar vi dock aldrig på att vår främsta uppgift är att garantera människorna i Sverige goda levnadsförhållanden, trygghet och välfärd.
När andra partier uppgivet konstaterar att det inte finns några resurser till att säkra jobben och laga hålen i den svenska välfärden, så gör vi istället enorma satsningar på just dessa områden.
Orsaken till att vi kan göra detta är att vi vågar tänka i nya banor och vågar göra tuffa, men nödvändiga prioriteringar.
När vi sverigedemokrater säger att vi älskar Sverige så menar vi det.
På riktigt.
Vi är medvetna om att vi genom historien har kunnat hämta många värdefulla idéer och kulturella impulser ifrån vår omvärld, inte minst från våra nordiska och europeiska grannar.
Vi är tacksamma över detta och tycker att Sverige skall fortsätta att vara ett öppet och nyfiket land
och en självklar del av den västerländska familjen.
Vi är också medvetna om att Sverige på många sätt är unikt och att vi har en egen särpräglad kultur och historia.
Det är vi väldigt stolta över.
Vi älskar den svenska naturen med alla dess skiftningar.
Vi känner stolthet över våra dynamiska storstäder och stortrivs i våra landsbygdsidyller.
Vi känner respekt inför vårt lands långa och spännande historia och inför alla de människoöden som gjort vårt land till vad det är.
Vi är stolta över vår kultur, våra traditioner och våra vackra kulturmiljöer.
Vi är också stolta över vår demokrati och vår välfärd, över alla fantastiska män och kvinnor från vårt land som utmärkt sig som framstående uppfinnare och entreprenörer,  konstnärer och författare, vetenskapsmän, poeter, musiker och idrottare.
Vi är tacksamma över vår yttrandefrihet, vår jämställdhet och vårt starka djurskydd.
Vi är glada över att Sverige under en lång tid var ett land där man kunde känna sig säker i sitt hem och på gator och torg,
ett land där det fanns arbete till alla och där man kunde leva på sin lön
och sin pension.
Ett land där man respekterade de äldre och
där vi tillsammans tog hand om våra svaga och sjuka.
Ett land med en stark inre sammanhållning och solidaritet, byggd på en gemensam identitet.
Sverige är fortfarande ett fint och fantastiskt land på många sätt.
Tyvärr upplever vi dock att de styrande politikerna, genom sin splittringspolitik och sina felaktiga prioriteringar, under de senaste decennierna har gjort Sverige lite mindre fint och lite mindre fantastiskt för varje år.
Detta gör oss sorgsna och oroliga och angelägna om en förändring.
Därför presenterar vi nu vårt manifest för att göra ett fint land ännu bättre.
För att vi älskar Sverige och människorna som bor här.
På riktigt.
Ett tryggare Sverige
Sverigedemokraterna arbetar för ett Sverige där alla människor skall kunna känna sig trygga och säkra på alla platser i landet under alla tider på dygnet.
Ett Sverige med en stark inre samhörighet och solidaritet där medborgarna känner naturlig tillit till varandra
och till de rättsvårdande myndigheterna.
Ett Sverige där brottsoffer får stöd och upprättelse.
Ett Sverige där straffen står i rimlig proportion till det begångna brottet och är i samklang med den folkliga rättsuppfattningen.
Ett Sverige präglat av hänsyn och trygghet.
Som ett första steg mot ett ännu bättre Sverige vill vi i detta avseende bland annat arbeta för att få igenom följande förändringar:

Ett förbättrat stöd till brottsoffer,
förbättrat vittnesskydd
och ett nytt system för utbetalningar av skadestånd, där staten garanterar brottsoffren den ersättning de har rätt till, oavsett gärningsmannens vilja eller förmåga till betalning.
En kraftig straffskärpning för grova och upprepade brott genom bland annat införandet av verkliga livstidsstraff utan möjlighet till tidsbestämning eller benådning för de farligaste brottslingarna,
obligatorisk utvisning av alla utländska medborgare som begår grövre brott samt
ett omedelbart avskaffande av nuvarande praxis där domstolarna regelmässigt ger återfallsförbrytare mängdrabatter på brott.
Krafttag mot inbrottsvågen genom bland annat skärpta straff för inbrott och hemfridsbrott,
utökade resurser och befogenheter för tullen och polisen
och förbättrad samordning mellan och inom ansvariga myndigheter.
En intensifiering av kampen mot den organiserade brottsligheten genom införandet av en svensk variant av de amerikanska RICO-lagarna som gör det lättare att döma gärningsmän som deltar i maffialiknande verksamhet.
Utökade resurser till de brottsbekämpande och rättsvårdande myndigheterna såsom polisen, åklagarämbetet, tullen och kustbevakningen.
Förbud mot att delta i terrorismträning i främmande stater
samt mot att delta i utländska stridande förband som bryter mot folkrätten och medvetet dödar civila.
Personer med dubbla medborgarskap som bryter mot detta förbud skall kunna få sitt svenska medborgarskap indraget.
Stärkt stöd till landets alla brottsofferjourer som gör ett fantastiskt arbete med att stödja och hjälpa de medborgare som har fallit offer för brottslingars illgärningar.
Trygghet och värdighet på ålderns höst
Sverigedemokraterna arbetar för ett Sverige som skall vara världens tryggaste land att åldras i.
Ett land där alla äldre skall ha en värdig och meningsfull tillvaro.
Ett land där äldres arbetsinsatser värderas och respekteras.
Ett land där alla äldre ges den vård och den omsorg man har behov av.
Som ett första steg mot ett ännu bättre Sverige vill vi i detta avseende bland annat arbeta för att få igenom följande förändringar:
Ett slopande av pensionärsskatten och en kraftig höjning av garantipensionerna.
De dåliga ekonomiska villkor som många äldre idag tvingas leva under är inte värdigt ett välfärdsland som Sverige.
Vi vill anslå betydande medel för att redan under nästa mandatperiod kunna avskaffa skillnaden i beskattning mellan pension och lön
och för att kunna förbättra levnadsvillkoren för de äldre, ofta kvinnor, som idag har lägst pension.
En reformering av pensionsbromsen i sin nuvarande form genom att fördela den på samtliga pensionsrätter.
Statsfinanserna och pensionssystemets långsiktiga bärighet får inte äventyras, men alla vuxna medborgare bör solidariskt bära bördan i dåliga tider.
Inte bara de äldre.
En kraftig ökning av investeringsstödet till byggandet av nya trygghetsboenden och särskilda boenden för de äldre som inte längre kan klara sig på egen hand.
En matreform för våra äldre med syftet att ge så många brukare inom äldreomsorgen som möjligt chansen att varje dag få nylagad, välsmakande och näringsrik mat
samt införandet av en lagstiftning som säkerställer att de äldres mat i likhet med skolbarnens mat skall uppfylla vissa grundkrav gällande näringsinnehåll och kvalitet.
Ett utökat stöd och förbättrade möjligheter till avlastning för landets anhörigvårdare som vårdar och sköter om äldre och sjuka i hemmet.
Ett avskaffande av patientavgiften för alla äldre över 85 år
och ett förstärkt tandvårdsbidrag för alla pensionärer.
Samhället bör visa uppskattning mot dem som under många decennier har varit med och byggt upp vårt land och
inga äldre skall behöva avstå från tandvård och sjukvård av ekonomiska skäl.
Ett stimulansbidrag för ökade sociala aktiviteter för de äldre inom äldreomsorgen
samt för utvecklingen av särskilda kategoriboenden för äldre med husdjur.
En invandringspolitik som befrämjar sammanhållning och välfärd
Sverigedemokraterna arbetar för ett Sverige som är öppet mot omvärlden
samtidigt som vi slår vakt om vår gemenskap och vår egen unika kultur och identitet.
Ett Sverige som genom en klok användning av de begränsade resurserna hjälper så många nödställda människor i världen som möjligt
samtidigt som vi inte glömmer bort eller förringar behoven i vårt eget land.
Ett Sverige där invandringspolitiken är utformad på ett så ansvarsfullt sätt att invandringen blir en tillgång och inte en belastning för samhället.
Som ett första steg mot ett bättre Sverige vill vi i detta avseende bland annat arbeta för att få igenom följande förändringar:
Ett skifte från det regelmässiga beviljandet av permanenta uppehållstillstånd till temporära
samt en kraftig begränsning av asyl- och anhöriginvandringens omfattning till en nivå som vårt samhälle klarar av att hantera
och som inte är högre än den i våra grannländer Danmark och Finland.
Ett slopande av den generella arbetskraftsinvandringen till förmån för en så kallad blåkorts-modelr som uteslutande riktar sig till kvalificerad arbetskraft med en kompetens som saknas på den svenska arbetsmarknaden.
En återgång till den assimileringspolitik som gällde fram till mitten av 1970-talet och som innebär att det är invandrarna som skall anpassa sig till Sverige och inte tvärtom.
Ett kraftigt utökat stöd till FN:s flyktingorgan, UNHCR, och de miljontals mest nödlidande flyktingarna i världen som saknar möjligheter och resurser att ta sig ifrån konfliktområdenas närhet
samt ett utökande av andelen kvotflyktingar bland de asylanter som vi beviljar uppehållstillstånd.
Minskade samhällskostnader och stärkta incitament för ansvarstagande och integration genom att begränsa nyanlända, icke-skyddsbehövande invandrares tillgång till bidragssystemen under de första åren i landet.
En höjning av medborgarskapets värde genom införandet av språk och kunskapstester
och genom att utöka den tid som man skall ha varit bosatt i Sverige med klanderfri vandel innan en ansökan om medborgarskap kan göras.
Ett införande av obligatoriska hälsokontroller för nyanlända invandrare i syfte att snabbt kunna ge behandling till sjuka personer
och att effektivt kunna skydda det svenska samhället från spridningen av allvarliga smittsamma sjukdomar som exempelvis TBC, HIV och Ebola.
Ett avskaffande av det lagstadgade tvånget för kommunerna att erbjuda modersmålsundervisning, undantaget de officiella minoritetsspråken.
Slopande av all statlig integrationspolitik med undantag för undervisning i svenska, obligatorisk samhällsorientering och validering av utbildningar och arbetslivserfarenhet från hemlandet.
Nyanlända invandrare skall få hjälp med att skaffa sig de mest grundläggande verktygen för samhällsanpassning,
men i övrigt ha samma samhällsstöd som infödda svenskar.
Varken mer eller mindre.
Trygga och friska löntagare
Sverigedemokraterna arbetar för ett Sverige med trygga och hälsosamma arbetsplatser.
Ett Sverige med god tillgång på arbete där svenska löntagares intressen sätts i främsta rummet.
Ett Sverige där man kan leva på sin lön
och ett Sverige där vardagshjältarna inom offentlig sektor inte tvingas slita ut sig i förtid på grund av stress och underbemanning.
Som ett första steg mot ett ännu bättre Sverige vill vi i detta avseende bland annat arbeta för att få igenom följande förändringar:
Minskad underbemanning inom välfärden
samt förbättrad privatekonomi och kompetensutveckling för den enskilde arbetstagaren genom införandet av ett stimulansbidrag till kommuner och landsting med syftet att göra det möjligt för alla ofrivilligt deltidsarbetslösa inom offentlig sektor att gå upp till heltid.
Ett ökat stöd till företagshälsovården
samt införandet av ett statligt stimulansbidrag i syfte att ge all offentliganställd personal med tunga arbetsuppgifter, i synnerhet inom vården och omsorgen, möjlighet till en friskvårdspeng.
Ett införande av ett statligt stimulansbidrag för att slopa den första karensdagen för de grupper av offentliganställda som arbetar med vård och omsorg av sjuka människor i situationer där smittorisken är hög.
Ett förlängt omvårdnadslyft med syftet att stärka kompetensen och höja kvalitén inom äldreomsorgen
och ge personalen en möjlighet att utvecklas och växa i sin yrkesroll.
Förbättrade arbetsvillkor och stärkta möjligheter att kombinera arbetsliv och familjeliv genom skärpta krav på att längre obetalda håltimmar mitt i arbetsdagen i form av så kallade delade turer skall avskaffas inom offentlig sektor för de arbetstagare som så önskar.
Stärkt trygghet för landets arbetstagare genom utökade resurser till Arbetsmiljöverkets inspektioner av potentiellt hälsovådliga arbetsplatser.
Ett återinförande av det statliga stödet till fortbildning av fackliga skyddsombud och utbildning mot mobbning och trakasserier på arbetsplatsen.
Ett slopande av Lex Laval
och ett stärkt försvar av svenska kollektivavtal och svenska löntagares intressen bland annat genom en minskning av tiden som utländsk personal kan vara stationerad i Sverige,
krafttag mot den illojala konkurrensen inom åkerinäringen genom bland annat registrering av cabotagetransporter,
3-stegsböter för åkerier och framförallt speditörer som missköter sig
samt införande av den så kallade vita jobb-modellen vid offentlig upphandling, innebärande krav på bland annat huvudentreprenörsansvar.
Ökat stöd till arbetslösa
Sverigedemokraterna arbetar för ett Sverige med full sysselsättning.
Ett Sverige där löntagare kan känna sig trygga i vetskapen om att de är skyddade av en stark omställningsförsäkring i händelse av arbetslöshet.
Ett Sverige med minskade trösklar in till arbetsmarknaden.
Ett Sverige där arbetslösa erhåller ett snabbt och effektivt stöd att komma tillbaka i arbete.
Ett Sverige där arbetslösa matchas och utbildas efter arbetsmarknadens behov.
Ett Sverige där alla behövs och får en möjlighet att bidra efter bästa förmåga.
Som ett första steg mot ett ännu bättre Sverige vill vi i detta avseende bland annat arbeta för att få igenom följande förändringar:
En förbättrad trygghet vid arbetslöshet genom att göra A-kassan obligatorisk och avgiftsfri, höja taket, förbättra villkoren vid deltidsarbetslöshet
och genom att slopa kravet på att man i händelse av arbetslöshet, redan från dag ett, skall tvingas lämna hembygden och nära och kära för att ta jobb på annan ort.
I syfte att skapa incitament för att omställningen inte skall bli längre än nödvändigt anser vi att ersättningen bör vara som högst under de första tre månaderna för att sedan successivt trappas ned.
Ett stärkande av insatserna för funktionsnedsatta på arbetsmarknaden i form av höjt lönebidrag, stimulansåtgärder för framväxten av fler sociala företag, förbättrad information och förbättrad arbetsplatsanpassning.
En förstärkt satsning på lärlingsjobb som en ny anställningsform, helt befriad från arbetsgivaravgift och med en lägre ingångslön jämfört med en reguljär anställning.
Ett förbättrat stöd till omställning och kompetensförstärkning genom en utökning av antalet platser inom Komvux och yrkeshögskolan.
Ett förbättrat företagsklimat för nya jobb
Sverigedemokraterna arbetar för ett Sverige med full sysselsättning.
Ett Sverige där nya, riktiga jobb växer fram, framförallt i landets små- och medelstora företag.
Ett Sverige där landets entreprenörer får det erkännande och det stöd de förtjänar.
Ett Sverige där det lönar sig att arbeta, skapa sysselsättning och att ta risker för en bättre framtid.
Som ett första steg mot ett ännu bättre Sverige vill vi i detta avseende bland annat arbeta för att få igenom följande förändringar:
Helt slopad allmän löneavgift för småföretag med upp till 9 anställda.
En förbättrad situation och minskad sårbarhet för de små och medelstora företagen genom ett minskat sjuklöneansvar för alla företag
och ett helt slopat sjuklöneansvar för de mindre företagen.
Förbättrade möjligheter för företagen att behålla nyckelkompetens och minskade trösklar in på arbetsmarknaden för bland annat ungdomar och utlandsfödda genom en utökning av antalet undantag från turordningsreglerna i lagen om anställningsskydd.
Förstärkt och utvidgat Starta eget-bidrag.
Utökad satsning på snabba, flexibla och marknadsanpassade infrastruktursatsningar.
En god, rättvis och lättillgänglig sjukvård
Sverigedemokraterna arbetar för ett Sverige där alla medborgare erbjuds den bästa möjliga sjukvården inom rimlig tid oavsett hemort eller storlek på plånboken.
Ett Sverige där sjukvårdspersonalen får den uppskattning de förtjänar i form av rimliga löner och en god arbetsmiljö.
Ett Sverige där kvalitet, tillgänglighet och säkerhet i vården garanteras genom välutbildad och engagerad personal som sätter patienten i centrum.
Ett Sverige där den laglydiga bofasta befolkningen inte diskrimineras inom vården i förhållande till utländska medborgare som vistas illegalt i landet.
Som ett första steg mot ett ännu bättre Sverige vill vi i detta avseende bland annat arbeta för att få igenom följande förändringar:
En kraftig resursökning med syfte att öka tillgängligheten, höja kvalitén
och förbättra personalens arbetsvillkor
genom att snabbt skapa fler vårdplatser
och fler händer inom vården.
En förstärkt satsning på värdig och likvärdig vård i livets slutsked med särskilt fokus på obotligt sjuka barn.
En ny och medicinskt grundad vårdgaranti efter norsk modell, där de sjukaste och mest svårbehandlade patienterna prioriteras på ett tydligare sätt.
Ett avskaffande av den i praktiken kostnadsfria sjuk- och tandvården för illegala invandrare.
En trygg, svensk och kunskapsinriktad skola
Sverigedemokraterna arbetar för ett Sverige som åter skall bli en av världens ledande kunskapsnationer.
Ett Sverige där kunskapsförmedling står i centrum inom utbildningsväsendet.
Ett Sverige där skoleleverna också får lära sig kritiskt tänkande, respekt för demokratin och för vårt lands kultur och historia.
Ett Sverige där skolan präglas av trygghet, ordning och reda.
Ett Sverige där varje elev behandlas som en unik individ och får möjlighet att växa utifrån sina egna förutsättningar.
Som ett första steg mot ett bättre Sverige vill vi i detta avseende bland annat arbeta för att få igenom följande förändringar:
Ett återförstatligande av den svenska skolan i syfte att ge alla barn i landet rätt till en likvärdig och högkvalitativ utbildning oavsett var de bor.
En förbättrad arbetsmiljö i skolan genom införandet av ett statligt stimulansbidrag till kommunerna med syfte att rusta upp och renovera förfallna och hälsovådliga skollokaler
samt genom stimulansbidrag för förbättrad matkvalitet
och förstärkta insatser mot mobbning.
En satsning på fler vuxna i skolan.
För att bekämpa otrygghet och psykisk ohälsa bland eleverna och för att avlasta lärarkåren, som idag tvingas ägna alltför mycket tid åt andra saker än ren kunskapsförmedling, vill vi satsa på fler vuxna i skolan i form av bland annat fler skolsköterskor, kuratorer och en utveckling av klassmorfar/mormor-verksamheten.
En förstärkt satsning på kunskaper i svenska språket samt ökad kunskap, förståelse och respekt för det svenska kulturarvet.
En satsning på höjd kvalitet i den högre utbildningen genom fler lärarledda utbildningstillfällen samt starkare ekonomiska incitament för universitet och högskolor att erbjuda utbildningar som är anpassade efter arbetsmarknadens behov.
En kraftig höjning av forskningsanslagen med syftet att stärka Sveriges roll som kunskapsnation.
Vår ambition är att Sverige i framtiden skall ligga i framkant i världen inom områden såsom kärnfysik, nanoteknik, informationsteknik, mineralogi, geovetenskap och skogsteknik.
En utökning av antalet platser på läkarlinjen i syfte att komma tillrätta med läkarbristen,
öka den framtida tillgängligheten i vården
och minska landstingens kostnader för så kallade stafettläkare.
Sverige är värt att försvara!
Sverigedemokraterna arbetar för ett Sverige med ett starkt och flexibelt försvar.
Ett Sverige där hela vårt rike skall kunna försvaras.
Ett Sverige med en försvarsmakt som väcker förtroende och respekt i vår omvärld.
Ett Sverige med en bibehållen inhemsk försvarsindustri där vi kan känna trygghet och stolthet över ett välutrustat, modernt och effektivt försvar.
Som ett första steg mot ett ännu bättre Sverige vill vi i detta avseende bland annat arbeta för att få igenom följande förändringar:
En betydande upprustning av försvaret med det långsiktiga målet att hela landet skall kunna försvaras i händelse av ett angrepp.
Ett återinförande av värnplikten i begränsad form.
Värnplikten bidrar till att stärka landets totala försvarsvilja och försvarskapacitet och har därtill en positiv inverkan på den personliga utvecklingen och den sociala gemenskapen.
En omprioritering av försvarsmaktens resurser från väpnade insatser i andra världsdelar till ett försvar av Sveriges gränser.
Ett fördjupat nordiskt försvarssamarbete på alla områden med målet att upprätta en nordisk försvarsallians,
men ett fortsatt nej till svenskt medlemskap i Nato.
En politik för starka, självständiga familjer och trygga barn
Sverigedemokraterna arbetar för ett Sverige där det finns en kärleksfull familj för varje barn.
Ett Sverige där föräldrar och barn erbjuds den ekonomiska och sociala trygghet som krävs för att leva ett gott och värdigt liv.
Ett Sverige där barn och familjer får samhällets stöd under svåra perioder,
men samtidigt garanteras frihet att själva forma sin vardag.
Som ett första steg mot ett ännu bättre Sverige vill vi i detta avseende bland annat arbeta för att få igenom följande förändringar:
En höjd och avreglerad föräldrapenning.
Sverigedemokraterna vill höja nivån på föräldrapenningen
och avskaffa all tvångsreglering rörande vem av föräldrarna som skall vara hemma med barnet.
Vår övertygelse är att landets föräldrar är bättre lämpade än politiker när det gäller att avgöra vad som är bäst för de egna barnen.
Ett införande av ett statligt stimulansbidrag
och en lagstadgad reglering kring hur långa väntetiderna maximalt får vara med syftet att öka tillgängligheten och göra familjerådgivningen kostnadsfri i samtliga kommuner.
Ökad valfrihet inom barnomsorgen
och en höjning av vårdnadsbidraget till en nivå som står i rimlig proportion till kommunens kostnader för en dagisplats.
En ökning av det statliga stimulansbidraget med syfte att ge alla ensamstående föräldrar som arbetar på obekväma tider tillgång till ett nattöppet dagis för sina barn.
En realistisk och hållbar miljö- och energipolitik
Sverigedemokraterna arbetar för ett Sverige där vi värnar vår egen fantastiska och unika naturmiljö
och tar vår del av ansvaret för de globala miljöproblemen
samtidigt som vi också väger in andra viktiga värden när vi fattar beslut och inser att Sverige inte ensamt kan lösa världens miljöproblem.
Ett Sverige där miljöpolitiken tar sin utgångspunkt i kärleken och omtanken om den egna hembygden.
Ett Sverige fritt från oljeberoendet med en stabil elförsörjning och
rimliga energipriser till gagn för både företagen, välfärden och medborgarnas privatekonomi.
Som ett första steg mot ett ännu bättre Sverige vill vi i detta avseende bland annat arbeta för att få igenom följande förändringar:
En förstärkt satsning på att komma tillrätta med miljöproblemen i Östersjön.
En utökad satsning på energieffektivisering och energiforskning.
Ett förstärkt stöd till de fattigaste U-ländernas arbete med att minska sina utsläpp av miljöfarliga ämnen och växthusgaser.
Ökade insatser för att slå vakt om den biologiska mångfalden och värna hotade naturmiljöer, djur- och växtarter i vårt land.
Ett nej till en fortsatt storskalig utbyggnad av kraftigt subventionerad och ineffektiv vindkraft som har en negativ inverkan på natur och kulturmiljöer.
En bred energiöverenskommelse innehållande forskning och förnyad satsning på kärnkraft, slopad effektskatt och fortsatta steg mot att göra vårt land oberoende av olja.
En jämställdhetspolitik för verklighetens folk
Sverigedemokraterna arbetar för ett Sverige där det är en självklarhet att män och kvinnor har samma värde och rättigheter.
Ett Sverige där ingen diskrimineras på grund av sitt kön, sin etniska bakgrund, sin ålder, sin sexuella läggning eller sin funktionsnedsättning.
Ett Sverige där det finns utrymme för den som vill bryta mot traditionella könsmönster
och där vi samtidigt inte skam- och skuldbelägger den som vill leva i enlighet med ett sådant mönster.
Ett Sverige där staten inte försöker styra över mäns och kvinnors könsidentitet och livsval utan istället försöker stötta medborgarna i de val de gjort och i den situation där de befinner sig.
Ett Sverige där både män och kvinnor känner sig fria, trygga och respekterade.
Som ett första steg mot ett ännu bättre Sverige vill vi i detta avseende bland annat arbeta för att få igenom följande förändringar:
En förbättring av arbetsvillkoren inom den kvinnodominerade offentliga sektorn.
En skärpning av straffen och ökade insatser mot könsstympning, tvångsgifte samt sexuellt och hedersrelaterat våld.
En förstärkt graviditetspeng med målet att ingen kvinna skall tvingas utföra tunga och hälsovådliga arbetsuppgifter under den senare delen av sin graviditet.
Ett stopp för alla former av kvotering och så kallad positiv särbehandling på basis av kön och etnisk bakgrund.
Ett återinförande av årliga lönekartläggningar i syfte att motverka lönediskriminering.
En ökning av anslagen till forskning och behandling av könsspecifika sjukdomar som till exempel endometrios.
En indragning av det skattefinansierade stödet till de former av genuspedagogik som strävar efter att förändra alla barn och ungdomars beteende och könsidentitet snarare än att bara hjälpa och öka förståelsen för de individer som vill och behöver bryta mot traditionella könsmönster.
Ett ökat stöd till landets kvinnojourer, inrättande av särskilda jourer för hedersvåldets offer samt tillsättandet av en utredning kring behovet av särskilda jourer även för andra grupper såsom HBT-personer och män.
En indragning av allt skattefinansierat stöd till alla politiska och religiösa organisationer som förespråkar eller legitimerar våld eller negativ särbehandling av individer baserat på deras könstillhörighet.
En översyn av föräldrabalken i syfte att göra lagstiftningen rörande vårdnaden av barn mer könsneutral och mindre diskriminerande mot män.
Ett brett, svenskt och tillgängligt kulturliv
Sverigedemokraterna arbetar för ett Sverige där samhället präglas av en historiskt rotad, gemensam svensk kultur som skapar sammanhållning och solidaritet mellan medborgarna.
Ett Sverige där det svenska kulturarvet respekteras och levandehålls.
Ett Sverige där kreativitet uppmuntras och där en positiv, kvalitativ och folkligt förankrad kultur tillgängliggörs för alla grupper i samhället.
Ett Sverige med ett starkt civilsamhälle
och en livskraftig och framgångsrik idrottsrörelse.
Som ett första steg mot ett bättre Sverige vill vi i detta avseende bland annat arbeta för att få igenom följande förändringar:
Ett kraftigt utökat stöd till de organisationer, föreningar, myndigheter och verksamheter som ägnar sig åt att bevara, synliggöra, levandegöra och tillgängliggöra det svenska kulturarvet
samt ett stärkande av kulturarvets roll i regional utveckling, samhällsbyggnad och stadsplanering.
Utökade satsningar på att göra både samtidskulturen och kulturarvet mer tillgängligt för barn, äldre, sjuka och funktionsnedsatta genom att bland annat utöka Skapande skola till att även omfatta förskolan,
utökat stöd till kulturverksamhet på landets äldreboenden och sjukhus
samt satsning på nya tekniska hjälpmedel och undanröjande av fysiska hinder som försvårar funktionsnedsattas tillgänglighet till kulturlivet.
Införandet av ett särskilt ROT-avdrag för upprustning och bevarande av kulturhistoriskt värdefulla byggnader.
Ett utökat stöd till det kristna kulturarvet genom bland annat ett höjt stöd till bevarandet av kulturhistoriskt betydelsefulla kyrkobyggnader
och inrättandet av ett nationellt kyrkohistoriskt museum.
Ett stärkt stöd till idrottsrörelsen genom att ge Riksidrottsförbundet årlig kompensation för pris- och löneuppräkning.
Ett stärkt stöd till bevarandet och levandegörandet av det samiska kulturarvet genom höjda anslag till sametingets kulturbudget
och stärkt stöd till den samiska modersmålsundervisningen.
En levande landsbygd och ett djurvänligt samhälle
Sverigedemokraterna arbetar för ett Sverige med en levande och dynamisk landsbygd med god samhällsservice och goda kommunikationer över hela landet.
Ett Sverige som i hög grad är självförsörjande på livsmedel.
Ett Sverige där rovdjursstammen hålls på en livskraftig, men hanterbar nivå.
Ett Sverige där alla medborgare oavsett börd och etnicitet har samma grundläggande rätt till land och vatten i alla delar av Sverige.
Ett Sverige där vi värnar om djuren och där vi bevarar och stärker det svenska djurskyddet.
Som ett första steg mot ett ännu bättre Sverige vill vi i detta avseende bland annat arbeta för attfå igenom följande förändringar:
Ett landsbygdslyft med syfte att kraftigt öka sysselsättningen på landsbygden genom betydande satsningar på besöksnäringen, jordbruket, skogsbruket, vattenbruket och gruvnäringen.
En djurvälfärdsersättning till svenska bönder i kombination med ett förbud av import av utländska produkter som framställts genom att utsätta djur för svårt, onödigt lidande.
Detta i syfte att slå vakt om det svenska djurskyddet
och stärka svenska bönders konkurrenskraft.
En höjning av straffen för djurplågeri och införandet av en djurskyddsbalk där all lagtext rörande djur samlas.
Detta i syfte att göra lagstiftningen mer överskådlig och att tydliggöra samt stärka djurens rättigheter.
Nej till höjd fordonsskatt och ja till höjd milersättning i syfte att göra det något mindre kostsamt att leva på landsbygden och göra det mer lönsamt för människor på landsbygden att arbetspendla till annan ort.
En översyn av lagstiftningen syftandes till att ge alla medborgare, oavsett börd, samma grundläggande rätt till land och vatten, även i renbetesområdena.
Inrättande av en särskild Landsbygdsfond inriktad mot ökad sysselsättning i landsbygden, finansierad genom en höjning av mineralersättningen.
Ett nära europeiskt samarbete utan överstatlighet
Sverigedemokraterna arbetar för ett Sverige som är en självständig, fri och demokratisk nationalstat.
Ett Sverige som handlar om samarbete med andra länder för att lösa gränsöverskridande problem och som tillsammans med andra nationer bygger vidare på vårt gemensamma nordiska och europeiska kulturarv.
Ett Sverige där svenska folket har makten att själva, i fria svenska val, forma sin gemensamma framtid.
Ett Sverige med en självständig penningpolitik och en egen valuta, fri från överstatlig styrning, där den svenska riksdagen är högsta beslutande organ.
Som ett första steg mot ett bättre Europa och ett ännu bättre Sverige vill vi i detta avseende bland annat arbeta för att få igenom följande förändringar:
En ny folkomröstning om det svenska EU-medlemskapet med målet att Sverige snarast möjligt skall lämna den överstatliga unionen och återgå till ett mellanstatligt europeiskt samarbete.
Ett nej till Turkiskt medlemskap i EU.
Så länge Sverige kvarstår som medlem i EU bör vi verka för att Turkiets förhandlingar om medlemskap i unionen stoppas i syfte att inte förvärra de ekonomiska, kulturella, demokratiska och sociala problemen inom unionen.
Minskad EU-avgift.
Så länge Sverige kvarstår som medlem i EU bör vi både verka för en minskning av unionens budget såväl som av den svenska EU-avgiften.
Ett återupprättande av gränsskyddet.
Så länge Sverige kvarstår som medlem i EU bör vi verka för ett återupprättande av gränsskyddet i syfte att motverka människohandel, terrorism, smuggling av vapen, droger med mera.
Ett fortsatt svenskt nej till medlemskap i den Ekonomiska och monetära unionen, EMU.
En politik för en stark, demokratisk och självständig svensk röst i världen
Sverigedemokraterna arbetar för ett Sverige som talar med en stark och självständig röst i utrikespolitiken.
Ett Sverige som värnar om goda relationer till världens nationer,
men som inte räds att sätta ned foten när våra intressen hotas
eller när mänskliga rättigheter, folkrätten,
suveränitetsprincipen och andra viktiga värden kränks.
Ett Sverige som är medvetet om sin plats i den nordiska, europeiska, västerländska, kristna och mänskliga gemenskapen.
Ett Sverige som sträcker ut en hjälpande hand till länder och människor i nöd,
men som samtidigt inte glömmer ansvaret mot den egna befolkningen eller förringar de stora behov som finns på hemmaplan.
Som ett första steg mot en bättre värld och ett ännu bättre Sverige vill vi i detta avseende bland annat arbeta för att få igenom följande förändringar:
En effektiv och medmänsklig biståndspolitik.
Genom slopandet av ineffektivt bistånd, genom att sluta använda biståndsmedel för att finansiera mottagandet av invandrare i Sverige, genom att öka det humanitära biståndet och sätta fokus på de mest skriande behoven såsom vatten, mat och sanitet, flyktinghjälp i närområdena och omallokering av biståndsmedlen från korrupta myndigheter direkt till civilsamhället och de nödlidande befolkningarna, tror vi oss kunna frigöra medel till svensk välfärd samtidigt som vi gör minst lika stor nytta för världens fattiga och flyktingar som vi hittills har gjort.
Vår långsiktiga målsättning är att det svenska biståndet skall sänkas till den av FN rekommenderande nivån på 0,7 % av BNI.
Det nuvarande läget i världen är dock så alarmerande och behovet av humanitära insatser så skriande att vi under de närmaste åren är beredda att tillfälligt överskrida vårt eget budgetmål i syfte att öka Sveriges insatser för att mildra det mänskliga lidandet som uppstått som ett resultat av konflikterna i Syrien och Irak.
En högre grad av direktstyrning av det svenska bidraget till FN-systemet med syftet att stärka barnperspektivet,
öka stödet till flyktinghjälp i närområdet
och till förföljda kristna, kvinnor och HBT-personer i världen
samt att mer effektivt bekämpa miljöförstöring i de fattigaste utvecklingsländerna.
Ett starkare stöd till kristna som förföljs på grund av sin tro i olika delar av världen
samt ett tydligare motarbetande av islamism och andra totalitära ideologier som bidrar till att destabilisera världen.
Ett fördjupat nordiskt samarbete inom alla samhällsområden.
En politik för stärkt stöd till särskilt utsatta grupper
Sverigedemokraterna arbetar för ett Sverige med en stark inre solidaritet.
Ett Sverige där de svaga och utsatta, genom kraften i gemenskapen, skall kunna räkna med de starkares stöd.
Som ett första steg mot ett ännu bättre Sverige vill vi i detta avseende bland annat arbeta för att få igenom följande förändringar:
En återställning av högkostnadsskyddet till den nivå som rådde innan den borgerliga regeringen försämrade det.
Ingen svensk medborgare skall behöva avstå från nödvändiga mediciner på grund av dålig ekonomi.
Utökad ersättning till de vanvårdade barnen.
Betydligt fler av de barn som vanvårdades under den tid de befann sig i samhällets vård bör få rätt till ersättning.
Höjt underhållsstöd.
Ensamstående föräldrar, varav den absoluta merparten är kvinnor, tillhör ofta de mest ekonomiskt utsatta i vårt samhälle.
I syfte att underlätta deras livssituation bör underhållsstödet höjas.
Förstärkt sorgepeng.
Att förlora ett barn är något av det värsta en människa kan drabbas av.
Sverigedemokraterna vill utöka den tid som sörjande föräldrar har rätt att vara hemma från arbetet efter förlusten av ett barn.
Extra lärarstöd till barn med särskilda behov.
Inget barn skall lämnas efter i den svenska skolan.
Barn med diagnoser och särskilda behov måste ges bättre möjligheter till särskilt lärarstöd.
Infrastruktur för fler hem, bättre tillväxt och ett sammanhållet Sverige
Sverigedemokraterna arbetar för ett sammanhållet Sverige med en stark tillväxt i både glesbygdsområden och i storstäderna.
Ett Sverige med säkra vägar hem och ett hem åt alla unga.
Som ett första steg mot ett ännu bättre Sverige vill vi i detta avseende bland annat arbeta för att få igenom följande förändringar:
En satsning på nordlig infrastruktur.
För att bidra till förverkligandet av principen om att hela Sverige skall leva och främja tillväxten i Norrland, inte minst inom gruv- och skogsnäringen, så vill Sverigedemokraterna se en omfattande satsning på Malmbanan, Inlandsbanan och Norrbottniabanan.
Ett nej till chockhöjda trängselskatter i Stockholm.
Då Stockholm är navet i den svenska ekonomin betraktar vi åtgärdandet av dagens tillväxthämmande brister i tunnelbanesystemet som ett riksintresse och anser att statens medfinansiering av detta projekt bör öka så att vanliga Stockholmarna slipper chockhöjda trängselskatter.
Ett tidigareläggande av utbyggnaden av E20, som förbinder rikets två största städer, till fyrfilig motorväg.
I synnerhet i Västra Götalandsregionen är stora delar av vägen idag inte motorväg.
Dessa avsnitt är oacceptabelt olycksbelastade.
En regelförenkling för fler bostäder åt landets ungdomar.
Alltför många ungdomar hämmas idag på sin väg mot utbildning och arbete på grund av bristen på bostäder.
Bortsett från att en mer ansvarsfull invandringspolitik skulle bidra till att minska trycket på bostadsmarknaden,
så vill vi också snabbt skapa nya boendemöjligheter genom att förenkla byggnormerna för studentbostäder,
göra det skattefritt att hyra ut en del av sin bostad och att hyra ut i andrahand.
Vi hoppas också att vår satsning på fler trygghetsboenden och särskilda boenden för äldre skall skapa positiva flyttkedjor och öka rörligheten på bostadsmarknaden.
Varje land behöver en vision för framtiden.
Vår vision sätter människan framför systemen och förenar liberala värderingar med god miljö, socialt ansvar och personlig integritet.
Den präglas av jämställdhet mellan kvinnor och män
och gemensamt ansvar för global utveckling.
Centerpartiets vision för Sverige är ett företagsamt, grönt, tryggt och öppet samhälle byggt underifrån.
Sverige ska vara landet där var och en kan förverkliga sina egna drömmar, enskilt eller tillsammans med andra.
Ett samhälle där nånannanismen inte existerar.
Vårt land har fantastiska möjligheter men alla får inte chansen och allt fler lever i ett utanförskap.
Drygt en miljon människor står utanför arbetsmarknaden
och var femte familj i Sverige tvingades förra året att söka socialbidrag.
Fler måste ha ett arbete att gå till varje dag, inte minst alla unga och fler företag måste våga anställa runt om i hela landet
för att skapa resurser till såväl privat som offentlig konsumtion
 för ett rikare liv och bättre välfärd för alla.
Välfärden måste formas efter hur vi lever i dag och ta sin tydliga utgångspunkt i den enskildes önskemål och ett starkt socialt ansvar.
Så används skattepengarna på bästa sätt.
Centerpartiets globala vision är att skapa välstånd,
demokrati
och en hållbar utveckling i alla länder,
utan att för den skull fortsätta att förbruka jordens resurser.
Utsläpp i luft och vatten är de största hot mänskligheten står inför och kräver kraftfulla insatser nu.
Med en grön och miljövänlig teknik kan Sverige bidra till att lösa globala miljöproblem
och samtidig skapa tillväxt i vårt eget land.
Många civila får betala priset i olika konflikter.
Mänskliga rättigheter kränks varje dag.
Därför måste stor kraft läggas på att skapa fred och säkerhet i världen.
Vi har stora förväntningar på att Sverige kan bidra till fattigdomsbekämpning,
sprida demokrati
och delta i fredsbevarande uppdrag inom ramen för EU och FN
. Länder, företag, ideella organisationer är alla viktiga kuggar i ett sådant arbete.
Det första en ny Alliansregering behöver ta itu med är att skapa förutsättningar för
jobb,
modernisera välfärden
och att ta sig an de stora miljöutmaningarna.
Detta är nödvändigt för att minska dagens sociala och regionala klyftor.
Arbete är en förutsättning för välfärd, enskild och gemensam.
Därför måste fler få jobb eller skapa sitt eget arbete.
Vi vill göra det lättare att få jobb,
starta och driva företag
och enklare att anställa
Alla ska ha rätt att bidra efter förmåga. Allas insatser behövs.
Ett arbete och egen lön ska vara basen som ger grundtrygghet
Kompetensutveckling kompletterar, ger större flexibilitet och gör individen bättre rustad att möta framtiden.
Med multikompetens får fler trygghet i arbete.
Den svenska modellen ska återgå till arbetslinjen och sätta arbetstrygghet före bidragstrygghet.
Den som arbetar måste kunna leva på sin lön
och parterna på arbetsmarknaden bör sätta riktiga jobb i första rummet.
Riksdag och regering ska göra det enklare att starta och utveckla lönsamma företag och därmed bidra till att alla får ett arbete.
Massarbetslösheten i Sverige måste bekämpas.
Trots högkonjunktur är antalet sysselsatta 270 000 färre nu än under krisåren i början av 1990-talet.
Det viktigaste är att stärka den enskildes möjlighet att få in en fot på arbetsmarknaden genom utbildning och sänkta trösklar.
Sverige behöver ta ett samlat grepp för att dra nytta av globaliseringens möjligheter och skapa fler jobb i ett modernt arbetsliv med många nya företag.
Vi vill ha en modell som vilar på tre ben: flexibel arbetsmarknad,
trygga välfärdssystem
och bra företagspolitik.
Större flexibilitet ska förenas med ett stärkt rättsligt skydd för den enskilde mot diskriminerande behandling.
En ny modell ska ge de anställda ett stort inflytande över sina arbetsvillkor
förenat med ett tydligt ansvar hos var och en för sin egen utveckling.
På samma sätt som företagen måste kunna utveckla och omvandla sin verksamhet
behöver de anställda öka sin förmåga till omställning och göra sig anställningsbara på arbetsmarknaden.
Du ska antingen vara i jobb eller i utbildning.
En flexibel arbetsmarknad består av flera delar:
Samhället och företagen måste aktivt stödja den enskildes kompetensutveckling och möjligheter till omställning på arbetsmarknaden.
Som anställd och företagare ska du kunna finansiera en vidareutbildning via ett skattegynnat eget sparande i kompetenskonton.
Det ställer samtidigt krav på ett utbildningssystem som beaktar arbetsmarknadens efterfrågan och krav
Att fler än 150 000 unga inte kan få jobb kan Centerpartiet aldrig acceptera.
Frivilliga ungdomsavtal ger unga vuxna chans till jobb före 26.
Med fler möjligheter till praktik under studierna, personlig coachning,
bonus till den som kan ordna ett jobb till en ung person
och halverad arbetsgivaravgift för den som vill anställa
- kan ungdomar lättare få in en fot på arbetsmarknaden.
Ungas entreprenörskraft ska tas tillvara
och den som vill starta eget ska ges möjlighet till startkapital med goda lånevillkor.
Bara två länder i Europa har en ungdomsarbetslöshet som är högre än i Sverige. Att bekämpa massarbetslösheten bland ungdomar är en av samhällets allra viktigaste utmaningar.
Det måste bli billigare att anställa
och enklare att vara företagare.
Först med ett företagsklimat i världsklass kan Sverige komma till sin rätt.
Fler måste göra livsvalet att starta företag och känna att det är möjligt att få lönsamhet i sin företagsidé.
Sverige behöver fler kvinnor som väljer företagarbanan.
Vårt mål är att 40 procent av företagen som startas 2010 startas av kvinnor.
Centerpartiet vill sänka arbetsgivaravgifterna,
förändra sjuklöneansvaret,
ta bort förmögenhetsskatten,
förlänga momsinbetalningsperioden,
förbättra den sociala tryggheten,
förenkla regelverken
och göra det enklare att anställa.
Genom att skattestimulera sparande till start av företag
och öka möjligheterna till kreditgarantier och lån, vågar fler ta chansen.
En skattereduktion för hushållsnära tjänster skapar många nya jobb och kan göra vardagen lättare för alla.
Även forskningsinstitutionerna ska vara en resurs för alla de som vill skapa nya jobb i Sverige.
Forskningspolitiken måste bli långsiktig.
Samtidigt är det angeläget att åstadkomma tillämpningar som gör att Sverige kan bli världsledande på viktiga områden som miljöteknik och hälsa.
Sänkta inkomstskatter gör det mer lönsamt att arbeta.
Vårt jobbavdrag ger dig 1 000 kronor mer i plånboken varje månad, något som är viktigast för dig med låga och vanliga inkomster.
Det gör kvinnorna till vinnare
och det betalar sig att gå från bidrag till arbete.
När du får behålla mer av lönen själv kan du också bestämma mer själv och känna större trygghet om något oförutsett inträffar.
Vi vill också göra det billigare att bo genom att sänka och i nästa steg avskaffa fastighetsskatten.
Dagens system slår orättvist och gör även det enkla boendet dyrt.
Genom egna val får du också större möjlighet att råda över din egen inkomst.
För att få riktig fart på Sverige krävs att alla delar av landet bidrar.
Rejäla satsningar i vägar, bredband, järnvägar, flyg och mobiltelefoni är nödvändiga för att jobb och kontakter ska kunna skapas på de globala marknaderna.
Sveriges olikheter är en tillgång som bäst tas tillvara om människor som bor och verkar i en region själva fattar beslut över viktiga frågor.
Människors engagemang växer när man själv får vara med och fatta beslut, även i frågor som kan uppfattas som komplicerade.
Därför måste alltmer av makten över vardagen återföras till enskilda människor och till det nära beslutsfattandet.
Kommunalt självstyre är en av hörnstenarna i lokal och regional utveckling och är lika viktig i såväl storstäder som på landsbygd.
Att lokalt och regionalt kunna ta beslut i frågor som rör exempelvis rovdjur eller strandskydd ökar också förståelsen för avvägningar som görs i frågor som hanteras på nationell och EU nivå.
Kommunernas ansvar för den nära servicen för medborgare och företag kräver att en större del av skattekraften stannar i kommunerna
liksom ett kommunalt självstyre värt namnet,
kombinerat med ett rättvist skatteutjämningssystem.
Statens uppgift är att ge likvärdiga förutsättningar, anpassat efter lokala villkor, eftersom behoven är olika i storstädernas förorter, i landets städer och på landsbygden.
Sverige ska vara ett öppet land. Ett öppet samhälle byggt på jämställdhet, respekt och ansvar för människors rättigheter och möjligheten att försörja sig och leva sina egna liv. Sverige ska vara ett samhälle som värnar våra gemensamma värden, respekt, humanism, demokrati och tolerans.
I vissa branscher råder det brist på kvalificerad arbetskraft och många arbetsuppgifter i vårt land blir aldrig gjorda.
Då vi människor lever allt längre men arbetar allt färre år behöver vi fler som lever och bor här i framtiden och bidrar med nya idéer.
Därför bör Sverige öppna upp för reglerad arbetskraftsinvandring för människor som kan och vill komma hit och jobba och försörja sig själva.
Ett system med gröna kort kan göra Sverige till ett attraktivt land att arbeta och utveckla idéer i.
Alla som söker asyl i Sverige ska respekteras av det svenska samhället redan när de anländer.
Asylsökande ska bli informerade om sina rättigheter och skyldigheter
och via arbetsplatspraktik och utbildning få en relevant undervisning i svenska språket och kontakt med det svenska samhället.
Jobb är vägen till integration och självkänsla för den som får stanna.
Sambandet mellan företagande, jobb och välfärd är grundläggande.
Hållbara offentliga skyddsnät måste finnas för alla som behöver det.
De ska utformas så att den som nyttjar systemen så snart som möjligt åter står på egna ben.
Den gemensamma välfärden ska betalas gemensamt
men vara bättre anpassad till människors olika behov och önskningar.
I ett tryggt samhälle ska människor känna sig fria  inte beroende.
Välfärden måste utgå från de liv människor lever i dag, där vi jobbar långt från bostaden, ofta med barnens mor- och farföräldrar på många mils avstånd.
En moderniserad välfärd måste ta hänsyn till att behoven är olika, oavsett ung eller gammal, med eller utan funktionshinder.
Vi lever längre och kräver mer av livet i dag än när vi var kroppsligt slut före 65.
Därför behövs ett system som är både flexibelt och solidariskt finansierat
 ett system med flexidaritet - där också den som har små inkomster och låg pension kan bestämma själv.
Du ska ha rätt att välja vård, skola och omsorg, där du själv vill ha den  var du än bor.
Byråkrati och förmynderi ska inte få hindra dig från att bry dig om dina nära och kära.
Vi rör oss ständigt över kommungränser och accepterar inte att osynliga revirgränser mellan kommuner och landsting begränsar våra liv.
Centerpartiet vill ge medborgarna makten över resurserna och släppa in fler välfärdsentreprenörer som arbetar med kvalitetskriterier och öppna jämförelser.
Då kan också dina skattepengar användas bättre.
Varje politisk beslutsnivå ska erbjuda medborgarna både offentliga och privata utförare.
Allt för att sporra fler företag och skapa fler valmöjligheter.
Ett välfärdssamhälle kännetecknas av goda levnadsvillkor för alla på jämlika premisser.
Medan livslängden utjämnas mellan fattiga och rika män, minskar inte skillnaden på motsvarande sätt bland kvinnor.
Det är ofta ensamstående kvinnor, som sitter fast i bidragsfällan med små möjligheter att styra över sina egna liv.
Därför är det viktigt att arbete alltid lönar sig framför bidrag,
att drivkrafter för karriär skapas även för lågutbildade kvinnor
och att alla ges ökad rådighet över sin egen livssituation.
Maktfördelningen måste förändras så att kvinnor - också i praktiken - ges samma rättigheter och därmed möjligheter som män.
Samhället kan aldrig acceptera normer och ekonomiska incitament som gör att samhällets resurser fördelas olika mellan kvinnor och män.
All diskriminering på grund av kön,
etnisk tillhörighet,
sexuell läggning
eller funktionshinder måste bekämpas.
Hot, misshandel och övergrepp är den värsta formen av maktmissbruk och förtryck. Det krossar och begränsar många kvinnors och barns liv.
Men utsatta kvinnor får av kostnadsskäl inte alltid den hjälp de har rätt till.
Den som vänder sig till polis, åklagare och domstol måste få ett bra bemötande och en skyndsam prövning.
Straffskalorna måste ses över, bland annat måste brottsrubricering mindre grov våldtäkt tas bort och våldtäkt mot barn skärpas.
Skadestånd till de som utsätts för våldsbrott bör höjas.
Reglerna kring besöksförbud måste ändras så att antalet överträdelser minskas.
Upprepade överträdelser ska kunna leda till att elektronisk övervakning, fotboja, sätts in.
Genom tillgänglig polis i landets alla kommuner, dygnet runt, förebyggs och minskas vardagsbrottslighet.
Barn är olika och familjer ser olika ut. Familjepolitiken ska gynna både barnen och livspusslet.
Att kunna välja själv är bra för såväl familj som för yrkeskarriär.
Med förstärkt föräldraförsäkring,
fördubblat barnbidrag
och sänkt inkomstskatt,
kan föräldrarna dessutom tillbringa mer tid med barnen
Genom barnomsorgspeng köper familjen den barnomsorg som passar bäst.
Med en peng som följer barnet är det du som förälder som bestämmer hur många timmar det ska vara i förskolan.
Och det är du som avgör om ditt barn ska vara på ett kommunalt eller privat dagis, i ett föräldrakooperativ eller kanske vistas i naturen i Ur och Skur.
Samhället får inte blunda för att det finns stora grupper barn och ungdomar som har det mycket svårt.
De drabbas av en ofullkomlig flyktingpolitik, föräldrars missbruk, misshandel och vuxenvärldens oförmåga att ge trygghet.
Sverige har skrivit på FN:s barnkonvention.
Det förpliktar och betyder att när politiska beslut fattas ska barnens bästa väga tungt i förhållande till andra viktiga mål.
En politik där fler kan få jobb
och där samhällets skyddsnät fångar upp dem som bäst behöver det
gynnar främst barnen i familjer med låga inkomster.
Det viktigaste för att skapa ett tryggt samhälle är att ge barn trygga uppväxtvillkor.
Skolan ska rusta varje barn för vuxenlivet. Men i dag lämnar var fjärde elev grundskolan utan tillräckliga kunskaper. Det kan vi inte acceptera. Nu är hög tid för en Vision 100%: ingen elev ska lämna skolan utan godkända kunskaper!
De första åren lägger grunden för fortsatt lärande.
Med en kontrollstation i år tre, till stöd för både elever och lärare, får varje barn rätt till en skriva-räkna-läsa garanti.
För att alla barn ska kunna lära sig måste skolan vara en arbetsplats där man lär ut och förväntar sig ömsesidig respekt.
Mindre klasser ger lugn, ro och lärande i klassrummen.
Mer idrott på schemat och bra skolmat gör att fler mår bättre och lär sig mer.
Föräldrarnas betydelse för barnens resultat i skolan kan inte överskattas.
Elevinflytande är avgörande för elevers motivation.
Nya och bättre metoder behövs för samarbete mellan hem och skola.
Så många beslut som möjligt ska fattas lokalt av den enskilda skolan.
Skolan ska underlätta för livet inte bygga hinder.
Det kräver bland annat bättre länkar mellan utbildning och arbetsmarknad med praktiskt inriktade yrkes- och lärlingsutbildningar.
Högre utbildning ska vara tillgänglig i hela landet
och de studiesociala villkoren förbättras för studenterna.
Över en miljon människor går inte till jobbet en vanlig dag. Med rätt hjälp skulle många kunna komma tillbaka till jobbet och leva ett självständigt liv.
Störst är chansen att bli frisk om du själv kan påverka vilka insatser som behövs och av vem de ska ges.
För att inte riskera att hamna mellan myndigheternas stolar behövs en gemensam försäkring - en allmän och obligatorisk arbetslivsförsäkring - som ersätter dagens A-kassa och sjukförsäkring och som ger dig ett skydd och rätt till rehabilitering under hela din yrkesverksamma tid.
Hälsan påverkas av livet, jobbet och vanorna. Brist på kunskap och motivation om hur man förändrar livsstil eller vanor innebär ofta läkemedel i stället för stöd till att du själv främjar din hälsa.
Samhället har ett särskilt ansvar för att moderna förebyggande insatser kommer individen till del.
Centerpartiet vill bygga upp regionala metodcentra, där forskning och praktik samverkar kring läkemedelsfria förebyggande och hälsofrämjande insatser.
Hälsofrämjande och förebyggande insatser stärker individens makt över sitt liv.
Vården ska vara tillgänglig och vårdgarantin byggas ut så att du kan söka vård var du vill redan från första dagen.
Du ska exempelvis kunna vara konvalescent nära dina anhöriga och göra återbesök på lasarettet i Falun i stället för i Södertälje.
Det ska inte alltid vara patienten som kommer till vården. Vårdkunnig personal måste oftare kunna komma hem till den som är sjuk.
Vården ska främja hälsa och måste bättre förstå de komplexa sambanden mellan psykisk och fysisk hälsa för att kunna förebygga framtida sjukdom.
Den psykiatriska vården måste upprustas och bättre respektera både de som är sjuka och de anhörigas behov av stöd.
Insatserna för vård i livets slutskede behöver förbättras för att kunna erbjuda alla som vill, kvalificerad vård i den miljö man själv väljer. En vård som ska ges med värme, värdighet och integritet.
Det är personalen som gör vården, både i fråga om bemötande och kvalitet. Motiverad och välutbildad personal är vårdens viktigaste tillgång.
Offentlig sektor måste bli en bättre arbetsgivare med friskare arbetsplatser och högre löner.
Personal som vill starta eget och knoppa av från det offentliga ska uppmuntras.
Det är viktigt att hitta samverkansformer mellan alternativ medicin och skolmedicin för att bidra till bättre hälsa.
Den offentliga sektorn har huvudansvaret för en god välfärd.
Helheten berikas när många privata och ideella initiativ kompletterar och förnyar.
Personal och andra medarbetare som exempelvis utvecklar kooperativ av olika slag ger värdefulla bidrag
och bygger på samma gång in en demokratisk förankring i sin verksamhet.
Det gynnar alla om människors ideella engagemang uppmuntras.
Den som engagerar sig har ofta ett varmt och personligt utbyte av de ideella insatserna, samtidigt som många på detta sätt får extra stöd och hjälp.
Donationer och gåvor till ideella välfärdsinsatser bör vara avdragsgilla.
Ett ökat samarbete mellan offentlig, privat och ideell sektor ger mervärden och bidrar aktivt till att välfärden förnyas.
Det lokala utvecklingsarbetet i landet är en bra demokratiskola och en värdefull resurs för Sverige.
Här föds nya idéer om hur samhället kan fungera lokalt.
Viljan och möjligheten att jobba på äldre dar är en undervärderad kraft i arbetslivet.
För dig som vill fortsätta att bidra med erfarenhet och bredd i stället för att gå i pension måste det finnas attraktiva möjligheter att stanna kvar på arbetsmarknaden.
Vi vill sänka skatten och slopa arbetsgivaravgifterna för personer som fyllt 65 år.
Valfrihet för äldre måste finnas såväl i arbetslivet som i boendet.
Utgångspunkten är att öka makten över det egna livet för alla äldre.
Centerpartiet vill underlätta byggandet av särskilda boenden och anpassade seniorboenden till en överkomlig kostnad,
där man kan ha eget boende och
samtidigt få individuellt anpassad service.
När du behöver vård och omsorg är det du som bestämmer vem som ska komma hem till dig.
Och det är du som avgör om du vill ha städat under sängen eller hjälp med att gå och handla.
Fritt val i hemtjänsten är en självklarhet.
Med ett system för hushållsnära tjänster kan äldre ges möjlighet att köpa varierande sysslor till ett billigt pris.
Det frigör på samma gång resurser i hemtjänsten som kan ägnas åt det viktigaste, att ge vård och omsorg.
Även när du blir skröplig och inte kan bo kvar hemma ska du få bestämma själv.
I en personlig omsorgsplan ges garantier för att du regelbundet ska få duscha och komma ut i friska luften.
Om garantin inte uppfylls ska den enskilde kompenseras.
Maten hör till vardagens höjdpunkter och ska inte bara vara nyttig utan också välsmakande och vacker att se på. Om andan faller på ska det vara rimligt att serveras en avec till kaffet eller snaps till sillen.
Att bestämma själv berikar livet.
De anhörigas insatser måste uppmärksammas, värderas högre och ges bättre stöd.
Trygghet på äldre dar förutsätter att du har en pension som det går att leva på.
De flesta pensionärer har numera en hygglig betalningsförmåga
men det finns en grupp, främst kvinnor, som blir allt fattigare och som måste klara sig på netto 5500 kronor i månaden.
Centerpartiet kommer att genomföra en kraftig höjning av garantipensionen.
Utsläpp i luft och vatten som bidrar till den globala uppvärmningen är det största hot mänskligheten står inför.
Men hot erbjuder ofta också möjligheter. Transporter, industri och bostadssektorn står för en tredjedel av utsläppen vardera. Därför behövs snabba åtgärder på alla områden.
Sverige har fantastiska möjligheter att bidra till att lösa miljöproblem i världen
och samtidig skapa jobb och tillväxt i vårt eget land.
Det finns många regler inom miljöområdet som inte leder till en bättre miljö,
bara till mer krångel för enskilda och företag.
Regelverket behöver därför förenklas och
handläggningen av miljöärenden förkortas
så att viktiga miljöinvesteringar verkligen blir av i tid.
Redan första dagen kommer en ny regering att erbjuda samarbete med fordons- och byggindustrin.
Medborgarna behöver både bilar som byggs på bästa tillgängliga teknik med bränslesnåla motorer som går på alternativa bränslen och energisnåla bostäder konstruerade med bästa teknik till konkurrenskraftiga priser.
Sverige behöver genomföra ett bränslebyte för att kunna nyttja bilen också i framtiden utan att äventyra klimatet.
Transportsektorn står för en tredjedel av koldioxidutsläppen i Europa och måste därför tas in i EU:s handel med utsläppsrätter.
Alla nya bilar som säljs i Sverige ska senast 2015 kunna köras på alternativa bränslen.
Med olika skattestimulanser
och fler tankställen ges fler möjlighet att byta till en miljöbil.
Bristen på rent vatten är ett enormt globalt miljöhot med stora ekologiska, sociala och ekonomiska konsekvenser.
Här är det viktigt med såväl ett ökat nationellt arbete
som ett starkare internationellt samarbete.
Östersjön och Västerhavet är två stressade hav på grund av övergödning och överfiske. Kväve och fosfor är de stora miljöbovarna som gör att algerna blommar och får badvattnet att se ut som klimpig ärtsoppa.
Utsläppsrätter för Östersjön ska göra det kostsamt att smutsa ner oavsett vem som är källan och det ska vara förbjudet att sälja disk- och tvättmedel som innehåller fosfor.
Centerpartiet vill att det bildas en Östersjöregering
som tvingar berörda länder ta ett gemensamt ansvar för utsläpp och rening.
Inför fiskedagar i stället för fiskekvoter för ett hållbart fiske och gynna reproduktionen av torsk.
Företag och enskilda som tar sitt miljöansvar ska erbjudas världens bästa villkor.
Framtiden ropar efter ny teknik och miljövänlig energiproduktion.
Med mer satsning på forskning och utveckling kan Sverige bli världsledande inom miljöteknik och samtidigt en förebild för andra i miljöarbetet.
För en hållbar utveckling krävs nytänkande kring produktion, distribution och konsumtion av energi.
Den billigaste kilowattimmen är den som aldrig används.
Med gröna elcertifikat, vita certifikat för effektivare elanvändning och återvinningscertifikat stimuleras miljövänlig kraftproduktion och miljövänligt användande av energi.
Därigenom kan också kärnkraften fasas ut på ett ansvarsfullt sätt.
Då distribution av elenergi är ett så kallat naturligt monopol är det extra viktigt att konkurrensen på elenergimarknaden förbättras bland annat genom att fler aktörer tillkommer på marknaden,
bättre överföringskapaciteter mellan regioner och länder
och skärpt tillsyn från övervakningsmyndigheter.
Bostäderna ska byggas så att kemikalier undviks,
sophantering blir enkel
och energislöseri elimineras.
Den som bygger energisnålt ska inte behöva betala mer i fastighetsskatt utan mindre.
Det ska märkas i plånboken också för den enskilde om man lever sparsamt med jordens resurser.
Det ska vara enkelt att vara miljövän.
Landsbygden är den fabrik som gör livet möjligt.
Landsbygdens resurser måste framöver nyttjas mer.
Lantbrukets nya uppdrag är att förse samhället inte bara med mat utan också med energi och industriråvaror.
Det ger tillväxt både på landsbygden och i städer.
I ett långsiktigt och hållbart grönt Sverige bidrar de gröna näringarna med mat på borden,
bränsle i tankarna,
värme i husen,
bättre trafikmiljöer i städerna,
råvaror till industrin,
vackra landskap
och massor av spännande upplevelser i landsbygdens natur- och kulturmiljö.
Framgångsrikt lantbruk, konkurrenskraftig skogs- och livsmedelindustri och energiproduktion lägger grunden till allt detta.
Landsbygden erbjuder en fantastisk livsmiljö och är en stor tillgång för ett land som Sverige.
På den moderna landsbygden är det möjligt att kombinera bra boende med intressanta jobb.
Men då måste både företag och enskilda kunna lita på att el-data och telenät fungerar  och att vägarna är farbara.
En modern och anpassad samhällsservice måste finnas i hela landet.
Att kunna handla sund och säker mat utan ohälsosamma tillsatser, med tydlig ursprungsmärkning - odlad och framtagen med stor djur- och miljöhänsyn - ger trygghet.
Som konsument har du rätt att kräva tydliga regler och få veta vad olika produkter innehåller.
Därför behövs gemensamma regler inom EU.
Förslaget till en gemensam kemikalielag (REACH), behöver förbättras med en allmän ansvarsregel,
konsumenters rätt till information
och med starkare förbudsregler.
Vid offentlig upphandling ska samma höga krav ställas på importerade livsmedel som på mat producerad i Sverige.
Vi vill att EU:s nya stora uppdrag ska vara att forma en gemensam europeisk miljöpolitik (CEP) för ett hållbart samhälle.
För att inget land ska få smita undan sitt miljöansvar behöver vetot inom EU:s miljöpolitik avskaffas.
Sverige och Europa står nu inför en omställning av energisystemen som är omfattande där landsbygden och jordbruket kan spela en avgörande roll.
Nya miljövänliga energislag måste utvecklas som bioenergi, sol- vind och vågenergi för att minska sårbarheten i ekonomin och energiförsörjningen
 och fasa ut de skadliga, ändliga energislagen.
Sverige kan genom en kraftfull satsning på forskning ta ledningen i denna utveckling.
Görs det kan vi lösa både våra egna
men också bidra till att lösa många fattiga länders miljö- och energiproblem|.
De viktigaste utmaningarna för framtiden anser Centerpartiet vara fler jobb,
en förnyad välfärd
och en god miljö att leva i.
Men för att Sverige ska lyckas med det behövs en ny regering.
Genom samarbetet i Allians för Sverige erbjuds du ett modernt och framtidsinriktat politiskt alternativ som är redo att göra allt för att utveckla hela Sverige.
Alla människor har drömmar. Det kan handla om att bli lagledare i fotboll, utbilda sig, ta ett nytt jobb, ge barn en bra start i livet eller satsa på ett eget företag. Centerpartiet vill bygga ett Sverige där drömmar kan bli verklighet, ett Sverige där hela landet ska leva.
Centerpartiets vision för Sverige är ett företagsamt,
grönt,
tryggt,
liberalt och öppet samhälle.
Under snart fyra år har Centerpartiet styrt Sverige tillsammans med övriga allianspartier.
Vi har haft ledningen för ett stort antal kommuner, landsting och regioner.
Vi har drivit en politik med fokus på fler jobb och företag,
minskat utanförskap
och större öppenhet,
bättre miljö,
högre kvalitet
och ökad valfrihet i välfärden.
Vi har lotsat Sverige genom finanskris och djup lågkonjunktur
och medverkat till ordning och reda i statens finanser.
Sverige har haft en stark röst i världen
och drivit på i EU
och globalt för en ambitiös klimatpolitik,
för fred,
rättvisa
och minskad fattigdom.
I höstens val söker Centerpartiet förnyat förtroende från väljarna.
Vi vill fortsätta leda Sverige tillsammans med övriga allianspartier och vi vill vara med och leda utvecklingen i ännu fler kommuner, landsting och regioner.
Centerpartiet är Alliansens gröna röst.
Centerpartiet är Alliansens företagsamma röst.
Vi tillför Alliansen och Sverige unika värden genom fokus på företagande och entreprenörskap,
miljö och klimat
och livskraft i hela landet.
Vi driver en politik för fler jobb
genom nya innovativa och växande företag.
Fler i arbete ger oss möjligheter att förnya välfärden.
Vi vill öppna arbetsmarknaden för unga
och andra som står utanför arbetsmarknaden
Kvinnor ska ha samma möjligheter och friheter som män.
Sverige ska ha världens mest ambitiösa miljöpolitik.
Centerpartiets valmanifest innehåller prioriterade frågor för den kommande mandatperioden, men sätter också upp de mål för Sverige som vi vill ska vara uppnådda till år 2020.
Vikten av god ordning i statens finanser gör att vissa angelägna reformer bara kan genomföras på sikt.
Vi kommer alltid att värna de offentliga finanserna och skattebetalarnas pengar.
Sammanfattningsvis vill Centerpartiet lyfta följande frågor för mandatperioden 2010-2014. Bättre företagsklimat- fler jobb i hela Sverige
Riv hindren - fler jobb till unga
Mera RUT - valfrihet i välfärden
Fler karriärvägar för kvinnor
Världsbäst på mat
och grön energi
Inför en supermiljöbilspremie
Mänskligheten står inför stora utmaningar. Vi ska klara klimatet,
öka människors frihet,
stärka kvinnors rättigheter,
lyfta människor ur fattigdom
och öka tryggheten.
Globalisering och frihandel har flätat samman våra ekonomier alltmer
och lett till ökad tillväxt.
Samtidigt drabbar krig och konflikter människor i många länder.
Centerpartiet vill att Sverige ska vara en aktiv och engagerad aktör för en grönare,
friare
och mer solidarisk värld.
Sveriges säkerhet tryggas bäst genom samarbete med andra länder och i olika organisationer
där vi gemensamt kan arbeta för att bidra till fred och säkerhet i världen.
Genom samverkan inom EU bygger vi säkerhet.
FN ska reformeras så att organisationen kan stå starkare.
Samarbeten med regionala organisationer som Organisationen för säkerhet och samarbete i Europa
och NATO är viktiga.
EU intar en unik position i svensk utrikespolitik.
Det är genom EU som Sverige har störst möjligheter att påverka omvärlden.
För att få mesta möjliga inflytande ska Sverige tillhöra kärnan i EU:s utrikes- och säkerhetspolitik.
Centerpartiet driver på för att EU ska bli en global aktör
och ledare i frågor som rör hållbar utveckling,
mänskliga rättigheter,
kvinnors frihet,
demokratisk utveckling,
konfliktlösning samt hållbar fred och frihet.
Miljö- och klimatfrågorna är en dimension, som måste få en starkare profil i utrikespolitiken.
Medborgarens rätt till personlig integritet är grundläggande i ett liberalt samhälle
och för människors möjlighet att leva sina liv i frihet.
Centerpartiet eftersträvar ett samhälle där människor vågar vara öppna.
Vi är övertygade om att öppenhet föder öppenhet.
Arbete är en förutsättning för en god välfärd, enskild såväl som gemensam.
Därför måste fler få jobb eller skapa sitt eget arbete.
Arbete har ett egenvärde
och därför ska alla ha möjlighet att bidra efter förmåga.
Allas insatser behövs.
Det behövs fler företagare,
som kan skapa de nya jobben.
Fritt, spritt och personligt ägande är företagsamhetens livsnerv.
Det personliga ägandet lockar fram initiativ, engagemang och ansvarstagande.
Det man äger vårdar man,
det må gälla den egna lägenheten eller huset, skogsmarken eller tomten, båten, bilen eller annat.
Fritt och spritt personligt ägande motverkar också koncentration av ägande och makt
För att fler människor ska få jobb
krävs att fler startar och driver företag runt om i Sverige.
Fler företagare måste våga anställa.
Centerpartiet vill bredda företagsamheten
genom nya innovationer och nya företagsidéer och uppmuntra de som är innovativa.
Vi prioriterar fler insatser för att ytterligare främja tryggheten för företagare.
Arbetsgivaravgifternas storlek har stor betydelse för möjligheten att anställa.
Därför är den halverade arbetsgivaravgiften för anställning av unga betydelsefull för att minska ungdomsarbetslösheten.
Centerpartiet anser att det behövs fortsatta sänkningar av arbetsgivaravgifter och egenavgifter när ekonomin så medger.
Efter årtionden av ökat krångel för företagare ser vi nu ett historiskt trendbrott - regelbördan har minskat med drygt 7 miljarder kronor sedan 2006.
Vi vill fortsätta att förenkla och förbättra regelverket.
Målet om att minska företagens administrativa kostnader med 25 procent står fast.
Det krävs kraftfulla förenklingsåtgärder också på EU-nivå.
Det ska bli ännu enklare, roligare och mer lönsamt att driva företag.
Tjänstesektorn är arbetsintensiv. Lägre tjänstemoms skapar många nya jobb,
inte minst för ungdomar.
Med lägre tjänstemoms blir det billigare att äta på restaurang och klippa håret.
När priserna sjunker ökar efterfrågan och då blir jobben och företagen i dessa branscher fler
Företagen inom restaurang- och frisörbranschen sysselsätter ofta ungdomar
och invandrare,
grupper som har en svagare förankring på arbetsmarknaden.
Halverad moms på dessa tjänster är ett effektivt sätt att underlätta företagande och bidra till fler jobb för dem som har svårt att få in en fot på arbetsmarknaden.
Sverige behöver fler entreprenörer,
fler kvinnor och män som ser företagande som ett självklart val.
De nya jobben skapas
av nya och växande företag,
som ofta finns i nya näringar.
Turistnäringen utvecklas mycket snabbt med ett allt större inslag av upplevelser och aktiviteter.
De kulturella och kreativa näringarna har goda förutsättningar att utvecklas.
En ambitiös klimat-
och energipolitik ger förutsättningar för Sverige att ta ledningen i en grön omställning
och säkra energitillförsel för företagen.
Sverige behöver en utvecklad strategi för grön tillväxt
där forskning, företag och den offentliga sektorn samarbetar.
Sverige ska vara ett land för uppfinningsrika människor.
Att stärka innovationskraften i hela samhället är avgörande för att jobben ska bli fler,
konkurrenskraften öka,
produktionen av varor och tjänster bli effektivare
och mer miljövänlig.
Sverige behöver bli ännu bättre på att dra nytta av nya rön
och omsätta dem i nya tjänster och produkter.
Då kan även exporten öka
och Sverige bättre ta tillvara den kompetens och erfarenhet som finns inom exempelvis miljöteknikområdet
Nya företag behöver riskvilligt kapital.
Centerpartiet vill införa ett riskkapitalavdrag för att underlätta nyföretagande.
För att tillgången till riskvilligt kapital ska vara god för yngre företagare
är det viktigt att ägarskiften fungerar smidigt.
En viktig förutsättning för att öka tillgången på riskvilligt kapital är borttagandet av förmögenhetsskatten,
som Alliansregeringen genomfört.
Centerpartiet säger bestämt nej till vänsteroppositionens förslag om att återinföra förmögenhetsskatten.
Vi behöver fler företagare inom välfärden, inte färre.
Lika självklart som att ett byggföretag bygger skollokaler för skattepengar och gör vinst, ska också en friskola eller ett hemtjänstföretag kunna gå med vinst.
Fler välfärdsföretag gynnar jämställdheten,
ökar valfriheten och självbestämmandet för medborgarna.
Genom bland annat reformer för ökad valfrihet,
etableringsfrihet inom primärvården,
införande av barnomsorgspeng,
omreglering av apoteksmarknaden
och slopandet av den så kallade stopplagen
har nya möjligheter öppnats för företagande inom välfärdsområdet.
Detta ger särskilt kvinnor ökade möjligheter till eget företagande
och möjlighet att välja mellan fler arbetsgivare.
En större mångfald av aktörer ger människor ökad valfrihet och driver på kvalitetsarbetet.
Centerpartiet vill att lagen om valfrihetssystem (LOV) ska bli obligatorisk i alla kommuner.
Det ska vara möjligt att bli en välfärdsentreprenör i hela landet.
Vi vill också främja export inom välfärdsområdet.
Tusentals nya jobb har skapats genom RUT-
och ROT-avdragen.
Tack vare dessa avdrag har fler kvinnor startat egna företag.
Vardagslivet har blivit enklare för familjer
och äldre i hela landet.
Många arbetslösa har fått jobb.
Vi vill utveckla RUT
och ROT
och komplettera med fler tjänster, exempelvis IT - och kommunikationstjänster,  RIT.
Det skulle ge förutsättningar för fler unga företagare.
Centerpartiet arbetar också för att utveckla ROT
så  att avdraget gynnar gröna investeringar.
Skattesystemet ska underlätta för människor att förverkliga drömmar.
Arbete och ansträngningar ska uppmuntras.
Därför har Centerpartiet varit pådrivande i genomförandet av ett jobbskatteavdrag i flera steg.
Vi är beredda att göra ytterligare inkomstskattesänkningar för låg-
och medelinkomsttagare.
Centerpartiet vill fortsätta minska de skadliga marginaleffekterna i skattesystemet när ekonomin så medger.
De svenska marginalskatterna är högst i världen.
Forskning visar att kvinnor i större utsträckning än män väljer bort karriär och övertid
när skatten är hög på de sist intjänade kronorna.
Varje ung människa ska slippa gå in i vuxenvärlden som arbetslös.
Sverige ska vara bland de länder som har lägst ungdomsarbetslöshet i Europa.
Det ska vara enklare och billigare att anställa ungdomar än vuxna,
eftersom ungdomar annars har svårt att få fäste på arbetsmarknaden.
Fackliga organisationer och arbetsgivare måste ta sitt ansvar
för en fungerande arbetsmarknad
och komma överens om förändringar som sänker trösklarna för unga på arbetsmarknaden.
Centerpartiet vill förlänga möjligheten att provanställa från sex till tolv månader.
Vi vill att avstampsjobb införs med möjlighet till lägre ingångslön under det första året.
Avstampsjobb innebär att unga anställs med lärlingskontrakt,
men också att nyexaminerade akademiker kan få in en fot på arbetsmarknaden.
Det innebär en chans att komma in i lönekarriären genom så kallade nyexjobb.
Det kan kombineras med frivilliga ungdomsavtal där ungdomar under 26 år undantas från LAS under maximalt två år.
Centerpartiet vill införa möjligheter att anställas som studentmedarbetare till lägre lön.
Det ger högskolestudenter möjlighet att arbeta under studietiden på arbetsplatser som är naturligt knutna till utbildningen.
Det ger erfarenheter hos framtida arbetsgivare.
Centerpartiet vill pröva möjligheten att införa CFN - lån för nyföretagare, en motsvarighet till CSN  lån.
Det ska vara möjligt att låna till levnadsomkostnader under företagets uppstartsfas.
Vi vill fortsätta att stärka kopplingen mellan skola och arbetsmarknad
och satsa mer på ung företagsamhet i skolan.
Alla elever ska kunna få pröva på företagande i gymnasiet och i högskolan.
Unga innovatörer måste få särskild
uppmärksamhet eftersom de ofta utvecklar affärsidéer inom nya näringar, inte minst i tjänstesektorn.
Stor rörlighet på arbetsmarknaden är bra för alla.
Det bästa sättet att möta nya utmaningar, utvecklas och höja sin lön är genom att byta jobb.
En ny arbetsmarknadsmodell för Sverige ska kännetecknas av jobbtrygghet.
Tryggheten ligger i den enskildes kompetens
och möjlighet till omställning.
Det behövs ständig kompetensutveckling för att människor ska kunna bredda sitt urval av möjliga jobb.
Centerpartiet vill införa ett skattegynnat sparande för kompetensutveckling
eller för att starta företag.
Solidariteten på arbetsmarknaden ska öka genom att klyftan mellan de som är etablerade på arbetsmarknaden och de som inte kommer in minskar.
Kompetens måste premieras högre än idag.
Centerpartiet vill ha en modern arbetsrätt som är väl förankrad hos arbetsmarknadens parter.
Parterna bör på sikt helt återta ansvaret för turordningsreglerna.
Idag är turordningsreglerna ett hinder för småföretagens utveckling.
Centerpartiet vill genomföra en förändring som innebär att alla företag med under tio anställda ska undantas helt från turordningsreglerna i LAS.
Med en mer flexibel arbetsmarknad spelar arbetslöshetsförsäkringen en viktig roll.
En hög ersättning i början av ersättningsperioden kan öka individers benägenhet att byta arbete
och därigenom öka flexibiliteten och stimulera rörligheten.
Alla människor ska känna trygghet i förändring, vid sjukdom
och arbetslöshet.
Vi ska ha ett finmaskigt och stabilt skyddsnät så att ingen faller igenom.
De ekonomiska trygghetssystemen vid sjukdom,
arbetsskada
och arbetslöshet är en del av det generella välfärdssystemet.
Centerpartiet förespråkar en allmän arbetslivsförsäkring,
som innebär att arbetslöshetsförsäkringen, sjukförsäkringen och arbetsskadeförsäkringen slås samman.
Arbetslivsförsäkringen ska administreras av en gemensam myndighet för att få en effektiv rehabilitering
och minskad rundgång i trygghetssystemen.
Invandring bidrar till ett innovativt och öppet samhälle
samtidigt som den behövs för arbetsmarknaden.
Sverige ska vara ett öppet och attraktivt land att invandra till.
Om en arbetssökande fritt får välja arbetsförmedling ökar valfriheten för den enskilde.
Då ökar också trycket på varje arbetsförmedling att ha en effektiv förmedling av nya jobb.
Centerpartiet vill konkurrensutsätta Arbetsförmedlingen
och införa en jobbpeng som följer den arbetslöse
och en jobbonus till den aktör som förmedlar ett nytt jobb.
En sådan reform gynnar särskilt unga arbetslösa.
För arbetslösa som vill starta företag ska starta eget-coacher vara ett alternativ till en arbetsförmedlare.
Jämställd fördelning av kvinnors och mäns inkomster och förmögenheter medverkar till ett jämställt samhälle
och en likvärdig frihet för alla.
Kvinnor ska ha samma frihet och valfrihet som män.
Ansvaret för att nå ett jämställt samhälle med fria individer är gemensamt för kvinnor och män
och medvetenheten måste komma i tidig ålder.
Skolan måste tydligare genomsyras av ett medvetet jämställdhetstänkande.
En liberal jämställdhetspolitik utgår från att kvinnor ska ha samma rättigheter,
möjligheter och
friheter som män.
Även kvinnor ska kunna leva på sin lön.
Därför vill vi fortsätta sänka skatter för låginkomsttagare.
Den som arbetar inom vård, skola och omsorg ska kunna välja mellan en mångfald av arbetsgivare.
Det ökar möjligheten att få högre lön
och större inflytande.
Centerpartiet vill under de kommande åren fortsätta satsa på kvinnors företagande,
inte minst bland gruppen invandrarkvinnor.
Offentliga innovationssystem,
rådgivnings- och finansieringsstöd
måste i större utsträckning vända sig till kvinnor som startar och driver företag.
Vi vill arbeta för att öka antalet kvinnor i offentliga och privata bolagsstyrelser samt ledningsfunktioner.
Kvinnors möjlighet att göra karriär ska underlättas
genom ökade möjligheter till köp av privata tjänster
och olika alternativ inom barnomsorgen.
Män och kvinnor måste dela på ansvaret för hem och familj.
Därför vill vi utveckla och förenkla jämställdhetsbonusen
för att fler föräldrar ska stimuleras att dela föräldraförsäkringen mer jämnt mellan sig.
Vi kommer att fortsätta kampen mot alla former av könsrelaterat våld
och öka insatserna för att stärka kvinnors trygghet i samhället.
För att lyckas krävs fler poliser
och ett effektivare rättsväsende,
till exempel förbättringar av spaningsregistret
och regelförenklingar som gör det enklare för utsatta kvinnor att få skyddad identitet.
Samhällsplaneringen måste i ökad utsträckning bidra till att skapa trygga miljöer för kvinnor.
För att få riktig fart på Sverige
krävs att alla delar av landet bidrar.
Tillväxt i hela landet
handlar om att stärka regioners
och individers möjligheter till entreprenörskap,
konkurrenskraft
och sysselsättning.
En tillväxtinriktad politik för hela landet
skapar möjligheter att tillvarata den lokala och regionala miljöns unika förutsättningar.
EU:s gemensamma politik för regional utveckling, den så kallade sammanhållningspolitiken, är viktig för att utveckla Europas olika regioner.
Sverige ska fullt ut använda de resurser som EU-samarbetet kan tillföra Sverige för regional utveckling.
Landsbygden har stora tillgångar i form av råvaror,
energi
och goda livsmiljöer.
Det finns en stor efterfrågan på dessa resurser och kan rätt nyttjat ge goda utvecklingsmöjligheter för den svenska landsbygden.
Sverige måste bättre tillvarata landsbygdens möjligheter att bidra till hålbar utveckling
genom bland annat livsmedelsproduktion
förnybar energi,
hållbar turism
och kulturupplevelser.
Många småorter har under ett antal år avfolkats och kräver idag en upprustning för att bli mer attraktiva.
Därför bör en strategi för hur ny och spännande samhällsplanering kan popularisera landsbygdens småorter tas fram.
Sveriges bönder ska kunna konkurrera på rättvisa villkor med bönder i resten av Europa.
Äganderätten ska värnas och utvecklas.
EU ska ha en gemensam jordbrukspolitik som reformeras så att produktionsstöden minskar
och satsningen på landsbygdsutveckling ökar.
Centerpartiet har i regeringen ansvarat för att en bred strategi för landsbygden har tagits fram med ett stort antal åtgärder (156 åtgärder) inom olika områden.
Det arbetet måste fortsätta och förstärkas.
Statlig och övrig offentlig service ska finnas i hela landet,
och den ska vara samordnad och anpassad efter befolkningens
och företagens behov.
Dessa ska fungera som lokala servicepunkter.
Staten, kommunerna och regionerna måste ta ansvar för den nära servicen.
Privat, offentlig och ideell sektor ska samverka.
För att öka tryggheten vill vi fortsätta utbyggnaden av den polisiära närvaron i hela landet.
Sveriges olikheter är en tillgång som bäst tas tillvara om människor som bor och verkar i en region själva fattar beslut över viktiga frågor.
Vi vill stärka den lokala och regionala nivåns inflytande och makt
inom t ex infrastruktur,
kultur
och regionala utvecklingsfrågor.
Centerpartiet har en vision om att skapa 10 000 nya jobb på landsbygden
genom att satsa på mat och upplevelser i samband med mat.
Vi har redan idag stora möjligheter att bli Europas nya matland.
Tack vare det kalla klimatet och de långa ljusa sommarkvällarna växer grödorna långsammare och smakar mer.
Djuren är fria från sjukdomar som salmonella, vilket ger oss friska fräscha livsmedel.
Vårt klimat ger oss också unika chanser till ekologisk odling, som vi ska ta tillvara.
Vi vill underlätta och medverka till framväxten av regionala centrum för utveckling av livsmedel.
Vår vackra natur kan ge oss fantastiska upplevelser
som många vill kombinera med en god måltid gjord på lokala specialiteter.
När Sverige är på väg att bli Europas nya matland
ökar möjligheterna för nya jobb i turistnäringen.
För att skapa ett gott samhälle krävs att människor trivs både på landet och i staden.
Bra kommunikationer  är nödvändiga
för att knyta ihop stad och land.
Alltfler vill bo på landet och jobba i staden, vilket leder till att arbetsmarknadsregionerna blir större och större rent geografiskt. Det ställer nya krav på infrastrukturen.
De storsatsningar på vägar,
järnvägar,
spårvägar,
flyg,
hamnar
och cykelbanor
som regeringen genomför är investeringar som knyter samman Sverige.
Såväl enskilda grusvägar som förbifart Stockholm behövs i denna väv av kommunikationer.
Alla människor i hela Sverige behöver tillgång till mobiltelefoni och snabba bredband
för utbildning,
arbete,
företagande
och i kontakter med andra människor.
Centerpartiet säger absolut nej till vänsteroppositionens förslag om att införa en kilometerskatt för transporter.
En sådan straffskatt på avstånd skulle försämra flödet mellan land och stad,
öka kostnaderna för landsbygden
och försvåra grön energiomställning.
Den gemensamma välfärden ska betalas gemensamt
men vara bättre anpassad till människors olika behov och önskningar.
I ett tryggt samhälle ska människor känna sig fria  inte beroende.
Erfarenheterna från framgångsrika skolor visar hur bland annat ett tydligt ledarskap,
höga förväntningar på varje elev,
kontinuerlig uppföljning och utvärdering
och ett positivt klimat mellan lärare, föräldrar och elever byggt på respekt och ömsesidigt förtroende kan främja mycket goda resultat.
Centerpartiet vill stimulera skolutveckling och framgångsrika skolor.
Det behövs tydligare mål, tidigare uppföljning
och högre förväntningar på alla barn i skolan.
Alla elever måste få möjlighet att utvecklas maximalt
och alla talanger ska tas tillvara,
praktiska,
teoretiska,
skapande
och entreprenöriella.
För att nå dit föreslår Centerpartiet en kunskapsmiljard
för att stimulera framgångsrika skolor,
fler undervisningstimmar,
satsningar på entreprenörskap
och ny teknik i skolan
samt fortsatta satsningar på lärarnas och rektorernas kompetens.
Den stora omläggningen av skolpolitiken som Alliansregeringen påbörjat med bland annat en ny gymnasieskola ska fullföljas.
Elever ska ha inflytande, få ta plats och garanteras ökad rättssäkerhet.
Lärare och rektor har ansvar för att elever har en trygg skolmiljö
och behandlas rättvist.
Därför ska betygen kunna överklagas.
Kraven ska skärpas så att lärare slår larm om elever mobbas, kränks eller på annat sätt far illa.
En motsvarighet till Lex Sarah inom äldrevården ska därför införas i skolan.
Elevhälsan ska få utökade resurser
för att bättre klara de behov som många ungdomar har i fråga om stress, psykisk ohälsa och vantrivsel i skolan.
Särskilt flickornas situation behöver lyftas fram,
som i högre grad än pojkarna drabbas av psykisk ohälsa men också av hedersrelaterad problematik.
Utbildningen för vuxna behöver byggas ut
och kvaliteten höjas.
Yrkeshögskolan behöver fler platser
och kvaliteten i undervisningen för invandrare höjas.
Vuxenutbildningen ska kunna erbjuda både studieförberedande och
yrkesförberedande utbildning
och vuxenlärlingsplatser.
Centerpartiet vill införa ett system med i tre terminer i högskolan och vuxenutbildningen.
Såväl samhället som studenterna gynnas om studietiden kan förkortas och lokalerna kan utnyttjas effektivare.
Många som redan studerat färdigt vill kunna kompetensutveckla sig också på sommaren.
En hög utbildningsnivå är viktig för att Sverige ska kunna hävda sig väl i den globala konkurrensen.
Sverige ska tillhöra världstoppen när det gäller andelen invånare med en eftergymnasial utbildning från högskolan eller yrkeshögskolan
och när det gäller satsningar på forskning och utveckling.
Forskning och innovation måste förstärkas
och en svensk innovationsstrategi bör tas fram.
Det behövs en ökad valfrihet i välfärden.
Människor ska kunna välja förskola och skola,
läkare, sjukhus
och äldreomsorg.
En mångfald av utförare skapar en kvalitetsdrivande konkurrens
som utvecklar välfärden.
Det ger karriärmöjligheter för dem som arbetar på förskolor, vårdcentraler och i äldreomsorgen.
Steg för steg vill Centerpartiet öka valfriheten i välfärden.
Barnomsorgspengen ska behållas
och lagen om valfrihetssystem, LOV, ska bli obligatorisk så att valfriheten inom omsorgen ökar i hela landet.
En valfrihetsreform ska genomföras inom vuxenutbildningen, Frivux.
Centerpartiet kommer att bekämpa alla försök att centralt, lokalt och regionalt minska valfriheten.
Alla ska ha möjlighet till en bra ålderdom.
Både samhälle och individ vinner på att äldre människors erfarenheter och krafter kommer till nytta både på arbetsplatser och i ideella sammanhang.
Centerpartiet vill ta bort hinder för äldre som vill fortsätta i yrkeslivet.
Centerpartiet vill att alla pensionärer ska kunna få F-skattesedel.
Många äldre är friskare och piggare än tidigare. Samtidigt är ålderdomen en tid då många drabbas av sjukdom.
Den ekonomiska situationen för äldre varierar också.
Många kan unna sig resor och upplevelser, medan andra lever under ekonomiskt knappa förhållanden.
Centerpartiet vill att RUT - avdraget ska göras särskilt förmånligt för äldre pensionärer.
Centerpartiet vill införa en pargaranti
för att garantera att äldre kan bo tillsammans i äldreboenden om de vill.
Många fallolyckor och andra skador kan förhindras genom förebyggande hembesök hos äldre.
Äldre med många sjukdomar ska få en mer sammanhållen vård
och bli VIP-personer i vården.
Centerpartiet och regeringen har sänkt skatten för pensionärerna vid tre tillfällen.
Hittills har en sammanlagd skattesänkning på ca 4 500  5 800 kronor per år genomförts för en ensamstående pensionär med full garantipension.
Centerpartiet vill fortsätta att sänka skatten för pensionärerna när ekonomin så medger.
De pensionärer som har lägst pension bör prioriteras också i framtiden.
Hälsan i Sverige är ojämlikt fördelad
och hälsoklyftor ska motverkas.
Genom att främja hälsan och förebygga sjukdomar håller man sig frisk längre.
På detta område behövs utvecklat samarbete mellan vården
och andra aktörer som skola, arbetsgivare, myndigheter och ideella organisationer.
Alla som behöver ska ha snabb tillgång
till hälso- och sjukvård av god kvalitet.
Den svenska hälso- och sjukvården har länge haft problem med långa väntetider och vårdköer.
Alliansregeringen har skärpt vårdgarantin för vård inom fastställda tidsramar.
Vårdgarantins tidsgränser behöver kortas ytterligare för att patienterna ska få vård snabbt.
Vi vill förnya vården genom att öka varje människas möjlighet till valfrihet, självbestämmande och delaktighet.
Patientens ställning behöver stärkas
och patienträttigheterna öka.
En central fråga är att man själv ska kunna välja läkare, vårdcentral och sjukhus.
En viktig förutsättning för att kunna välja är ökad transparens och jämförbarhet mellan kvalitet och tillgänglighet hos olika vårdgivare.
Fler privata företag inom vården
ökar möjligheterna att välja
och tillför hälso- och sjukvården nya idéer.
Ökad mångfald av vårdgivare
förbättrar möjligheterna för kvinnors företagande
och leder till fler arbetsgivare i en kvinnodominerad bransch.
Det ger också nya förutsättningar för regional näringslivsutveckling
och svensk tjänsteexport.
Vården ska vara så stabil och trygg
att äldre och andra som behöver vård ofta, aldrig ska tvivla på tillgängligheten till primärvård eller hemsjukvård.
Centerpartiet värnar alla människors lika rätt och värde, oavsett kön, religiös tillhörighet, hudfärg eller sexuell läggning.
Många homosexuella, bisexuella och transpersoner känner sig kränkta och utsatta varje dag.
Centerpartiet arbetar för att ytterligare stärka rättigheterna för hbt-personer.
Många människor med funktionsnedsättning hindras från att fullt ut vara delaktiga i samhället.
Centerpartiet accepterar inte att människor utestängs.
Bristande tillgänglighet för personer med funktionsnedsättning ska betraktas som en diskrimineringsgrund och omfattas av diskrimineringslagstiftningen.
Centerpartiet vill se ännu fler och snabbare insatser för att personer med funktionsnedsättning ska ha möjlighet att försörja sig genom eget arbete.
Studerande inom särvux behöver få bättre möjligheter att komma in på arbetsmarknaden.
Massor av barn, ungdomar och äldre serveras varje dag mat från de offentliga köken. Kommuner, landsting och regioner har ett särskilt ansvar för att den maten håller hög kvalitet.
Det handlar om ganska självklara saker: Maten ska vara sund och säker och fri från onödiga tillsatser.
Mjölk ska komma från kor som har fått vara ute och beta på sommaren,
kött från grisar som inte har fått svansen avklippt
och ägg från hönor som åtminstone har tillgång till sandbad och sittpinne.
Genom att ta makten över maten går det att skapa förutsättningar för bättre matkvalité,
en ökad andel lokalt producerade livsmedel
och ekologisk mat i skola och omsorg.
Kommunerna ska ge äldre och sjuka rätt att välja vem som ska laga den mat som sänds hem till dem.
Sverige ska ha världens mest ambitiösa miljöpolitik.
Miljö- och klimatutmaningarna ska användas som en ekonomisk hävstång för grön tillväxt.
Framtidens vinnare blir de som leder kapplöpningen in i den gröna ekonomin.
Sverige är inte störst, men ska vara först.
Sverige ska som rikt, industrialiserat och högteknologiskt land utvecklas till en grön ekonomi
i samklang med jordens klimat- och miljövillkor.
Vägen dit går genom miljödriven ekonomisk tillväxt,
som brukar naturen utan att förbruka.
Så erövras nya marknader
och skapas nya företag,
fler jobb,
affärsmöjligheter,
innovativa tjänster
och produkter,
samtidigt som vi tar ansvar för miljön och klimatet.
De gröna näringarna ger råvarorna för framtidens miljöanpassade produkter
och skogen är ryggraden i framtidens gröna ekonomi.
Klimathotet är vår tids största utmaning.
Hotet är globalt, och kräver globala lösningar.
Därför krävs ett ambitiöst och bindande globalt avtal.
Alla länder måste medverka till att hålla den globala temperaturökningen under två grader.
De rika länderna ska gå före.
Klimatutsläppen måste minska här och nu.
Sverige skall fortsatt vara pådrivande internationellt för en grön omställning.
Att kombinera ambitiösa klimatmål
med nya innovationer
och därigenom skapa en hållbar tillväxt
ger oss ökade förutsättningar att både skapa nya jobb
och lösa klimatkrisen.
De länder som har högst ambitioner på klimatområdet ska gå före och inspirera andra länder att följa efter.
Sverige bör därför vara med och samla föregångsländerna till ett gemensamt arbete.
En del av arbetet bör vara att initiera långsiktigt strategiskt arbete med utvecklingsländer
för överföring av grön teknik,
investeringar,
anpassningsåtgärder
och skydd av skog.
Sverige är en av världens största biståndsaktörer
och ska ta initiativet att utveckla detta samarbete med utvecklingsländer.
EU ska ta ledningen i arbetet
att bli världens första helt klimatanpassade region.
EU är den ländergrupp som har antagit de mest ambitiösa klimatmålen i världen. För att ytterligare öka omställningstrycket i den europeiska ekonomin
bör EU inom tio år minska sina klimatutsläpp med 30 procent.
Ett moratorium för nya kolkraftverk som inte har fullständig rening av koldioxid, (CCS) bör införas.
Redan om tio år ska utsläppen för Sverige ha minskat med 40 procent,
vilket också är det högsta målet inom  EU.
Därmed når vi lägst klimatpåverkan per person av alla industriländer.
Om tjugo år bör utsläppen ha minskat med nära två tredjedelar,
så att Sverige år 2050 inte längre har några klimatutsläpp.
Som en del i Alliansregeringen har Centerpartiet medverkat till en historisk klimat- och energiöverenskommelse
som skapar förutsättningar för en storsatsning på förnybar energi.
Sverige har som första industriland presenterat en strategi för att fasa ut fossil energi.
Här har skogsnäringen en viktig roll.
Skogsbrukets produktionsförmåga måste nyttjas fullt ut.
Den växande skogen har den största klimatförbättrande effekten.
Om tio år ska hälften av Sveriges energi vara förnybar,
också det högsta målet inom EU.
Centerpartiets mål är trygg och miljövänlig energiförsörjning byggd på förnybar och hållbar energi.
Om tjugo år bör två tredjedelar av energin vara förnybar,
och visionen är en helt förnybar energiförsörjning år 2050.
Centerpartiet vill skapa långsiktiga och stabila spelregler för industrin och energisektorn.
Elförsörjningen i Sverige har i alltför hög grad varit beroende av vattenkraft och kärnkraft.
För att skapa en långsiktigt robust elförsörjning,
behöver ett tredje ben utvecklas, med en kraftfull utbyggnad av förnybar energi,
som också steg för steg minskar vårt beroende av kärnkraft.
Centerpartiet slår vakt om den kommunala vetorätten vad gälleruranbrytning.
Ett starkt Centerparti är garanten för att uranet ska vara kvar i marken.
Vi vill skapa en gemensam nordisk och europeisk elmarknad.
En ökad export av förnybar och koldioxidfri el
minskar klimatutsläppen i Europa
och skapar nya jobb i en växande svensk energisektor.
För att kunna bygga ut förnybar el och använda energin effektivare
behövs både smarta elnät
och fler förbindelser med omvärlden.
Tillståndsprocesserna för både förnybar produktion och elnät måste fortsätta att förkortas och förenklas.
Centerpartiet vill samla Sverige kring en nationell strategi för biogas.
Det behövs även ett nationellt stöd för solenergi
och bättre ekonomiska villkor för vindkraftskooperativ.
Centerpartiet vill sälja delar av Vattenfall
och använda intäkterna till ett nytt spjutspetsbolag Framtidsenergi AB  med uppgiften att, tillsammans med privata aktörer, investera i framtidens energilösningar och nya gröna jobb i Sverige.
Medlen ska även användas till en särskild investeringsfond för Norrlands inland.
I samband med en delförsäljning av Vattenfall ska fortsatt kontroll av vattenkraftstillgångarna säkras.
Energieffektivisering är lönsamt
och minskar klimatutsläppen dramatiskt.
Den offentliga sektorn ska visa vägen genom ambitiösa energieffektiviseringsprogram och krav vid upphandling i stat, kommuner, regioner och landsting.
För att få en effektivare elanvändning
vill Centerpartiet införa ett system med så kallade vita elcertifikat.
Individuell elmätning är ett annat viktigt incitament för att främja effektivare elanvändning.
Utbyggnad av så kallade smarta nät måste snabbas på,
liksom teknikutveckling i supersnabba elnät (super grid).
Användningen av bränslen för industri och transporter ska effektiviseras
genom effektiviseringsprogram för industrin,
mer tågtransporter
och mycket effektivare och klimatsmartare vägtransporter.
Arbetet med energieffektivisering måste ske i samarbete med både stora och små företag
samt med bostads-
och transportsektorn.
Vi vill öppna möjligheten att sälja småposter av el in i distributionsnätet.
Inom tio år ska all nybyggnation använda lågenergiteknik.
Sverige har goda förutsättningar att ytterligare öka ambitionen när det gäller energieffektivisering
och höja de mål som Sverige drivit fram nationellt
och i EU.
Sverige bör driva på det internationella samarbetet
för att öka insatserna inom energieffektiviseringsområdet.
Alliansregeringen har kraftigt ökat insatserna för miljöteknikutveckling under mandatperioden,
med nya samarbeten med bland annat USA, Kina och Brasilien.
Byggt på de erfarenheterna vill Centerpartiet skapa en  bred nationell miljöteknikstrategi.
Så kan svenskt miljökunnande få mångdubbel effekt både för global miljö
utveckling i fattiga länder
och nya gröna jobb och växande företag i Sverige.
Centerpartiet vill införa ett klimatkonto för näringslivet.
Klimatkontot riktar sig till företag som satsar på klimatfrämjande innovationer, produktutveckling och tjänster.
Dessa företag ska kunna låna upp kapital till förmånliga villkor.
Miljöbilspremien ledde till en rivstart för miljöbilsutvecklingen.
Idag är mer än var tredje bil som säljs en miljöbil.
Nu krävs ytterligare insatser.
Målet är att fordonsparken ska vara oberoende av fossila bränslen år 2030.
Sverige ska verka för ökade krav och bindande EU-regler för personbilars utsläpp.
Till år 2020 ska det genomsnittliga gränsvärdet för nyproducerade bilar i Europa sänkas ned mot 80 gram koldioxid per kilometer.
För att stimulera fordon med ännu lägre utsläpp
vill Centerpartiet införa en supermiljöbilspremie för de bilar som släpper ut allra minst.
Det behövs både en långsiktig strategi och satsningar på pilotanläggningar för nästa generations biodrivmedel.
Det krävs en snabb och storskalig introduktion av elbilar,
bl a genom samordnade inköp från stat och kommuner
samt en enhetlig infrastruktur för laddning av bilbatterier.
Alliansregeringen har presenterat ett omfattande klimatskattepaket
som genomförs stegvis de kommande åren för att klara klimatmålen.
Ekonomiska styrmedel är det mest effektiva sättet att minska koldioxidutsläppen
och främja en fossiloberoende fordonspark.
Centerpartiet vill ha en fortsatt låg fordonsskatt för fordon med låga utsläpp.
Vi vill också ha fortsatt skattebefrielse för etanol och andra biodrivmedel,
som sedan ersätts med ett marknadsekonomiskt styrmedel som befäster prisskillnaden mellan bensin och biodrivmedel.
Riksdagen har redan beslutat om kommande höjningar av klimatskatterna i flera steg som leder till att klimatmålen nås.
Om ytterligare steg krävs för att uppfylla klimatmålen, ska det ske genom grön skatteväxling
som samtidigt sänker skatten ytterligare på arbete och företagande
Det innebär en skarp kontrast till vänsterkartellens förslag på ensidiga skattehöjningar
som drabbar låginkomststagare och inte leder till nödvändiga utsläppsminskningar.
Klimatmålen kan bara uppnås om alla människor, även de med låga inkomster, har verkliga möjligheter att bidra.
De närmaste åren, då många människor ännu bär krisens bördor, är det orimligt att ytterligare öka kostnaderna för att transportera gods och människor.
En framgångsrik miljö- och klimatpolitik måste syfta till att skydda och bevara de livsviktiga ekosystem som finns i hav, sjöar och vattendrag.
Östersjön är ett innanhav som är särskilt känsligt. Övergödning och utsläpp måste minska runt hela Östersjön,
för att inom tio år ha nått ned till vad miljön tål.
Alliansregeringen har kraftfullt ökat satsningen på havsmiljön genom havsmiljömiljarden.
Centerpartiet vill kommande period avsätta ytterligare en havsmiljömiljard,
införa ekonomiska styrmedel som minskar utsläpp av fosfor och kväve
och hårdare krav på rening hos kommunala reningsverk.
Samtidigt ska insatserna för att minska jordbrukets utsläpp öka.
Om Östersjöns och Västerhavets marina miljö ska kunna räddas
krävs det att alla berörda länder samverkar.
Östersjön måste nu bli ett pilotområde inom EU, där länderna enas om en gemensam syn på förvaltningen av Östersjöns resurser.
EU:s ohållbara fiskepolitik måste ändras så att fiskebestånden återhämtar sig.
Det krävs ökade insatser för att identifiera och sanera källor till kadmium och PCB,
förbättrad sjösäkerhet på Östersjön
och stärkt beredskap för oljeutsläpp
och skärpta straff vid avsiktliga oljeutsläpp.
Alla länder runt Östersjön måste ha krav på dubbelskrov
och öppet redovisa miljökonsekvensbeskrivningar för all planerad verksamhet som kan ha negativ miljöpåverkan.
Ingen oljeborrning bör tillåtas i Östersjön.
Människan är beroende av naturen. Därmed har människan också ett ansvar att vårda haven, sjöar och vattendrag samt skogarna och ängarna med deras mångfald av djur och växter.
Sverige ska ha en mycket hög ambition för naturvården.
För att förverkliga en sådan naturvårdspolitik krävs ett arbete som utgår från brukare och lokala samhällen.
Förhållningssättet bygger på devisen bruka utan att förbruka.
Det krävs ökade insatser för att hålla landskapet öppet
och för att öka tillgängligheten till naturen.
Vår generation har ansvaret att upprätthålla den livsviktiga artrikedomen.
Åtgärdsprogram för hotade arter ska vidareutvecklas,
stärkas
och breddas.
Sverige ska vara pådrivande för skydd och ett hållbart brukande av skogar över hela världen.
En förutsättning för ett hållbart skogsbruk i Sverige
är att engagera markägarna i naturvården.
Under alliansregeringen har skyddet av naturskog flerdubblats,
genom att i första hand använda statens skog i stället för att tvinga små skogsägare att sälja mark.
Ytterligare steg måste tas:
De mest skyddsvärda skogarna ska skyddas
samtidigt som högre miljökrav uppfylls i allt brukande.
Genom att beräkna och synliggöra värdet av naturens tjänster, som rent vatten, växande skogar och friska livsmedel inräknas dessa som en del i samhällsekonomin.
Med ett synligt pris kan marknadsekonomiska lösningar och ekonomiska styrmedel utvecklas.
En strategi för detta ska utvecklas.
Systematiskt måste farliga kemikalier och gifter avlägsnas från vår vardag och vår miljö.
Sverige har framgångsrikt förbjudit kvicksilver.
Nu ska vi arbeta för att EU som föregångare förbjuder kvicksilver i produkter
som steg på vägen mot en internationell utfasning av kvicksilver.
Vi vill skapa ett globalt ramverk för begränsning av kemikalier
och ett globalt informationssystem för prioriterade produktgrupper.
Sverige ska driva på för en mer effektiv kemikaliepolitik i EU.
Vi vill skärpa EU:s kemikalielagstiftning REACH.
Tillåtna maxgräns måste skärpas
och lagstiftningen omfatta fler grupper av ämnen, såsom hormonstörande kemikalier
En skärpt lagstiftning bör även omfatta fler typer av flamskyddsmedel, perflourerade ämnen och mjukgörare inklusive ftalater.
Informationsplikten måste skärpas och kontrollen av importerade varor förbättras.
Inom ramen för en skärpt europeisk kemikaliepolitik behövs en svensk handlingsplan för att identifiera, begränsa och fasa ut farliga kemikalier.
En del av handlingsplanen bör vara en dialog mellan myndigheter, näringsliv och berörda organisationer.
En annan del bör vara att kartlägga och analysera effekterna av farliga kemikalier,
särskilt kombinationseffekter av att olika ämnen blandas.
Bättre kunskap påskyndar arbetet för giftfri miljö.
Ett aktivt svenskt arbete med livsmedel som är giftfria och utan hälsofarliga tillsatser ska prioriteras.
Världens städer växer snabbt. Mer än hälften av världens befolkning bor i storstäder. Sverige ska utvecklas till en förebild för resten av världen för hur man bygger och bor mer miljöanpassat och klimatsmart.
Det skapar jobb
och nya exportmarknader.
Den mångkulturella staden skapar nya möten
och kulturyttringar som ska tas tillvara.
Ny teknik ger förutsättningar för bostäder som minimerar energianvändning
och själva producerar den energi de behöver.
Genom kraftig utbyggnad av modern, effektiv kollektivtrafik
och utveckling av elbilar
skapas förutsättningar för avgasfria och bullerfria innerstäder.
Kommunerna bör få möjlighet besluta om införandet av trängselavgifter och användningen av dess intäkter.
På så sätt blir det enklare för de enskilda kommunerna och städerna att reglera den lokala trafikens miljöpåverkan.
Stat och kommun ska driva på arbetet för att åstadkomma den hållbara staden.
Det gäller i dagligt miljö- och teknikarbete
och i all upphandling,
men även i all stadsplanering, vid upprättandet av detaljplaner förnya bostads- och fritidshusområden, större köpcentra och företagsetableringar.
Grönområden och parker ska skyddas mot exploatering
Fler naturreservat ska bildas i stadsområdena.
Nationalstadsparker ska inrättas i fler städer, med nationalstadsparken i Stockholm som förebild.
Skyddet av dessa ska säkras.
I valet den 19 september avgör väljarna den fortsatta färdriktningen. De politiska alternativen är tydliga: Ska vi stärka arbetslinjen och företagandet eller gå tillbaka till bidragslinjen?
Ska vi ha ordning i Sveriges finanser eller stora ofinansierade utgifter?
Ska människor ha rätt att komma tillbaka eller vara kvar i utanförskap?
Ska kvinnors frihet öka eller minska?
Ska vi ha kvalitet och mångfald i välfärdens verksamheter eller gå tillbaka till enkelspårighet och väntetider?
Ska vi ha miljöresultat eller miljöprat?
Ska stad och land samarbeta eller ska vi skapa motsättningar?
Det är ett ödesval som väljarna har i sin hand.
Vi har vänt utvecklingen i Sverige till att bli ett land där vi hjälps åt och jobbar hårt för vårt gemensammas bästa.
Sverige är ett litet land utsatt för tuff konkurrens och detta kräver stora ansträngningar.
Fler måste vara företagsamma och innovativa
och fler måste jobba mer
om vi ska få resurser till vår välfärd.
Sverige måste bli ett land av möjligheter och drömmar.
Mandatperioden 2010-2014 är en avgörande period för människorna i vårt land.
Men vägen framåt handlar om hela det kommande årtiondet. Vi måste sikta ännu längre.
Centerpartiet har satt upp sex ambitiösa mål som Sverige ska ha nått om tio år, år 2020.
Sex mål för fler företag
Och nya jobb
ledande insatser för bättre klimat
och hälsa
ökad jämställdhet,
bättre utbildning,
starkare samhällsekonomi
och ökad global konkurrenskraft.
Målen ger en inriktning för hur Sverige ska utvecklas.
Att nå målen förutsätter ett Sverige där hela landet är med.
Där varje individ är delaktig och bidrar.
Det är ett Sverige som rustar sig för framgång i en globaliserad värld.
Framtiden tillhör dem som vågar!
2020 ska Sverige ha världens bäst utbildade befolkning
En global värld ställer höga krav på välutbildade medborgare
och en konkurrensutsatt arbetsmarknad kräver kompetenta medarbetare.
Alla elever måste få möjlighet att utvecklas maximalt och alla talanger tas tillvara.
En förskola och skola av hög kvalitet
är lika nödvändigt som en utbyggd yrkesutbildning
och undervisning för vuxna.
Kvaliteten i högskoleutbildningen behöver höjas
och Sverige ska ha forskare i världsklass på ett antal områden.
2020 ska Sverige vara bland de tre bästa länderna i EU när det gäller tillväxtföretagande
Sverige behöver öka företagandet i hela befolkningen
och öka antalet företag som växer
och skapar nya jobb.
En stark innovationsförmåga med nya produkter och tjänster
kombinerad med ökad export på befintliga och nya marknader stärker svensk konkurrenskraft.
Genom fler jobb i privat sektor läggs även grunden till hållbar finansiering även av välfärden.
2020 ska Sverige ha lägst klimatpåverkan per person av alla industriländer
Sverige ska bli det första industriland som lämnar beroendet av fossil energi
där minst hälften av energin är förnybar 2020.
Sverige ska sänka de redan låga utsläppen per person till den nivå som krävs för att klara klimatet.
Genom innovationer och ny teknik
där energin nyttjas optimalt har nya företag möjlighet att växa fram i världsledande position.
Fordonsparken ska vara oberoende av fossila drivmedel 2030.
Också matproduktionen ska vara fossilfri.
Utmaningen är att utveckla en grön ekonomi som både skapar jobb
och hushållar med naturens resurser.
2020 ska Sverige ha ekonomisk tillväxt i alla arbetsmarknadsregioner
Den nationella tillväxten är summan av den tillväxt som genereras i alla delar av landet.
Vi ser idag regioner profilera sig på olika områden beroende på resurser och traditioner.
Genom en aktiv politik som stärker varje regions förutsättningar att utveckla sina styrkor
ska Sveriges samtliga arbetsmarknadsregioner nå ekonomisk tillväxt.
2020 ska Sverige ha världens bästa folkhälsa
Hälsan i Sverige är ojämlikt fördelad mellan män och kvinnor,
mellan rik och fattig,
mellan hög- och lågutbildad,
mellan född här och utomlands född
och påverkar den enskilda människans livskvalitet, psykiska hälsa och ekonomi.
Hälsoklyftor kan motverkas genom en medveten politik.
Genom goda utbildningsmöjligheter,
full sysselsättning,
ökad kontroll över sin livssituation,
stärkta hälsofrämjande och sjukdomsförebyggande insatser,
rättvis tillgång till vård och omsorg
och varje människas aktiva delaktighet,
ska Sverige vara ett land där hälsoklyftor reduceras,
utanförskapet utraderas och människor mår bra.
2020 ska Sverige ha jämställd fördelning mellan kvinnor och män av löner och förmögenheter
Att nå en jämställd fördelning av kvinnors och mäns inkomster och förmögenheter är den väg som långsiktigt leder till ett jämställt samhälle
och en likvärdig frihet för alla.
När fler kvinnor startar företag
och när fler privata entreprenörer får ta del av utförandet av offentliga verksamheter
ökar även kvinnors möjligheter att kunna välja bland fler arbetsgivare
och därmed konkurrera om lönerna.
Med hushållsnära tjänster ökar kvinnors möjligheter att göra yrkesmässig karriär
1.Sverige behöver närodlad politik
Centerpartiet står för en närodlad politik.
Vi är övertygade om att människor kan och vill bestämma mer själva.
Vi vill ha ett rättvist, öppet och tryggt samhälle som ger likvärdiga möjligheter för alla i hela landet.
Vi begär nu ett tydligt mandat för fler reformer som utvecklar hela Sverige.
Vi vill att ännu fler ska få känna stoltheten över att ha ett jobb.
Vi vill ge ännu mer fart till den snabba framväxten av den förnybara energin.
Vi vill stärka människors rätt till en välfärd som kommer alla till del.
Vi i Centerpartiet är stolta över vad vi uppnått i regeringen.
Sveriges klimatutsläpp går stadigt nedåt.
Sveri- ge är i Europatoppen när det gäller förnybar energi.
Sedan 2006 har vindkraften tiodubblats.
Vi har nu över 200 000 fler företag.
Vi har över 250 000 fler i jobb.
Utanförskapet har minskat med 200 000.
Resurserna  till välfärden har ökat.
Aldrig förr har så stora insatser gjorts för vägar, järnvägar och bredband i hela landet.
Alliansregeringen har byggt vidare på den robusta budgetpolitik som Centerpartiet var med och lade grunden till för tjugo år sedan.
Vi har lyckats med allt detta, trots den värsta lågkonjunkturen sedan 1930-talet.
Sverige står inför ett avgörande vägval i september  2014.
Det är mycket som står på spel.
Centerpartiet går till val tillsammans med Alliansen för en tredje mandatperiod.
Mot oss står en splittrad opposition med fel recept för Sverige.
Ett maktskifte skulle innebära mindre makt över den egna vardagen
med tunga bördor för de små företagen och
för landsbygden.
2.Ett reformprogram för Sverige
Sverige har blivit ett bättre land under de senaste åtta åren.
Men vi står fortfarande inför stora utmaningar.
Under mandatperioden 2014-2018 kommer Centerpartiet att särskilt arbeta med dessa stora samhällsutmaningar.
Fler jobb behöver växa fram i hela landet för att minska utanförskapet.
År 2020 ska fler än fem miljoner människor ha ett jobb, men i den ekonomiska krisens kölvatten står idag fortfarande hundratusentals svenskar utan arbete.
Alldeles för många befinner sig i utanförskap.
Särskilt svår är situationen för unga, utlandsfödda, personer med funktionsnedsättningar  och för människor i de delar av vårt land som drab- bats hårt av krisen.
Den tudelning vi ser, mellan växande städer, glesbygd och bruksorter,
mellan de som har jobb och de arbetslösa,
mellan kvinnor och män behöver brytas så att alla får likvärdiga möjligheter.
Tillväxt ska gå hand i hand med minskade klimatutsläpp,
mindre gifter i vardagen
och mer förnybar energi.
Sverige har kommit långt på resan mot ett mer hållbart samhälle, men majoriteten av våra trans- porter drivs fortfarande på fossila bränslen
och många farliga kemikalier finns kvar i vår vardag.
Vi behöver stärka arbetet för att ställa om till hållbara transporter
och öka insatserna för klimatet och
för att den förnybara energin ska fortsätta växa.
Farliga kemikalier behöver fasas ut.
Åtgärderna för renare luft och bättre havsmiljöer behöver bli effektivare.
Så kan vi fortsätta visa världen att Sverige är ett föregångs- land i miljö- och klimatfrågor och
att ekonomisk tillväxt går att förena med en ambitiös politik för en bättre miljö.
Välfärden ska komma alla till del.
Vård, omsorg och utbildning ska hålla hög kvalitet och vara tillgänglig i hela landet.
Sveriges välfärd bygger på att fler företag kan anställa fler människor.
Det leder till ökade skatteintäkter, som vi kan använda för att förstärka och utveckla vården, omsorgen och skolan.
För att kvaliteten ska bli bättre är det viktigt att människors vilja och behov sätts i centrum.
Därför behöver självbestämmandet och valfriheten i välfärden fortsätta att utvecklas.
Svenska företags konkurrenskraft behöver stärkas.
Sverige är ingen isolerad ö utan utsatt för knivskarp internationell konkurrens.
Våra företagare  oavsett om det är tung basindustri, nystartade småföretag eller lantbruk  behöver ett företagsklimat och exportfrämjande i världsklass.
Starka företag betyder att fler jobb kan växa fram i till exempel Norrlands inland och Smålands skogar.
Vi behöver fortsätta refor- marbetet för att våra företag ska kunna skapa fler jobb.
Beslut ska fattas så nära människor som möjligt.
Världen blir inte bättre av mer centralism.
Vi behöver stärka människors makt över sin egen tillvaro och se till att rätt beslut fattas på rätt nivå.
För att detta ska bli verklighet krävs ännu mer egenmakt och möjligheter för de många, inte bara för de få.
Det är genom att frigöra skaparkraften hos fler som vi kan få hela Sverige att växa.
Valet 2014 är avgörande för Sverige.
Vår vilja att fortsätta utveckla och reformera är en tydlig kontrast till den vänsteropposition som vill fördyra och försvåra för människor att ta sig in på arbetsmarknaden.
Den vänster som istället för att öka människors möjligheter vill begränsa, förbjuda och detaljreglera.
Som vill straffbeskatta de minsta företagen och de unga som söker sitt första jobb.
Som vill stoppa tillväxten och där- med möjligheten till en grön hållbar framtid.
Med vänsterpolitiken kommer utanförskapet, tudelningen och klyftorna att växa.
Under de senaste åtta åren har vi utvecklat Sverige.
Det är för att vi vill fortsätta förverkliga våra idéer,
och för att vi brinner av lust att förnya och förbättra Sverige, som vi här lägger fast vår färdriktning mot framti- den.
För det är genom vår målmedvetna, närodlade, politik som hela landet kan växa.
3.Fler jobb i hela landet
Små och medelstora företag är motorn för hållbar tillväxt runt om i hela Sverige.
Fyra av fem nya jobb skapas i just de små och medelstora företagen.
När nya jobb skapas, läggs grunden för ett minskat utanförskap och mer skatteintäkter som kan användas till vård av våra äldre och skolgång till våra barn.
Vi vill att det ska vara lätt att få jobb i Sverige.
Att det ska vara enkelt att starta och driva de företag som ska- par jobb.
Och att utbildning ska löna sig.
Centerpartiet lovar att envist fortsätta arbetet för ett bättre klimat för jobbskaparna
 för hållbar tillväxt i hela landet
och för varje människas rätt att skapa ett bättre liv åt sig själv och sin familj.
Vi behöver reformer som ser till att utanförskapet bland unga minskar.
Om en stor del av Sveriges unga ställs utan arbete hotas framtidstron och våra möjligheter till utveckling.
Vi behöver jobba på alla fronter för att fler unga ska få arbete.
Som feminister tycker vi att det är självklart att kvinnor ska ha samma möjlighet till utveckling, frihet och självbestämmande som män.
Bättre villkor för kvinnor på arbetsmarknaden är helt avgörande för ökad jäm- ställdhet.
Vi tror inte att jämställdhet skapas genom att kvinnodominerade branscher stängs in i offentliga monopol eller att kvinnor som vill bedriva företag motarbetas.
Vi ser att framtidens feministiska utmaning är att både krossa glastaket och höja golvet.
3.1 Underlätta för jobbskaparna
Vi går till val på att fortsätta minska kostnaderna för jobbskaparna.
Vi lovar att aldrig höja skatten på jobb.
Vi vill att krånglet minskar.
I vårt Sverige ska det bli tryggare att driva företag, enklare att finansiera sin nya affärsidé, och lättare att få sitt entreprenörskap att gro.
Under nästa mandatperiod prioriterar vi särskilt att:
Införa ett högkostnadsskydd för företagens sjuklöner så att kostnaderna för framför allt de små och medel- stora jobbskaparna minskar.
Sänka arbetsgivaravgifterna för unga ned till tio procent så att ännu fler unga får ett jobb att gå till.
Genomföra riktade sänkningar av arbetsgivaravgifterna som gynnar små företag och nyanställningar så att det blir billigare att skapa jobb.
Förbättra förutsättningarna för det personliga och direkta ägandet med lägre beskattning på delägarskap och investeringar i växande företag genom att reformera skattereglerna för fåmansbolagen och så kallade personaloptioner, samt förenkla generationsväxlingen i mindre företag.
Förenkla företagens vardag genom att införa en dörr in för uppgiftslämning till staten,
korta tiden för att starta företag,
göra det billigare att starta aktiebolag,
avskaffa revisionsplikten för fler företag
och ställa krav på att alla länsstyrelser, myndigheter och kommuner sätter en tydlig tidsgräns för handläggningstider.
Öka tryggheten vid sjukdom, föräldraledighet  och arbetslöshet så att alla de företagare som är med och betalar för välfärden också får rätt att använda den.
Vi vill också:
Driva på regelförenklingarna lokalt och regionalt.
Vi behöver fortsätta arbetet med att förenkla och rensa upp bland krångliga regler för jobbskaparna.
Många av företagens kontakter med myndighetssverige sker direkt med kommunerna.
Vi vill därför att fler av landets kommuner ska arbeta målmedvetet med regelförenklingar och införa en dörr in för det lokala näringslivet.
Använda kraften i den offentliga upphandlingen för en bättre miljö
och fler innovationer.
Varje år upphandlar myndigheter, landsting och kommuner varor och tjänster för minst 500 miljarder kronor.
Om dessa pengar används smartare kan de aktivt bidra till ett konkurrenskraftigare näringsliv
och en bättre miljö.
Vi vill därför förstärka stödet till upphandlarna,
ställa krav på giftfria förskolemiljöer för barnen,
samt göra det enklare för små och medelstora innovativa företag att vinna upphandlingar.
Stärka ekonomin nationellt, kommunalt och regionalt.
Vi vill ha en välfärd som kommer alla till del.
För att det ska vara möjlig att satsa ännu mer på skolan och vården behöver vi fortsätta med en ansvarsfull ekonomisk poli- tik.
Skatteutjämningssystemet behövs för att vi ska ha en solidarisk finansiering av den gemensamma välfärden i hela landet.
Utjämningen möjliggör en god kvalitet inom skola, vård och omsorg.
Centerpartiet är en garant för att skatteutjämnings¬systemet finns kvar och utvecklas.
Vi vill också se regionaliserad beskattning av fastigheter inom industri- och energisektorn, exempelvis fastighetsskatten på vattenkrafts- och vindkraftsanläggningar.
Vi tar strid mot vänsterpolitiken för att:
Stoppa skatte- och krångelchocken mot landets jobbskapare.
Centerpartiet försvarar de sänkta kostnaderna för att anställa unga,
RUT- och ROT-avdragen
samt jobbskatteavdragen.
Matmomsen ska vara densamma på restaurangen som i affären.
I takt med att offentlig sektor öppnats för privata aktörer har det blivit möjligt för anställda inom en kvinnodominerad sektor att välja bland en mångfald av arbetsgivare och att starta egen verk- samhet utifrån sina villkor och drömmar.
Sex av tio företag inom vård och omsorg drivs av kvinnor, vilket är en dubbelt så hög andel jämfört med övriga Företagarsverige.
Skulle vanligt företagande inom vård, skola och om- sorg förbjudas är det kvinnors ekonomiska frihet och möjligheter på arbetsmarknaden som får stryka på foten.
Och om skatterna höjs på jobben är det de unga och människor på landsbygden som drabbas allra hårdast.
3.2 Öppna dörren till arbetsmarknaden
Idag har över en kvarts miljon fler människor ett jobb att gå till än när Alliansen tillträdde.
Utanförskapet har minskat med 200 000 människor.
Detta har uppnåtts samtidigt som vi gått igenom en stor internationell ekono- misk kris.
Men fortfarande ser vi en tudelning av Sverige där många unga, nyanlända svenskar, funktionsned- satta och långtidsarbetslösa möts av stängda dörrar till arbetsmarknaden.
Bättre matchning är ett viktigt inslag för att möta efterfrågan på arbetsmarknaden.
Det är tydligt att fler reformer behövs för att fler dörrar in till jobb ska öppnas.
I det sammanhanget spelar också de sociala företagen en viktig roll.
Centerpartiet tänker fortsätta jobba för att hela Sverige ska växa i takt och för att alla ska ha samma chans att få ett jobb.
Under nästa mandatperiod prioriterar vi särskilt att:
Göra om Arbetsförmedlingen i grunden
och införa en jobbfixarpeng.
Konkurrerande ideella, privata och fackliga arbetsförmedlare ska få ersättning när de hjälpt till att ordna riktiga jobb åt arbetslösa.
Stärka insatserna för att personer med funktionsnedsättningar enklare ska få jobb.
Införa matchningsanställningar som alternativ till den ineffektiva sysselsättningsfasen (Fas 3)
och stegvis skrota även andra ineffektiva arbetsmarknadsåtgärder.
Under kommande mandatperiod är det möjligt att som första steg banta arbetsmarknadsåtgärderna med en tiondel och använda pengarna för reformer som leder till riktiga jobb.
Bredda Yrkesintroduktionsanställningarna, YA-jobben till unga, till att också inkludera i första hand lång- tidsarbetslösa, men också nyanlända och mindre företag utan kollektivavtal.
På så sätt får fler chansen att lära sig ett yrke direkt på jobbet och få in en fot på arbetsmarknaden.
Införa lärlingslön och satsa på lärlingsutbildningar med stark koppling mellan det lokala näringslivet och skolan.
Då kan vi uppvärdera den praktiska kompetensen och skapa nya vägar in på arbetsmarknaden för fler människor.
Fortsätta att utveckla systemet med studentmedarbetare för att ge studenter relevant arbetslivserfarenhet redan under studietiden.
Centerpartiet vill att det offentliga går före i att erbjuda studentmedarbetartjänster och finns som stöd för parterna i deras arbete med att utveckla studentmedarbetaravtal.
Skapa en trygg flexibilitet på arbetsmarknaden med rättvisa turordningsregler baserade på kompetens.
Med förstärkt stöd till snabb omställning uppmuntras fler byta jobb och företag vågar fastanställa.
Stimulera jämställdhet bland barnfamiljer för att barnet ska få bättre kontakt med sina föräldrar och för att fler kvinnor ska få bättre möjligheter på arbetsmarknaden.
Vi vill fördubbla jämställdhetsbonusen i föräld- raförsäkringen,
införa en jämställdhetsbonus för VAB-dagar
och möjliggöra överlåtelse av föräldradagar till fler, till exempel till nära släktingar.
Vi vill också:
Underlätta arbetskraftsinvandringen.
För företag innebär arbetskraftsinvandring att utländsk specialistkompe- tens kan anställas så att de kan fortsätta att växa.
Vi vill fortsätta förstärka möjligheten till arbetskraftsinvand- ring genom att bland annat göra det enklare för små och medelstora företag att rekrytera från andra länder.
Vi är övertygade om att Sverige tjänar på öppenhet mot vår omvärld.
Införa jobblinje från första dagen för nyanlända.
Det viktigaste för att bli en del av samhället är att få en chans på arbetsmarknaden.
Människor som nyligen anlänt till Sverige ska först ges chansen till ett arbete, i stället för att vänta i månader eller till och med år på sin första kontakt med arbetsmarknaden.
Det stärker integrationen och ger människor en väg in i samhället.
Höja kvaliteten i utbildningen i hela landet.
Med rätt utbildning ökar chanserna att få ett jobb.
Vi behöver ytterligare satsningar riktade till de elever som inte når kunskapsmålen.
Vi vill stärka användningen av moder- na digitala hjälpmedel i undervisningen,
införa en nationell strategi för mer it i skolan
och underlätta för dis- tansundervisning genom reformer för att utnyttja de digitala lärverktygen.
Vi behöver även fler reformer som säkrar kvaliteten på undervisningen i hela vårt land.
För att det ska vara möjligt och attraktivt för barnfamiljer att bo i hela landet behöver byskolorna få goda förutsättningar att verka.
Centerpartiet vill fortsätta att utveckla de regionala högskolorna,
och deras möjlighet att bedriva forskning,
samt stärka samverkan mellan arbetsmark- naden och den högre utbildningen.
För att göra detta vill vi bland annat förändra resurstilldelningssystemet.
Vi kommer alltid att driva på för att landets Yrkeshögskoleutbildningar ska fortsätta att utvecklas.
Vi tar strid mot vänsterpolitiken för att:
Stoppa förslagen som höjer trösklarna till jobb.
Centerpartiet kommer alltid att arbeta för lägre trösklar in på ar- betsmarknaden.
Vi är motpolen till dem som vill bygga murar mot omvärlden eller
som vill göra det svårare för unga att få sitt första jobb.
Det innebär att vi tar strid mot dem som vill försämra möjligheterna att bli anställd i bemanningsföretag,
som vill göra det svårare att visstidsanställa,
som vill ta bort nedsättningen av arbetsgivarav- giften för unga,
som vill försvåra för människor att flytta till ett jobb i Sverige genom fackliga veton
och som vill göra arbetsmarknaden mer stel och sluten.
För höjs trösklarna för dem som har svårast att ta sig in på arbets- marknaden kommer utanförskapet att öka.
4.Resultat för miljön
Centerpartiet har åstadkommit historiska resultat för miljön.
Vi är stolta över att klimatutsläppen har sjunkit,
att den förnybara energin har vuxit,
och att utsläppen av kväve och fosfor i Östersjön har minskat sedan Allians- regeringen tillträdde.
Vi kan uppvisa goda resultat, men vi är inte färdiga.
Vi vill se till att Sverige fortsätter med reformer för klimatet,
för mer förnybar energi i våra transporter och i vår elproduktion,
för en bättre havsmiljö, för ren luft och vatten,
och för mindre gifter i vardagen.
Vi vet att naturen behöver bli friskare om människor i hela världen ska må bra.
Vår vision är ett klimatneutralt Sverige senast år 2050.
Som gröna liberaler är vi övertygade om att hållbar ekonomisk tillväxt går hand i hand
med våra ambitiösa miljöambitioner.
Det innebär att vi förstår att människ- ors förmåga att transportera varor och sig själva starkt bidrar till samhällets utveckling.
Vi behöver transporter i form av klimatsmarta bilar, lastbilar och bussar, men de behöver drivas av förnybar energi med allt mindre klimatpåverkan.
Därför vill vi att det alltid ska löna sig att köra och resa miljövänligt.
Då utsläpp och miljöproblem inte känner några landsgränser är det helt nödvändigt att samarbeta interna- tionellt.
Vi når lättare våra målsättningar om vi jobbar tillsammans.
Mycket av arbetet med att fasa ut farliga ämnen behöver göras tillsammans med andra länder.
EU-kommissionen behöver höja sina ambitioner för att förbjuda och fasa ut farliga kemikalier, särskilt i barnkläder.
Genom att samarbeta kan vi åstadkomma resulta- tinriktad miljöpolitik för en levande planet.
4.1 Mer förnybart  bättre  miljö
Vi vill att hundra procent av Sveriges energi ska vara förnybar inom en generation.
För att lyckas med vår ambi- tiösa vision behöver vi öka mängden förnybar el, ersätta de fossila bränslena i transportsektorn med förnybar el och biodrivmedel, och effektivisera vår energianvändning.
Under nästa mandatperiod prioriterar vi särskilt att:
Fortsätta bygga ut den förnybara energin.
När Centerpartiet och Alliansen tillträdde 2006 var andelen för- nybar energi i Sverige 43 procent.
Tack vare vår politik har den andelen ökat till 51 procent.
Centerpartiet vill gå vidare och sätta ett nytt ambitiöst mål på att 70 procent av all den energi som används i Sverige ska vara förnybar senast 2030.
För att nå det målet vill vi fasa ut de fossila bränslena
och ställa om till en hållbar transportsektor,
och fortsätta bygga ut den förnybara elproduktionen.
Införa en miljöbonus som gör att den som köper en miljövänlig bil får en premie som är högre ju miljövän- ligare bilen är medan den som köper en bil som har höga utsläpp får betala en avgift (ett Bonus-Malus-sys- tem).
Till dess att Bonus-Malus är infört vill vi förlänga den supermiljöbilspremie som går till stöd för köp av riktigt miljösmarta bilar.
Bygg ut infrastrukturen för elbilar genom stöd till laddstationer i hela landet, genom krav på installation av laddstolpar i parkeringshus över en viss storlek
och genom att landets kommuner ger elbilarna fördelar såsom avgiftsfri parkering
Införa en miljöpremie för klimatsmarta bussar och lastbilar.
Sverige har världens främsta lastbils- och buss- tillverkare, då ska vi också ha världens mest klimatvänliga bussar och lastbilar på våra vägar.
Öka inblandningen av förnybara drivmedel i bensin och diesel och se till att de höginblandade förnybara drivmedlen fortsätter vara skattebefriade vid pumpen,
samt säkerställa goda och långsiktiga villkor för pro- ducenterna.
Fortsätta bygga ut den förnybara elproduktionen genom att, vid den planerade kontrollstationen 2015, förlänga och höja ambitionsnivåerna i det gröna elcertifikatsystemet,
samt slopa avgiften för att ansluta havs- baserad vindkraft till elnätet.
Vi vill också sänka skatten på egenproducerad förnybar el så att det blir mer lönsamt att investera i till exempel solceller och småskalig vindkraft.
Driva på det internationella klimatarbetet.
Klimatmötet i Paris 2015 kan innebära att det internationella klimatarbetet tar flera steg framåt.
Sverige kommer att vara pådrivande för att EU ska driva en ambitiös linje i de internationella klimatförhandlingarna så att 2-gradersmålet kan uppnås.
För att rätt insatser ska kunna göras på rätt plats vill vi fortsätta de svenska klimatinvesteringarna i andra länder genom bland annat internationella klimatkrediter
och fortsatt höga ambitioner för det svenska och europiska klimatbiståndet.
Vi vill också:
Främja Sverige som Europas gröna batteri.
Mer förnybar energi leder till trygghet, säkerhet och en bättre miljö.
Det kan bidra till att både Sverige och Europa kan göra sig oberoende av rysk olja och gas.
Med vår vattenkraft kan vi bidra till att balansera effekten i våra grannars elnät, samtidigt som vi stärker vår ekonomi genom att satsa på grön el som en ny svensk exportsuccé.
Idag växer den gröna energin över hela landet.
För att ta tillvara landets förnybara resurser behöver elkablarna till våra grannländer fortsätta att byggas ut.
Genomföra grön skatteväxling för kraftfulla utsläppsminskningar.
Genom att använda grön skatteväxling för att strategiskt höja skatter på sådant som är dåligt för miljön är det möjligt att genomföra kraftfulla utsläpps- minskningar och minska vår miljöpåverkan.
Då skapas även utrymme att göra satsningar på fler jobb.
Det ska göras så att inte delar av landet som är beroende av bilen, till exempel landsbygden, får bära en orimligt stor del av skattebördan.
Ett steg är att reformera EU:s utsläppshandelssystem för koldioxid så att det blir lönsammare att klimatinvestera.
Fortsätta effektivisera energianvändningen.
Sverige har fortfarande stora möjligheter att använda energin ännu smartare och mer effektivt.
För att uppmuntra en smartare energianvändning vill vi gå vidare med nya åtgärder för att stärka den energiintensiva industrin i sitt arbete för att använda mindre el,
samt förbättra insatserna för mer energieffektiva hushållsapparater och byggnader.
4.2 Giftfri vardag
För att tillverka ett kilo textil används i genomsnitt fyra kilo kemikalier.
När vi använder kläder, när våra barn biter och suger på badankor, och när vi tvättar, kommer vi i kontakt med kemikalier som kan påverka vår ferti- litet, göra oss sjuka och orsaka allergier.
Mycket av den mat som äts på våra förskolor kommer från producenter i andra länder där djur matas med antibiotika i förebyggande syfte.
För Centerpartiet är det en självklarhet att ingen förälder ska behöva oroa sig för om det är farligt när barnen stoppar tröjärmen eller badankan i munnen, eller att maten som barnen äter riskerar bidra till att antibiotikan i framtiden blir verkningslös.
Vi jobbar därför varje dag för att skapa en giftfri vardag för våra barn och barnbarn.
Under nästa mandatperiod prioriterar vi särskilt att:
Förbjuda det hormonstörande ämnet bisfenol A, som bland annat finns i kassakvitton och konservburkar, och påskynda arbetet med att förbjuda farliga kemikalier i grupp, till exempel kemikalier i det så kallade bisfenolalfabetet.
Införa en skatt på giftiga kemikalier som gör det farliga dyrare och det mindre farliga relativt sett billigare.
Införa ett producentansvar för kläder så att kasserade plagg, som ofta innehåller en lång rad farliga ämnen, återvinns.
Prioritera arbetet i kommuner för giftfria förskolor, skolor och andra miljöer där barn vistas.
Ställa tuffa krav i offentliga upphandlingar, framför allt i de som görs för skolor och äldreboenden, så att all mat som ligger på barns och äldres tallrikar minst lever upp till det svenska djurskyddet, produceras utan onödig användning av antibiotika, och är sund, säker och hållbar.
Genomföra ett nationellt matlyft, där de som driver förskolor, skolor och äldreboenden premieras om de satsar på bättre kvalitet på maten.
Initiera en global kriskommission för antibiotika, motsvarande Stern-rapporten som sätter en prislapp på vad överanvändningen av antibiotika innebär för människor, för miljö, för djur och för samhällsekonomin.
Vi vill också:
Förbättra EU:s kemikalielagstiftning.
EU:s kemikalielagstiftning Reach är ett viktigt instrument för att minska användningen av farliga ämnen, men lagen behöver bli ännu bättre.
Vi vill att det ska vara möjligt för konsu- menter att enkelt ta reda på vilka kemikalier de varor man köper innehåller och vill därför införa ett digitalt kemikalie-FASS.
Genomföra insatser för sanering.
Runt om i landet finns områden och vattentäkter som har blivit påverkade av oaktsam användning av farliga kemikalier.
Med hjälp av riktade insatser vill vi se till att det finns tillräckligt med resurser och fler former av finansieringslösningar för att sanera dessa miljöer.
Stärka arbetet med biologisk mångfald.
Vi vill förbättra skyddet för hotade arter och biotoper samt ta krafttag mot den kriminella handeln med utrotningshotade djur.
Ett klokt brukande och bevarande av skogen, landska- pet och våra hav påverkar landsbygdsutvecklingen positivt.
Vi vill därför se till att ekosystemtjänster värderas utifrån den nytta som de bidrar med, att lagstiftningen om artskyddsbrott i Sverige stärks, och att det internatio- nella samarbetet för att bekämpa handeln med hotade arter prioriteras.
Satsa på renare hav och vattendrag.
Vi verkar för en stark och sammanhållen havs- och vattenpolitik där en stor del av arbetet sker i samarbete med länder inom EU och i Östersjöregionen.
Men minst lika mycket behöver ske på nationell, regional och lokal nivå.
Utsläppen av kväve och fosfor behöver fortsätta minska för att hejda övergödningen.
Vi vill se fler miljöförbättrande åtgärder inom sjöfarten, särskilt vad gäller förnybara drivmedel.
Kretsloppsarbetet behöver stärkas för att minska förekomsten av farliga kemikalier, mikroplaster och marint skräp i våra vattenområden.
Vi vill öka trycket på länderna kring Östersjön för att minska övergödningen
och belastningen av fosfor och kväve och säkerställa att de så kallade LOVA-anslagen för att utveckla fler lokala havsmiljö- och vattenvårdsprojekt ligger på en hög nivå.
Vi tar strid mot vänsterpolitiken för att:
Stoppa den tillväxtfientliga politiken.
Att stoppa den ekonomiska tillväxten är ett av de största hoten mot en ambitiös miljöpolitik.
Hållbar ekonomisk tillväxt är en förutsättning för en bättre miljö  och en offensiv mil- jöpolitik är en förutsättning för god ekonomisk utveckling.
Hållbar ekonomisk tillväxt innebär att vi kan göra mer med mindre resurser,
att ny grön klimatsmart teknik kan växa fram
och att fler får råd att köpa miljöbil.
Att säga nej till tillväxt är att säga nej till nya jobb och gröna företag.
Nej till nya innovationer som sänker utsläppen eller producerar förnybar energi.
Och nej till mer resurser som kan satsas på att rena sjöar och vatten- drag.
Centerpartiet vill istället fortsätta att utveckla den hållbara och gröna tillväxten och lovar att aldrig ställa jobben mot miljön.
5.Utveckla hela landet
Alla delar av landet har möjlighet att utvecklas.
Men samtidigt är Sverige tudelat.
Det är i första hand en del- ning mellan de som befinner sig i utanförskap, och de som känner sig delaktiga i samhällets större gemenskap.
I städernas ytterområden finns stadsdelar med behov som på många sätt liknar de som landsbygden har när det gäller fler jobb, bättre service och ökad trygghet.
Centerpartiet är hela landets röst.
I regeringen, i riksdagen och i fullmäktigeförsamlingar, men också som en del av ett levande civilsamhälle, driver vi en närodlad politik för växtkraft i hela Sverige.
När makten flyttas närma- re människor kan fler bli delaktiga.
5.1 Världens modernaste landsbygd
Sveriges landsbygd har en enorm potential.
Nya företag växer upp från Kiruna till Trelleborg.
Samtidigt har den långvariga globala krisen spätt på den världsomspännande urbaniseringstrenden.
Det finns delar av vårt land där det behövs en ny framtidstro.
Vi vet vilken kraft som finns om vi ger hela landet chansen.
Vårt arbete med att skapa världens modernaste landsbygd har bara börjat.
För vi vet att Sverige är större än storstaden.
Under nästa mandatperiod prioriterar vi särskilt att:
Satsa på bättre vägar och järnvägar, och fler bostäder i hela landet.
Med hjälp av Sverigebygget vill vi på sikt binda samman hela Sverige genom att satsa på höghastighetståg, fler tågstopp i mindre orter och förstärka järnvägen i norra Sverige, exempelvis bygga Norrbotniabanan.
Det krävs dessutom mer satsningar på trans- portinfrastruktur och på drift och underhåll av väg och järnväg i hela landet.
Förstärka Landsbygdsprogrammet för att företag i hela landet ska få möjlighet att växa.
Då kan jobb skapas i hela landet, och även utanför städerna får människor tillgång till service, bredband och kommunikationer.
Satsa på bredbandsutbyggnad på landsbygden genom en fördubbling av anslaget fram till och med 2020.
Fortsätta att stärka möjligheterna att ringa med mobiltelefon i hela landet och stegvis skärpa täcknings- kraven för mobiloperatörerna.
Femdubbla anslagen till kommersiell service, som lanthandlare och bensinmackar, på landsbygden för att stärka möjligheten att bo och leva i hela landet.
Förbättra tillgången till offentlig service genom bland annat tillgång till polis, Försäkringskassa och post också i landets mer glesbefolkade delar.
Forma en livsmedelsstrategi för mer hållbar produktion av sund, säker och närodlad mat.
Jordbrukets konkurrenskraft ska förbättras för att ge möjlighet till fler aktiva bönder och ökad produktion av svensk mat.
Tillåta gårdsförsäljning av egenproducerat öl och vin för att utveckla landsbygdsturismen.
Förändra strandskyddet för att göra det möjligt med byggande och boende i fler attraktiva lägen i hela landet.
Vi vill också:
Förbättra förutsättningarna för de gröna näringarna och för jobb och företagande på landsbygden.
Fortsätta att göra landsbygden mer konkurrenskraftig genom sänkta skatter och avgifter.
Fortsatta satsningar på Sveri- ge som skogsrike och matland ska genomföras  produktionen
och exporten av mat behöver öka.
Att fortsätta regelförenklingarna för lantbruken är en viktig åtgärd.
Statlig närvaro i hela landet.
Engagemanget för hela Sverige ska finnas i all statlig förvaltning.
Det förutsätter förståelse för hela landets utmaningar.
Det kan bland annat skapas genom decentralisering av statliga uppgifter till regional och kommunal nivå och genom att statliga myndigheter förlägger verksamhet eller lokaliseras i hela landet.
Utnyttja landsbygdens attraktivitet.
Snabba handläggningstider i byggnadsärenden behöver vara en självklar prioritering i landets alla kommuner, liksom arbetet med att få fram mark och planer för nya företagsetable- ringar och bostäder.
På kommunal och regional nivå är det viktigt att ta ansvar för att grundläggande service såsom skolor, ambulans och räddningstjänst finns tillgänglig i hela landet.
5.2 Världens grönaste städer
Städer är viktiga som knutpunkter för jobbskaparna, för forskning och för människor.
Vi ser idag liknande utmaningar för städer över hela landet.
Vi ser utmaningen i att minska bostadsbristen i Uppsala,
i att få ner utanförskapet i ytterområdena till Helsingborg och
i att bygga en kollektivtrafik och infrastruktur som kny- ter ihop Östersunds alla delar.
I Umeå, och i Sveriges alla städer och tätorter, kan vi med hjälp av miljövänlig kollektivtrafik och cykelsatsningar, vara en pådrivande kraft för omställningen till ett fossilfritt samhälle.
Med Centerpartiet kan Sverige få världens grönaste städer.
Under nästa mandatperiod prioriterar vi särskilt att:
Skapa städer med fler bostäder, bättre infrastruktur och mer kollektivtrafik.
Genom förhandlingar och gemensam finansiering från stat, region, kommun och privata intressenter bör bostadsbyggandet komb- ineras med satsningar på bättre kollektivtrafik och annan infrastruktur.
Utvidga och inför trängselskatter i storstäder för att minska utsläppen och få fram resurser till satsningar på grön infrastruktur och bostäder.
Bygga bort bostadsbristen genom enklare regler i byggprocessen så att kostnaderna för att bygga kan minska.
För att stimulera framväxten av fler hyresrätter behöver hyresmarknaden reformeras,
och mer hänsyn tas till markvärde och efterfrågan.
Värna grönytor med hållbart byggande.
Städernas grönytor är viktiga inslag för rekreation och livskvalitet.
Att utnyttja möjligheten att bygga på höjden, där så är lämpligt, är ett sätt att värna grönytorna.
Främja cykelpendling genom fler cykelstråk, bättre snöröjning och fler cykelparkeringar.
Vi vill också:
Bygga hållbara städer.
Centerpartiet vill gå vidare med arbetet för hållbara städer.
Det kräver insatser i såväl stora som små projekt för att minska städernas miljö- och klimatpåverkan, exempelvis genom klimatneutral kollektivtrafik, framkomlighet för cyklister, gröna tak och väggar, ekosystemtjänster samt bättre luftkvalitet och dagvattenhantering.
De statliga kraven på energihushållning i nya bostäder och vid större renoveringar behöver fortsätta att skärpas och möjligheten för kommuner att driva på utvecklingen av energieffektivt byggande ska säkras.
Genomföra förortslyft i städer med utanförskapsområden.
Det behövs långsiktigt förebyggande insatser för att förbättra förutsättningarna för de som bor i våra ytterstadsområden.
Vi vill därför öka satsningarna för en mer stadigt närvarande och lokalt förankrad närpolis,
att fler myndigheter ser möjligheten att flytta till förorterna,
göra det billigare och enklare att anställa,
och särskilt stärka skolan genom att öka anslagen till utsatta skolor.
Satsa på bättre luftkvalitet.
Omställningen till hållbara bränslen leder till bättre luftkvalitet, men dubbdäcksan- vändningen inne i städer är fortsatt ett problem.
I de delar av landet där alternativ till dubbdäck finns är det viktigt att kommuner får rätt att införa dubbdäcksavgifter eller kan vidta åtgärder för att minska dubbdäcksan- vändningen på andra sätt.
Vi tar strid mot vänsterpolitiken för att:
Rädda valfriheten och människors rätt att välja sin välfärd.
Rätten att välja sin egen vård och barnens förskola är nu en del av vardagen.
Varje år görs ca 20 miljoner patientbesök hos privata vårdgivare.
Trots att självbe- stämmandet i välfärden har lett till att fler är nöjda med vård, skola och omsorg är den hotad.
Centerpartiet vill rädda valfriheten i välfärden.
Valfrihet är viktig både i staden och på landsbygden.
Friskolorna har ökat elever- nas möjligheter, samtidigt som de blivit viktiga i många glesbefolkade delar av landet där nedläggningshotade byskolor kunnat tas över av föräldrakooperativ eller företag.
Vi vill att det ska vara möjligt att välja vårdcentral, hemtjänst, äldreboende, skola och barnomsorg i hela landet.
6.Välfärd, trygghet och självbestämmande  i hela landet
Alla människors lika rätt och värde är den jordmån som all vår politik växer ur.
För oss innebär den närodlade politiken att vi tar strid för din rätt att välja din väg i livet  vad du vill jobba med och var du vill bo.
Att du ska ha rätt till likvärdig sjukvård oavsett om du bor på Kyrkbacken i Västerås eller i Gargnäs utanför Sorsele.
Att du som elev eller förälder ska få välja skola.
Och att du som äldre ska ha rätt till ett värdigt liv och självbestäm- mande.
För oss stannar inte varje människas rätt att välja sin egen väg vid nationsgränsen.
Ett öppet Sverige där nya människor välkomnas att bli våra grannar är av stor betydelse för oss.
Vi vill därför ha en generös asyl- och flyk- tingpolitik och en fungerande arbetskraftsinvandring.
Vi är starkt förankrade i den internationella solidariteten.
Det innebär att vi tar strid för öppenhet och tolerans när vi ser hur främlingsfientliga krafter stärker sina positioner.
Det innebär att vi reagerar när vi ser hur aukto- ritära regimer kränker andra länders suveränitet.
Och det innebär att vi går från prat till konkreta resultat när vi ser hur klimatförändringarna riskerar att för alltid förändra livsvillkoren på vår planet.
Vårt löfte till dig är att med en röst på Centerpartiet kommer du att få en modig och engagerad reformkraft för en hållbar framtid.
Vi lovar att jobba ihärdigt för fler jobb,
för fortsatta resultat för en bättre miljö
och för livs- kraft i hela vårt land.
För vi brinner av lust att fortsätta plantera just de frön som kommer att gro och växa runt omkring i hela landet.
Det är det vi kallar för en närodlad politik.
Finlandssvenskarna är sex procent av befolkningen  men har hundraprocentiga behov.
Arbete för tvåspråkighet kräver mer än festtal  endast sfp arbetar för rätt till fullständig service på båda nationalspråken.
Grunden till goda språkkunskaper läggs i hemmet, i daghemmet och i skolan.
Språkbad öppnar kanaler till det tvåspråkiga Finland.
Beakta de verkliga språkkunskaperna  betala ut rejäla språktillägg till personalen.
Mångfald är bättre än enfald  garantera ett rikt svenskspråkigt mediautbud.
Konkurrensutsättning bör leda till bättre service på två språk, inte sämre på ett.
Man måste få höra till en svensk församling  även om den råkar finnas i en annan kommun.
Vi vill ha svensk service i kommunen, på sjukhuset och i domstolen.
Bevara de svenska rummen  tillåt speciallösningar också över läns- och landskapsgränser.
Förvaltningen finns till för medborgaren  inte tvärtom.
Ingen förvaltningsreform utan språklig konsekvensbedömning.
Håll hela landet livskraftigt  skärp regionalpolitiken.
Jobben avgör en regions framtid  både i stad och på landsbygd.
Stöd primärnäringarna  underlätta generationsväxlingar inom företag och jordbruk.
Det finländska jordbrukets särvillkor skall beaktas i EU:s lantbrukspolitik.
Utveckla kommunikationerna  stöd lösningar som gynnar kollektivtrafiken.
Håll skärgården flytande  trygga finansieringen av skärgårdstrafiken.
Håll landet igång  satsa på trygga vägar.
Det finns redan en bro över Bottenviken  trygga Kvarkentrafiken.
Fritidsboende eller fast boende?   Låt invånarna och kommunen bestämma.
Regioner i utveckling kräver starka aktörer.
Trygga lokal demokrati
och service  även i skärgården och på landet.
Utan staden stannar landet  en strategisk storstadspolitik behövs.
Frihet och rättvisa förutsätter ett samhälle där kvinnor och män är jämställda.
Lika lön för likvärdigt arbete.
Vi vill se fler kvinnor i toppen  det är slöseri med kompetens att så få kvinnor finns på ledande poster.
Delat ansvar hemma är en förutsättning för att kvinnors ställning i arbetslivet skall förbättras.
Respekt för varandra  arbetsplatser och skolor skall vara fria från sexuella trakasserier och könsnedsättande språk.
Stoppa våldet i hemmen.
Lönsamma företag skapar grunden för vår välfärd.
Förbättra tillväxtmöjligheterna för företag.
Att bli företagare skall vara ett lockande alternativ.
Företagares familjemedlemmar skall ha samma rätt till föräldraskap och social trygghet som löntagare.
Mindre byråkrati  mera tid för arbete.
Även småföretagarnas organisation skall sitta vid det inkomstpolitiska förhandlingsbordet.
Det måste alltid löna sig att ta emot ett arbete.
Utveckla start- och riskfinansieringen för företag.
Utvidga hushållsavdraget att omfatta flera tjänster.
Företagsfostran skapar företagaranda att grunda nya företag och ta över vid en generationsväxling.
Se föräldraskapets värde  höj pensionen för vårdledighetstiden till en rättvis nivå.
Familjens behov först  mera flexibilitet på arbetsmarknaden och ökat antal halvdagsplatser inom dagvården.
Bind barnbidraget till levnadskostnadsindex och höj ensamförsörjartillägget.
Barn skall ha rätt att vara hemma tills de är ett år gamla  förläng föräldrapenningsperioden.
Jämställ adoptivföräldrar med biologiska föräldrar.
Höj den lägsta moderskapspenningen.
Kvalitetstid kan aldrig ersätta kvantitetstid  barnen behöver sina föräldrar.
De gamla är inte för många, men de unga är för få.
Låt de äldre själva välja  bo hemma eller på hemmet.
Pensionärer skall inte beskattas hårdare än löntagare.
Höj folkpensionen för dem som har de lägsta inkomsterna.
Livet fortsätter efter pensioneringen  de äldre är en resurs vi behöver.
Satsa på vård  den behöver vi alla.
Alla bör få vård på sitt modersmål  också i praktiken.
Lev lite lättare  satsa på förebyggande vård.
Motverka övervikt bland barn  mera lek och idrott i skolan.
Valfrihet i vården  satsa på servicesedlar.
Invandring utvecklar Finland  sfp välkomnar nyfinländare.
Vi har en moralisk skyldighet att ta emot flyktingar.
Invandrarnas kompetens bör värderas  inte nedvärderas.
En god integrationspolitik är nyckeln till framgång.
Nyfinländarna skall få lära sig landets båda språk
 och bevara sin egen kultur och identitet.
Globaliseringen startar mellan öronen  säg ja till ökad invandring.
Varje fall av missbruk är ett för mycket.
Drogförebyggande arbete lönar sig  prioritera elevvården.
Ofarliga droger existerar inte  nej till legalisering.
Förhindra spridning av HIV och hepatit  rätt till sprut- och nålbyte.
Fortsätt samarbetet i missbrukarvården  trygga Tolvishemmets existens.
En missbrukare drabbas aldrig ensam  stöd de anhöriga.
Höj skatten på starksprit.
Svensk dagvård och skola nära hemmet.
Satsa på språkundervisningen i skolan.
Tillgång till goda och tidsenliga läromedel på svenska skall garanteras.
Högklassig undervisning kräver kompetenta och behöriga lärare.
Undervisningen i svenska i finska skolor skall moderniseras och stödas.
Låt barnen få utrymme  små grupper i daghem och skola.
Trygga språkbadsundervisningen i finska skolor.
Garantera gymnasiets allmänbildande roll  utveckla studentexamen.
Trygga Finlands internationella konkurrenskraft  satsa på högklassig forskning i universitet och högskolor.
Höj studiepenningen och bevilja studerandena stöd för bostaden även under sommaren.
Stärk den finlandssvenska kulturautonomin  mera kultur i närmiljön.
Avgiftsfria bibliotek är oersättliga kunskapscentra.
Skolornas konstfostran bör stärkas  konstämnen stöder inlärningen i läseämnen.
I alla offentliga nybyggen skall en procent av byggkostnaderna reserveras för konst.
Välfärden måste skapas innan den kan fördelas.
Arbete och flit måste löna sig  och det måste synas i beskattningen.
Slopa arvs- och gåvoskatten.
Skjut inte över statsskulden på nästa generation  använd överskott till amorteringar.
Sänk matmomsen  det gynnar pensionärer, låginkomsttagare och barnfamiljer.
En ren miljö är en viktig del av välfärden.
Gör en ekologisk skatteväxling  beskatta miljövänliga bilar lindrigare.
Fortsätt kampen mot övergödning av våra vattendrag och av Östersjön.
Klimatförändringen är vår största utmaning  minska koldioxidutsläppen.
Minska vårt oljeberoende  satsa på förnybara energiformer.
Kombinera avfallshantering med grönare energi  stöd biogasanläggningar på landsbygden.
Finland skall vara i världstoppen i utvecklingen av förnybara energialternativ och miljöteknologi.
Garantera att alla barn får miljöfostran  grunda flera naturskolor.
Bränn sopbergen.
Mer bistånd  0,7 procent av BNP en gång för alla.
Mera solidaritet med fattiga länder  mindre protektionism.
Bevara den nordiska välfärdsmodellen.
En socialt hållbar globalisering  en möjlighet till fred
och utjämnande av välståndsklyftor.
Den dynamiska Östersjön  teknologiskt, ekonomiskt och kulturellt samarbete behövs.
Välfärd är rikedom.
Vi vill ha ett kulturellt rikare Finland som bygger på mångfald och respekt
och garanterar välfärd för alla.
Vi vill ha flera jobb
och större tillväxt för att kunna utveckla det nordiska välfärdssamhället.
Vi vill ha en rikare natur
och en renare miljö.
Det är en rikedom att på somrarna kunna simma i ett rent Östersjön.
En levande svenskhet garanterar ett tvåspråkigt Finland.
Goda kunskaper i främmande språk
och en bred allmänbildning är en rikedom för hela vårt land.
I SFP vill bära ansvar för att den offentliga ekonomin fås i balans.
Det bör ske under de två följande riksdagsperioderna, med tonvikt på den kommande.
Det är ansvarslöst att låta nästa generation bära hela bördan för den växande statsskulden.
Att vidta strukturella åtgärder och kritiskt granska alla utgifter och inkomster är helt nödvändigt.
Vi behöver satsningar som stärker tillväxten
och höjer sysselsättningsgraden.
Den svarta ekonomin ska stoppas.
II SFP vill garantera en fungerande omsorg och en heltäckande samhällsservice för alla  barnen, familjerna och de äldre.
Serviceproduktionen i kommunerna måste effektiveras.
SFP anser att vi behöver en helhetsreform av statsandelssystemet, en reform som garanterar service till kommuninvånarna och välfungerande kommuner.
III SFP arbetar för en högklassig och allmänbildande finländsk skola, från förskola till högskola, som är grunden för vår konkurrenskraft.
Skolans kulturbärande och identitetsskapande roll är central för en levande tvåspråkighet i landet.
Skolan är också grunden för ett jämlikt, demokratiskt och jämställt samhälle.
En utbildning av hög kvalitet är en förutsättning för välfärd.
Finland behöver ett handlingsprogram för nationalspråken och löftet om ett sådant bör skrivas in i följande regeringsprogram.
IV SFP anser att företagsverksamhet skapar arbete och arbete skapar välfärd.
Särskilt i kategorin mikroföretag samt små- och medelstora företag finns potential när det gäller att skapa nya arbetsplatser.
Dividend från icke-börsnoterade bolag ska fortsättningsvis återspegla företagarens risktagning  ekonomisk framgång ska inte bestraffas.
Kulturen och den kreativa ekonomin har en växande samhällelig betydelse.
V SFP ser Norden som den naturliga utgångspunkten för Finlands internationella samarbete, både inom EU och i övrigt.
Det finns ett stort behov av en tydlig gemensam nordisk agenda.
Samarbetet inom kultur-, miljö-, försvars-, ekonomi- och utbildningsfrågor kan ytterligare stärkas.
De nordiska ekonomierna utgör sammantaget världens tionde största ekonomi vilket ger en unik möjlighet att driva gemensamma intressen globalt.
Finland lever i en utmanande brytningstid.
Vi brottas med en ogynnsam åldersstruktur, ett behov av att omstrukturera och effektivera den offentliga sektorn, en pågående fundamental förändring i näringslivet, en omfördelning av arbetsplatserna i världen, nya ekonomiska centra samt med synen på välfärdssamhället.
Målet med den ekonomiska politiken bör vara ett livskraftigt Finland som gynnar alla.
För att nå detta mål krävs ansvarsfullhet, långsiktighet och nya lösningar.
Framförallt måste statens inkomster säkras på sikt, och därför ska vi skapa nya jobb.
Med en högre sysselsättningsgrad minskar statens utgiftsbörda.
Lyckas vi höja sysselsättningsgraden kan vi också skapa mera välfärd för alla.
Vi vill
att arbete alltid måste löna sig, och därför vill vi undvika skärpningar av förvärvsinkomstbeskattningen
sänka marginalskattegraden inom samtliga inkomstklasser till högst 50 procent
sänka beskattningen av de lägsta inkomstklasserna
sänka samfundsskattesatsen från 26 procent till 24 procent
höja kapitalinkomstskatten från 28 procent till 30 procent
säkerställa att dividendbeskattningen av ickebörsnoterade bolag fortsättningsvis återspeglar företagarens risktagning
främja aktiesparandet
och befria dividendinkomster upp till 1 000 euro från skatt
höja mervärdesskatteklasserna och -procentsatserna med 12 procentenheter under valperioden
och kompensera ekonomiskt utsatta grupper då de konsumtionsrelaterade skatterna höjs
behålla ränteavdraget för bostadslån
utveckla hushållsavdraget
inte beskatta allmännyttig verksamhet
starta ett för staten, kommunerna samt arbetstagar- och arbetsgivarorganisationerna gemensamt program i syfte att öka trivseln på arbetsplatserna och förlänga tiden i arbetslivet.
utveckla arbetet i den offentliga sektorn med motivationshöjande belöningssystem och språktillägg.
effektivera arbetsförmedlingen med riksomfattande portaler där arbetssökande och lediga jobb möts,
och skapa flexibla obyråkratiska lösningar som garanterar att det är lönsamt för arbetslösa att ta emot jobb
säkerställa att det finns tillräckligt med arbetskraft i Finland genom arbetsrelaterad invandring
garantera arbetstagarna individuella möjligheter att förlänga sin yrkesverksamma tid, exempelvis genom att erbjuda deltidspension och slopa den övre gränsen för den lagstadgade pensionsåldern
revidera pensionslagstiftningen och beskattningen av biinkomster så att arbetstagarna motiveras att delta i arbetslivet också efter pensioneringen
fortsätta med verkställandet av likalönsprogrammet
stegvis genomföra den planerade reformen av föräldraledigheten enligt 6+6+6-modellen och dela kostnaderna för modellen mellan alla arbetsgivare
förbättra socialskyddet för yrkesutövare och företagare samt deras familjemedlemmar genom ändringar i arbetslöshetsskyddet och sjukdomsskyddet
låta enskilda näringsidkare i likhet med andra företagare dra av vårdkostnader för egna barn i beskattningen
öka möjligheterna till arbete för delvis arbetsföra
prioritera de offentliga företagsstöden så att de gynnar tillväxtföretag och kommersialisering av innovationer
SFP värnar om en välfärd som bygger på medmänsklighet och solidaritet och samtidigt tillgodoser behovet av trygga individuella lösningar.
Välfärden skapas i samspel mellan den offentliga sektorn, den tredje sektorn, företagsverksamhet och medborgaraktiviteten.
Med en åldrande befolkning och allt färre förvärvsarbetande måste social- och hälsovårdssektorn förnyas.
Medborgaren ska sättas i fokus för servicen och principen om en lucka bör tillämpas och utvecklas så långt som möjligt.
Framtidens vård- och omsorgssystem ska skapas nu.
Det förebyggande arbetet för att hindra att unga blir utslagna är en omistlig del av en trovärdig ungdomspolitik.
Utvecklandet av föräldraledighetssystemet bör fortsätta.
Vi vill
satsa på verksamhet som främjar de äldres fysiska funktionsförmåga och hälsa
arbeta för att var och en ska kunna bo hemma så länge de vill genom att satsa tillräckliga resurser på hemservice och hemsjukvård
använda informationssamhällets tjänster och tekniska hjälpmedel för att hjälpa äldre och funktionshindrade
arbeta för en lag om äldreomsorg som garanterar rätten till vård
och service på svenska och finska
verka för att överföra ersättningen till närståendevårdarna ska utbetalas av FPA
och garantera en grundersättning till närståendevårdarna oberoende av var de bor
samt säkerställa att ersättningen beskattas som förvärvsinkomst och berättigar till pension
utveckla ett särskilt levnadskostnadsindex för pensionärer, som bättre följer kostnadsutvecklingen
skapa nya serviceformer, till exempel en elektronisk samservicelucka för invånarna
garantera grundtryggheten för alla
och slopa ologiska kopplingar mellan olika stödformer, såsom kopplingen mellan barnbidrag och utkomststöd för att olika stödsystem inte ska motverka sitt syfte
trygga finansieringen för förverkligandet av handlingsprogrammet för att minska våld mot kvinnor
trygga finansieringen av ungdomsverkstäder
och utvidga det uppsökande ungdomsarbetet till alla kommuner
Den högklassiga finländska skolan är basen för vår konkurrenskraft.
Grundutbildningen är också basen för ett jämlikt, demokratiskt och jämställt samhälle.
Den allmänbildande skolan är en hjärtesak för SFP.
Skolans kulturbärande och identitetsskapande roll är central för en levande svensk- och tvåspråkighet i vårt land.
En god utbildning på svenska på alla utbildningsstadier bör därför garanteras.
En högklassig utbildning är inte bara en förutsättning för landets välfärd, utan också en internationell konkurrensfördel.
SFP håller fast vid en allmänbildande skola som skapar jämlika förutsättningar för alla och som också tillgodoser barnens olika behov och intressen.
Kulturens samhälleliga betydelse växer hela tiden, också som en del av välfärdspolitiken.
Den gynnsamma utvecklingen inom kultursektorn och inom den kreativa ekonomin måste få en fortsättning.
Vi vill
inkludera ett handlingsprogram för nationalspråken i nästa regeringsprogram
utvidga språkbadsverksamheten i dagvården och skolan
inleda språkundervisningen tidigt eftersom språk och kultur bygger broar och därför bör ges en större plats i skolan
satsa på elevvården i våra skolor genom bättre förebyggande, hälsofrämjande och gränsöverskridande samarbete
utvidga satsningarna på företagsfostran i skolorna
ha resursstarka och livskraftiga gymnasier  regiongymnasier kan vara en lösning
locka högutbildade personer till Finland
fortsätta arbetet med att skapa resursstarka yrkesinstitut
och garantera ett brett utbildningsutbud på svenska
stödja det fria bildningsarbetet och dess arbete för medborgaraktivitet
garantera avgiftsfri utbildning på alla stadier
stärka högskolornas basfinansiering
förbättra studerandehandledningen vid högskolorna
binda studiestödet till levnadskostnadsindex
arbeta för att den svenska skolan förvaltas i svenska strukturer i kommunerna
fortsätta de offentliga satsningarna på kulturen och den kreativa ekonomin
förbättra konstnärernas utkomstmöjligheter
säkra spelmonopolets framtid
och använda avkastningen uteslutande till att stöda medborgarsamhället
trygga beväringsutbildning på svenska
SFP vill i framtiden se en fungerande samhällsstruktur i hela landet och kommuner som kan erbjuda kommuninvånarna fullgod service.
Kommun- och servicestrukturreformen kommer att fortsätta.
Det är viktigt att trygga de kommunala verksamhetsförutsättningarna utgående från en mångfald olika kommuner.
Kommunernas självstyrelse ska respekteras.
SFP vill vara med och skapa så välfungerande strukturer och kommuner som möjligt.
Hellre morot än piska.
Vi vill
trygga basservice och i synnerhet god äldreomsorg för kommuninvånarna, också på glesbygden, genom en helhetsreform av statsandelssystemet för kommunerna
garantera service på både svenska och finska i tvåspråkiga kommuner
och säkerställa att det också i framtiden finns kommuner med svenska som förvaltningsspråk
införa enhetliga och samverkande informations- och kommunikationstekniska lösningar för förvaltning och service
verka för att Helsingforsregionen ska vara en metropol bestående av självständiga kommuner
skapa en särskild upphandlingsnämnd för den svenska social- och hälsovården i huvudstadsregionen
verka för ett regionfullmäktige som kan sköta bland annat trafikfrågor, miljöplanering, planläggning och den gemensamma näringspolitiken för Helsingforsregionens kommuner
arbeta för att en allt större andel av trafiken ska gå på räls i framtiden
arbeta för att skärgårdstrafiken sköts med ändamålsenliga och funktionsdugliga färjor och förbindelsebåtar
stödja utbyggnaden av fibernät i skärgården och på glesbygden
säkra YLE:s public service-uppdrag
och garantera tillräckliga resurser för den svenska verksamheten
verka för att den nationella matstrategi som utarbetats av hela livsmedelssektorn ska genomföras
stärka producenternas roll i livsmedelskedjan
och främja satsningar på närproducerad mat
och ökad konsumentmedvetenhet
stödja den ekologiska odlingens verksamhetsförutsättningar och marknadsföringen av produkterna
noggrant bevaka effekterna av skärpningarna i energibeskattningen för växthussektorn så att sektorns verksamhetsförutsättningar ej försämras
trygga framtiden för pälsnäringen i egenskap av en regionalt viktig näringsgren med stor sysselsättande effekt
trygga yrkesfiskets framtid i Finland.
Fiskodlingarna har stor betydelse för tillgången på inhemsk fisk och de är viktiga företag i skärgården
fortsätta med stödet till reduktionsfisket i syfte att förbättra den ekologiska balansen
samt minska fosfor- och kväveutsläppen i Östersjön
Norden är den naturliga utgångspunkten för Finlands internationella samarbete, både i EU och i övrigt.
Norden bör stärka sin roll som aktiv part i Östersjöregionen då det gäller att öka miljömedvetenheten och satsningarna på energieffektiva lösningar.
Norden kan på så sätt utvecklas till en expertregion för miljövänliga lösningar och bli en betydelsefull internationell aktör inom denna växande sektor.
Den ekonomiska krisen har satt sammanhållningen i Europa på prov.
För att trygga eurons och hela unionens framtid behövs mera integration, inte mindre.
Resultatet är ett mera integrerat Europa.
Det är viktigt att medlemsländernas ekonomi fås i balans och därför behövs EU:s strategi för tillväxt och sysselsättning, Europa 2020.
Vi vill
öka det nordiska samarbetet inom utrikes-, säkerhets- och biståndspolitiken och samordna de nordiska ländernas u-landsbistånd
fördjupa samarbetet i migrationsfrågor och arbeta för att uppehållstillstånd beviljade av nordiska länder ska godkännas i hela Norden
genomföra handlingsplanen för Östersjöns miljö och EU:s regionala Östersjöstrategi
arbeta för ett omfattande, internationellt och juridiskt bindande klimatavtal
göra miljöteknologin till ett nationellt, kunskapsintensivt tillväxtområde
arbeta för att biståndspengarna (med målet 0,7procent av BNP till år 2015) ska gå direkt till de fattiga och behövande
och att inget utvecklingsbistånd ska ges till länder som systematiskt kränker mänskliga rättigheter
prioritera demokrati
och mänskliga rättigheter i finländsk utrikes- och biståndspolitik
och göra upp ett nationellt handlingsprogram för mänskliga rättigheter
att fredsbyggandet fortsättningsvis ska utgöra en del av Finlands internationella engagemang
och att kvinnor involveras i alla faser av fredsbyggandet
arbeta för att ILO-konventionen om ursprungsfolkens, däribland samernas, rättigheter ska ratificeras och godkännas av alla länder inom den arktiska regionen, inklusive Finland
verka för att nästa regering ska fortsätta det arbete med utveckla integreringen av invandrare och flyktingar som den nuvarande regeringen påbörjat
att antalet flyktingar vi tar emot står i relation till vår möjlighet att bära vår del av ansvaret för det globala flyktingproblemet - Finland kan ta emot fler flyktingar
fatta beslut som tryggar ett trovärdigt försvar som bygger på allmän värnplikt
och tätare internationellt samarbete
