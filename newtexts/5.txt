Daarom eisen wij een concurrentie met gelijke middelen.
Het Vlaams Belang pleit er dan ook voor dat de EU pragmatische beschermende maatregelen neemt tegen landen die niet dezelfde hoge sociale en ecologische normen hanteren.
Op die wijze kunnen we vermijden dat levensnoodzakelijke economische takken uit Europa verdwijnen.
Door de voortschrijdende globalisering en liberalisering van de wereldeconomie komen steeds meer Vlaamse bedrijven in vreemde handen.
Dat fenomeen kan leiden tot de sluiting van (internationale) ondernemingen, delokalisering en het wegvloeien van bedrijfswinsten naar het buitenland.
Daarnaast heeft de verder schrijdende globalisering niet zelden dramatische sociale gevolgen.
Daarom pleiten wij voor een verankering van onze Vlaamse bedrijven.
Het is van fundamenteel belang dat Vlaamse managers aanwezig zijn in Vlaamse bedrijven en <U+FB01>lialen van buitenlandse bedrijven.
Zoniet verschuift de beslissingsmacht onvermijdelijk naar het buitenland.
Hetzelfde geldt voor het aandelenbezit: hoe meer aandelen in Vlaanderen blijven, hoe kleiner de kans dat de betrokken ondernemingen uitvlaggen naar het buitenland.
Vlaanderen heeft een actief beleid ten bate van Vlaamse verankering nodig, vooral in strategische sectoren, bijvoorbeeld de energie en telecommunicatie.
Hoe sterker de verankering, hoe groter de onafhankelijkheid van de Vlaamse economie.
Hoewel de landbouw in Vlaanderen ondanks alles een niet onbelangrijke tak van economische activiteit blijft, heeft de Vlaamse regering de landbouwers de afgelopen legislatuur nog slechter dan stiefmoederlijk behandeld.
Slechts het Vlaams Belang kiest onomwonden voor het behoud van het familiale landbouwbedrijf.
Wij verzetten ons dan ook tegen de verborgen politieke agenda die de economisch rendabele landbouw wil afbouwen.
Wij eisen een herziening van de mestverwerkingsplicht
en klagen de waanzinnig hoge mesthef<U+FB01>ngen aan die al onze landbouwbedrijven <U+FB01>nancieel wurgen.
De overheid moet ten volle de verantwoordelijkheid nemen inzake mestverwerking en zélf participeren via investeringsfondsen, maar ook via rechtstreekse participatie.
Tot slot moet het inkomen van de landbouwers stijgen.
Dit kan door hen eerlijke prijzen te betalen voor kwaliteitsproducten.
De liberaal Guy Verhofstadt mag dan al beweren dat België onder zijn regering uitgroeide tot een modelstaat, veel is daarvan in het buitenland niet te merken.
Ons land sleept nog altijd het etiket van politieke schandalen, corruptie, georganiseerde misdaad en kindermoorden met zich mee.
De internationale reputatie van België is barslecht en Vlaanderen ontsnapt daar helaas niet aan.
Vlaamse ondernemers hebben er dus alle belang bij om onder eigen vlag naar buiten te treden, als Vlaming en niet als Belg.
Wij moeten dringend werk maken van de promotie van Vlaanderen, onze producten en diensten, onze stielkennis en onze werklust.
Wij laken dan ook de federale recuperatie van buitenlandse handelsmissies door de oprichting van een federaal ‘Agentschap voor Buitenlandse Handel.'
Dat bekostigt voornamelijk met Vlaams geld de snoepreisjes van Prins Filip.
Werkgelegenheid is een sleutelbegrip in de sociaaleconomische situatie.
Een hoge mate van tewerkstelling draagt bij tot een hogere welvaart en meer welzijn.
Ook in de werkloosheidscijfers haalt België in vergelijking met andere Europese landen lang geen goede resultaten.
Vlaanderen doet het nochtans niet slecht.
Toch is de werkloosheid in België opmerkelijk hoger dan het gemiddelde.
Dat is te wijten aan de slechte prestaties van Wallonië.
Mede door de onwil de wortel van het probleem aan te pakken - de hoge loonlast - mogen de federale bewindsvoerders nog zoveel conferenties wijden aan werkgelegenheid als zij willen: 200.000 jobs scheppen is met de huidige para<U+FB01>scale druk een luchtkasteel.
Volgens Verhofstadt is de werkloosheid een conjunctureel probleem.
Volgens de Hoge Raad voor de Werkgelegenheid is de Belgische arbeidsmarkt echter structureel zwak en een mogelijke economische verbetering lost het probleem niet op.
Op 23 maart 2000 sprak België te Lissabon nog met zijn Europese partners af om tegen 2010 een tewerkstellingsgraad te behalen van 70%.
Na meer dan vier jaar actieve welvaartsstaat raakt ons land niet boven de drempel van 60%.
Terwijl in de EU de werkgelegenheidsgraad stijgt, neemt deze bij ons opnieuw sterk af.
Hoewel Verhofstadt zich sterk maakte de activiteitsgraad voor ouderen op te trekken en vervroegde pensionering te ontmoedigen, blijkt dat het aantal bruggepensioneerden in 2003 voor het eerst sinds 1990 terug toeneemt.
Vlaanderen kan nog altijd geen eigen tewerkstellingsbeleid voeren, omdat wij niet over de noodzakelijke bevoegdheden beschikken en omdat we voor de <U+FB01>nanciering van zo een beleid nog altijd zijn aangewezen op het Belgische niveau.
Bovendien boycot Wallonië elke poging om een Vlaams tewerkstellingsbeleid op gang te trekken.
Het Vlaams Belang eist dan ook het overhevelen naar Vlaanderen van de bevoegdheden met betrekking tot tewerkstelling
en blijft bij zijn eis tot <U+FB01>scale autonomie.
Het Vlaams Belang meent dat de overheid een pak maatregelen kan treffen om de werkgelegenheid aan te zwengelen.
In dit hoofdstuk waren de meeste al aan de orde.
We zetten ze nog eens op een rij.
Geen versnipperde bevoegdheden: volledige Vlaamse economische, <U+FB01>scale en sociale autonomie.
Afschaf<U+FB01>ng van de interregionale geldstromen naar Wallonië.
Vlaamse CAO’s.
Snellere afbouw van de staatsschuld.
Drastische, lineaire verlaging van de para<U+FB01>scale druk.
Lagere tarieven vennootschapsbelasting.
Afschaf<U+FB01>ng van de aanvullende crisisbijdrage.
Verlaging van het BTW-tarief van 21%.
Uitbreiding van verlaagd BTW-tarief van 6% naar arbeidsintensieve sectoren.
Behoud van contractvrijheid: geen positieve discriminatie van vreemdelingen op de arbeidsmarkt.
Méér en betere middelen voor (her)scholingsprogramma’s voor bepaalde groepen in de samenleving.
Toename aanwervingen door het deblokkeren van grote economische dossiers: IJzeren Rijn, Liefkenshoektunnel, enzovoorts.
Bijzondere aandacht voor bepaalde sectoren: de diamantsector en de havenarbeiders (wet-Major).
Dat een gezond economisch beleid mank loopt in ons land blijkt ook nog eens uit het labyrint van Belgische banenplannen.
Deze banenplannen zijn volslagen inef<U+FB01> ciënt, peperduur en steevast op Waalse leest geschoeid.
Vlaanderen heeft dus dringend nood aan andere maatregelen.
Het federale beleid schuift onder druk van de PS eveneens de controle van de werklozen - waarover nochtans een akkoord was naar aanleiding van de ‘superministerraad’ van Gembloers op 16 en 17 januari 2004 - opnieuw op de lange baan.
Tot nu toe weigeren de Brusselse en Waalse diensten voor arbeidsbemiddeling elke medewerking met de RVA.
De Vlaamse VDAB daarentegen heeft geen medelijden met werkonwillige werklozen.
Internationaal onderzoek toont aan dat zowat de helft van de economische groei, export en tewerkstelling het gevolg is van technologische vooruitgang.
Daarom moet Vlaanderen, dat instaat voor 80% van de Belgische uitvoer, blijvend investeren in wetenschappelijk onderzoek en technologische ontwikkeling.
Het belang van een goede verstandhouding en samenwerking tussen het onderwijs en het bedrijfsleven mag niemand overschatten.
In België spelen de meeste loononderhandelingen - de fameuze CAO’s of collectieve arbeidsovereenkomsten -zich nog altijd centraal af.
Dat is niet logisch, want de productiviteit in Vlaanderen ligt stukken hoger dan in Wallonië.
De talenkennis in het zuiden is meestal gebrekkig.
De lonen zijn er relatief hoog en in de werkloosheid scoort Wallonië aanzienlijk slechter.
Het ligt dus voor de hand dat Vlaanderen bij nationale onderhandelingen tussen werkgevers en werknemers de tol betaalt.
Daarom pleit het Vlaams Belang voor het afsluiten van sectorale akkoorden op Vlaams niveau.
Zo kunnen wij in Vlaanderen een eigen loonpolitiek voeren en onze concurrentiepositie verbeteren op de internationale markt.
En dat is dringend nodig nu het jaar 2004 afstevent op een record aantal faillissementen, méér nog dan in het tot nu toe rampzaligste jaar 1997.
In maart 2004 gingen er maar liefst 18% méér bedrijven over kop dan in maart 2003.
Het cijfer overtrof daarmee zelfs het aantal faillissementen van maart 1997!
Indien deze trend zich doorzet, wordt 2004 een absoluut recordjaar wat het aantal falingen betreft.
Een loon- én bedrijfsvriendelijk beleid is dus dringend nodig.
Dat kan, indien werknemers en werkgevers eindelijk Vlaamse CAO’s kunnen afsluiten.
Niemand betwist de historische rol van de vakbonden in de ontvoogding van de werknemers.
Wij stellen echter vast dat politiek gekleurde vakbonden vaak een nefaste invloed hebben op de relatie tussen werkgevers en werknemers.
In plaats van de belangen van hun leden te verdedigen, verlagen ze zich soms tot platte partijpolitiek, het verwerven van allerlei pro<U+FB01>jten en het dienen van de partij waarmee ze zijn verbonden.
De verwijdering van vakbondsvrouw Mia De Vits van het socialistische ABVV onder Waalse druk spreekt boekdelen over welke belangen écht aan de orde zijn…
Het Vlaams Belang wil misbruiken aanpakken door vakbonden rechtspersoonlijkheid te geven en te verplichten een open boekhouding te voeren.
De monopolies van de politieke vakbonden zijn voorbijgestreefd om de belangen van de werknemers doelmatig en ef<U+FB01>ciënt te verdedigen.
Onze partij wil de rol van vakbonden als uitbetalingsorganisme van werkloosheidsuitkeringen afschaffen.
Het is in elk geval absoluut onaanvaardbaar dat de traditionele vakbonden leden of verkiezingskandidaten van Vlaams-nationalistische strekking zomaar uitsluiten.
Het Vlaams Belang neemt het vanzelfsprekend steeds op voor de belangen van sympathisanten van onze partij voor wie de vakbond niet meer wil opkomen.
Op economisch vlak pleit het Vlaams Belang voor: een daling van de globale belastingdruk;
stopzetting van de immense geldstromen naar Wallonië en splitsing van de sociale zekerheid;
splitsing van de Belgische overheidsschuld;
een Vlaams <U+FB01>scaal beleid met een forse verlaging van de loonlasten;
een regionalisering van de vennootschapsbelasting,
verdere verlaging van de tarieven
en afschaf<U+FB01>ng van de aanvullende crisisbijdrage;
een verdere, maximale administratieve vereenvoudiging;
een totaalpakket maatregelen om de werkgelegenheid aan te zwengelen;
politiek onafhankelijke Vlaamse vakbonden;
Vlaamse CAO’s;
vrijwaring van het familiale landbouwbedrijf;
een politiek van Vlaamse verankering;
internationale afspraken inzake de macht van multinationale ondernemingen;
vrijstellen van ploegenpremie in hoofde van werkgever en -nemer van <U+FB01>scale en sociale lasten.
Uiteindelijk is Vlaamse onafhankelijkheid de beste garantie om een goed economisch beleid te kunnen voeren en onze welvaart veilig te stellen.
Het Vlaams Belang is een uitgesproken sociale partij en vandaag zijn wij niet voor niets de grootste arbeiderspartij in Vlaanderen.
Dit past volledig in de traditie van de Vlaamse Beweging, die steeds een sociale beweging is geweest.
Bejaardenbeleid, gezinsbeleid, gezondheidszorg en tewerkstelling zijn Vlaamse bevoegdheden, maar ze zijn beperkt.
Voor pensioenen, kinderbijslagen, ziekteverzekering en <U+FB01>scale politiek zijn wij nog altijd aangewezen op België.
Probeer zo maar eens een samenhangend sociaal beleid te voeren…
Vlaanderen kan nog altijd geen eigen beleid voeren dat is afgestemd op de Vlaamse noden.
België is de eeuwige struikelsteen.
Daarom wil het Vlaams Belang dat alle sociale bevoegdheden zo snel mogelijk volledig toekomen aan Vlaanderen.
Het is de beste garantie voor de toekomstige betaalbaarheid van de sociale zekerheid.
Het Vlaams Belang bepleit tegelijkertijd dat alle Vlamingen hun verantwoordelijkheid opnemen: de sociale zekerheid is een zegen, maar de <U+FB01>nanciering ervan kost handenvol geld.
Spilzucht en misbruiken zijn in onze visie uit den boze.
Dat betekent dat het Vlaams Belang als een goede huisvader wil omgaan met de belastinggelden
en de ‘gratispolitiek’ van Steve Stevaert (sp.a-spirit) veroordeelt.
Hij pleegt roofbouw op het stelsel van de sociale zekerheid, dat door de vergrijzing steeds meer onder druk dreigt te komen staan.
De sociale zekerheid is een belangrijk element in elke moderne samenleving.
Die sociale zekerheid heeft ook een sleutelrol gespeeld in de naoorlogse welvaart in Vlaanderen.
Het systeem moet gericht zijn op solidariteit tussen generaties, tussen rijk en arm, tussen alleenstaanden en gezinnen, tussen kleine en grote gezinnen, tussen gezonden en zieken en tussen actieven en inactieven.
Het moet ervoor zorgen dat elke Vlaming in zekere mate kan meegenieten van onze welvaart en in elk geval een menswaardig bestaan kan leiden.
Onze nationalistische visie is dus zeker niet ingegeven door egoïsme, maar gericht op samenhorigheid en solidariteit.
Hoewel een goed uitgebouwd systeem van sociale zekerheid onmisbaar is, mogen wij toch niet blind zijn voor de vele misbruiken.
Onze huidige sociale zekerheid is vastgeroest en gevangen in haar eigen logge structuren: de staat, de vakbonden, de grote ondernemingen, de ziekenfondsen.
Stuk voor stuk machtsbolwerken die geen verantwoording moeten a<U+FB02>eggen voor hun acties of uitgaven.
Zij hebben de enorme schuldenberg waar we nu tegen aankijken mee opgebouwd en die vormt stilaan een bedreiging voor de toekomst van het systeem.
Het Vlaams Belang stelt drastische belastinghervormingen voor met onder andere een pleidooi om de sociale zekerheid in toenemende mate te <U+FB01>nancieren vanuit de algemene overheidsmiddelen.
Wij menen dat de overheid in de eerste plaats de ziekteverzekering en de kinderbijslagen niet langer dient te <U+FB01>nancieren uit belasting op arbeid, maar vanuit de personenbelasting.
Een dusdanig stelsel is rechtvaardiger dan het huidige, dat de sociale zekerheid <U+FB01>nanciert op basis van een tomeloze para<U+FB01>scale druk.
Een toenemende <U+FB01>nanciering van de sociale zekerheid vanuit de algemene middelen in plaats van de RSZ is een eerste stap naar de regionalisering van de <U+FB01>scaliteit en de sociale zekerheid en is een instrument om de geldstroom van Vlaanderen naar Wallonië te stoppen.
Vanuit Belgische hoek probeert men de immense geldstroom van Vlaanderen naar Wallonië in alle toonaarden te ontkennen of te minimaliseren.
De sociale zekerheid alleen al versast elk jaar bijna 3 miljard euro van Vlaanderen naar Wallonië.
15 De zogenaamde solidariteit met Wallonië is eigenlijk een georganiseerde diefstal van Vlaamse middelen.
Niemand kan ontkennen dat er grote verschillen zijn in de uitgavenpatronen in de sociale zekerheid.
De controle op ziekte en invaliditeit is in Wallonië veel lakser.
De VDAB helpt mensen sneller aan het werk dan zijn Waalse collega van de FOREM.
Vlaanderen schorst langdurig werklozen opvallend sneller.
Wallonië heeft relatief meer artsen, een hoger gebruik van medicijnen en doorgaans langere opnames in het ziekenhuis.
Deze verschillen zijn vaak onverantwoord.
Het Vlaams Belang wil een onmiddellijke splitsing van de sociale zekerheid.
Niet alleen om de miljardenstroom naar Wallonië een halt toe te roepen, maar ook om een eigen sociaal beleid te kunnen voeren.
In dat kader juichen wij bijvoorbeeld initiatieven zoals de Vlaamse zorgverzekering toe.
Die zorgverzekering kan de niet-medische kosten van hulpbehoevende mensen verlichten.
Ons land is zowat de enige lidstaat in de EU waar de wet nog steeds een onderscheid maakt tussen arbeiders en bedienden.
Dit gebeurt vooral op arbeidsrechtelijk vlak.
Bovendien is het sociale statuut van zelfstandigen gebrekkig in vergelijking met dat van werknemers.
Zo zijn er verschillen in proeftijd, gewaarborgd loon bij arbeidsongeschiktheid, opzegtermijnen en tijdelijke werkloosheid.
Het onderscheid tussen arbeiders en bedienden is niet alleen discriminerend, maar tevens achterhaald.
Het is een overblijfsel uit het begin van het industriële tijdperk, waar men strikt het onderscheid maakte tussen hoofd-en handarbeid.
In de huidige kennis- en informatiemaatschappij is dit onderscheid nog nauwelijks te maken.
Alle taken vergen steeds meer doorgedreven inzicht en creativiteit.
Om die reden vindt het Vlaams Belang het hoog tijd dat er eindelijk een eenheidsstatuut voor alle werknemers komt, dat het resultaat is van een evenwicht tussen de belangen van de werkgevers - geen stijging van de loonkost - enerzijds en die van de werknemers - behoud van verworven rechten - anderzijds.
Het sociale statuut van onze zelfstandigen is nog altijd ondermaats in vergelijking met het statuut van werknemers.
Het Vlaams Belang houdt al erg lang een pleidooi voor de verbetering van het statuut van de zelfstandigen.
Dat betekent concreet dat onder andere hun pensioenregeling, de ziekte-uitkeringen en de kinderbijslagregeling kwalitatief en kwantitatief gelijk moeten worden aan het sociale statuut van werknemers.
De verbetering van het sociale statuut van de zelfstandigen hoeft volgens het Vlaams Belang geenszins te betekenen dat ze meer bijdragen moeten betalen.
Als de overheid voor de sociale zekerheid van de zelfstandigen evenveel bijpast als voor andere categorieën, dan hoeft een bijdrageverhoging zeker niet.
Hulpverlening is tot op de dag van vandaag gepolitiseerd.
Bovendien is ze verdeeld over twee besturen die naast elkaar werken: de gemeente en het OCMW.
Dat is niet altijd ef<U+FB01>ciënt.
Een sociaal loket per stad, gemeente of wijk moet een aantal verzekeringen beter toegankelijk maken voor ieder die er recht op heeft.
Het sociaal loket ondersteunt het pro-actieve gezondheidsbeleid van de overheid.
Als aanspreek- en informatiepunt maakt het de lokale bevolking spontaan attent op hun (<U+FB01>nanciële) rechten inzake gezondheidszorg.
Laagdrempelige toegang is een belangrijk succescriterium voor een hoogstaande, kwalitatieve gezondheidszorg voor alle inwoners van Vlaanderen.
Daar moet de burger terecht kunnen voor de behandeling van alle sociale dossiers en voor de uitbetaling van werkloosheidsvergoedingen, pensioenen en andere uitkeringen.
Wij wensen een afslanking van de taken van de huidige ziekenfondsen.
In onze visie hebben ziekenfondsen wel degelijk een belangrijke reden van bestaan, namelijk als belangenverenigingen van en voorlichtingsinstanties voor de patiënt.
Als dusdanig kunnen zij een adviserende rol spelen in de besluitvorming, zonder daar evenwel op te wegen.
Ziekenfondsen kunnen echter voor het Vlaams Belang geen rol meer spelen als uitbetalingorgaan.
Deze rol is in onze visie voorbehouden aan het toekomstige Vlaams ministerie van Gezondheidszorg.
Dit doet daarvoor een beroep op het sociaal loket, dat in elke gemeente en/of wijk gevestigd is als gedecentraliseerd uitbetalings- en administratief aanspreekpunt voor alle sociale zaken, ook voor sociale woningen.
Zo gebeurt de geldstroom rechtstreeks, ef<U+FB01>ciënt én dicht bij de mensen.
Wél kunnen de ziekenfondsen voor ons op het <U+FB01>nanciële vlak gerust nog actief blijven in dié aspecten van de gezondheidszorg die betrekking hebben op de vrije, aanvullende verzekering.
Hoe dan ook moet er meer duidelijkheid, transparantie en controle komen op de boekhouding van de ziekenfondsen.
Net als iedere belastingplichtige dienen zij verantwoording af te leggen over hun <U+FB01>nancieel beheer.
De adviserende geneesheren vinden volgens ons maar beter onderdak bij een afzonderlijk instituut, dat zich bezighoudt met arbeidsongeschiktheid.
De OCMW’s beheren, tot slot, heel wat ziekenhuizen en rust- en verzorgingstehuizen.
Deze taken wenst het Vlaams Belang over te hevelen naar de Vlaamse Gemeenschap.
De medische overconsumptie in ons land - en dan vooral in Wallonië - doet de kosten van de gezondheidszorg de pan uitswingen.
Naast de splitsing van de sociale zekerheid moeten er dringend maatregelen komen die leiden tot een meer verantwoorde medische consumptie.
Het Vlaams Belang is gewonnen voor de maximumfactuur, gekoppeld aan het inkomen.
De huidige maximumfactuur dekt echter niet alle geneesmiddelen.
Het geld om de maximumfactuur mogelijk te maken is op termijn ook niet verzekerd.
Het Vlaams Belang vindt daarom dat niet alleen de sociale situatie, maar ook andere factoren moeten meespelen in terugbetaling van medische kosten.
Zo willen we de patiënt <U+FB01>nancieel belonen die eerst naar de huisarts stapt en dan pas naar de specialist.
De overheid moet terugbetaling ook meer afhankelijk maken van het soort ziekte en de gebruikte medicijnen.
Een dusdanig pakket maatregelen maakt gezondheidszorg goedkoper en is beter dan alles toe te spitsen op het onderscheid tussen ‘rijken’ en ‘armen.
Een trapsgewijze gezondheidszorg kan kwaliteit waarborgen, maar kan bovendien de huidige verspilling in de sector tegengaan.
Het Vlaams Belang wil, zoals gezegd, patiënten <U+FB01>nancieel belonen, indien zij pas de tweedelijnszorg - ziekenhuizen en extramuraal werkende specialisten - aanspreken, nadat zij zijn doorverwezen door de eerstelijnszorg.
De superspecialistische geneeskunde van de universitaire ziekenhuizen maakt in de visie van het Vlaams Belang de derdelijnszorg uit.
De belangrijkste bevoegdheden inzake het gezondheidsbeleid zijn nog altijd in handen van de federale (Belgische) overheid.
Vlaanderen kan enkel de preventie organiseren.
Die toestand is niet logisch en staat een ef<U+FB01> ciënt gezondheidsbeleid in de weg.
Het Vlaams Belang eist dan ook de onmiddellijke overheveling van de gehele gezondheidszorg naar de gemeenschappen.
Preventie is in de moderne geneeskunde steeds belangrijker geworden.
Voorkomen is nog altijd beter en meestal ook minder duur dan genezen.
Het Vlaams Belang is voorstander van grootschalige informatie- en preventieprogramma’s.
Samen met vaccinaties kunnen zij onze levensverwachting en -kwaliteit aanzienlijk verhogen.
De Vlaamse gezondheidszorg moet verschillende chronische aandoeningen die zich steeds meer in onze jachtige maatschappij aandienen, bijvoorbeeld het chronisch vermoeidheidssyndroom (CVS), in kaart brengen om een afdoende preventie te organiseren.
Het Vlaams Belang dringt sedert jaren aan op de uitbreiding van het vaccinatiepakket tot een zo breed mogelijk verantwoord gamma.
Niet alleen zou hiermee veel menselijk leed worden bespaard, vaccineren kost bovendien slechts een fractie van de behandeling van iemand die door ziekte wordt getroffen.
Idealiter zou de gehele bevolking systematisch en gratis moeten worden ingeënt tegen alle gevaarlijke infecties.
Er moet een centrale vaccinatiedatabank worden opgericht die door alle betrokken zorgverstrekkers kan worden geraadpleegd.
De vaccinatiestatus kan ook op de SIS-kaart worden opgeslagen.
Door betere behandelingsmethoden blijven Aids-patiënten langer in leven.
Hierdoor krijgt de bevolking de indruk dat de ziekte is bedwongen of het infectiegevaar is verminderd.
De inspanningen van de Vlaamse regering schijnen zich tegenwoordig te beperken tot solidariteitscampagnes met seropositieven.
Voor preventie en informatie is er weinig interesse en weinig geld.
Een blijvende waakzaamheid tegenover deze dodelijke ziekte blijft nochtans geboden.
Na een stagnering van het aantal nieuwe HIV-besmettingen de laatste jaren, neemt het aantal thans immers opnieuw toe.
Regelmatig terugkerende grootscheepse campagnes blijven nodig,
als ze gepaard gaan met een herstel van goed fatsoen, normen en waarden.
Het doorgeven van normen en waarden zou aan bod moeten komen in elke evenwichtige opvoeding.
Ze behoren tot de beste preventiemaatregelen tegen Aids.
Daarnaast pleit onze partij voor een verplichte test voor al wie het land binnenkomt of terugkeert uit endemisch HIV-besmette gebieden.
HIV-besmetting moet ook dringend worden opgenomen op de lijst van de aangifteplichtige ziekten.
Uiteraard dient ook ieder individu zijn verantwoordelijkheid te nemen om de verspreiding van levensbedreigende ongeneeslijke ziekten te voorkomen.
Zoals alle Westerse landen ontsnapt ook Vlaanderen niet aan het fenomeen van de steeds toenemende zwaarlijvigheid.
Nochtans is zwaarlijvigheid een grote risicofactor voor bijvoorbeeld cardiovasculaire aandoeningen, diabetes en rug- en gewrichtsproblemen.
Vooral kinderen en jongvolwassenen hebben meer en meer te kampen met overgewicht.
Aan de basis hiervan ligt de combinatie van een te vette en te zoete voeding en een gebrek aan lichaamsbeweging.
Toch schijnen hierover nogal wat misverstanden te bestaan bij de bevolking.
Daarom is het belangrijk dat over dit onderwerp correcte informatie wordt verspreid door de overheid.
Het Vlaams Belang vraagt dat er een correcte campagne rond overgewicht en zwaarlijvigheid zou worden gevoerd, met als uitgangspunten een gezonde voedingswijze en meer lichaamsbeweging.
Op voedingswaren en dranken met een hoge calorische waarde moet een verwittigingslabel worden aangebracht en frisdrankautomaten in de scholen moeten worden vervangen door drinkwaterfonteintjes.
Jaarlijks komen in Vlaanderen naar schatting 200 mensen om ten gevolge van CO-vergiftiging.
Het betreft hier meestal mensen die in oudere woningen wonen en die bevangen worden door CO-uitwasemingen van kachels of van waterverwarmingstoestellen in slecht verluchte badkamers.
Voor het Vlaams Belang is de enige manier om het aantal slachtoffers van deze ‘stille doder’ op korte termijn terug te dringen, de systematische controle van de risicowoningen door zogenaamde ‘schoorsteenmeesters.
’ Aangezien het vrijwel uitsluitend over minderbegoeden gaat, dienen de kosten hiervan te worden gedragen door de overheid.
In het kader van de gezondheidszorg houdt het Vlaams Belang een vurig pleidooi voor de herwaardering van de verpleegkundigen in de thuiszorg, de sector voor mensen met een handicap, de rust- en verzorgingstehuizen en de gewone ziekenhuizen.
Zij moeten meestal werken in moeilijke omstandigheden en onder een te hoge werkdruk.
De voortdurende besparingen in de sector hebben ervoor gezorgd dat er een nijpend personeelsgebrek is
en dat men nog moeilijk de ideale verzorging kan geven aan de patiënten.
Verpleegkundigen moeten weer het gevoel krijgen dat de samenleving hun beroep echt maatschappelijk waardeert, ook door betere lonen.
De grens van 90 dB is een risicogrens en bij een overschrijding wordt een aantasting van het gehoor reëel.
Daarom achtte de wetgever het nodig om 90 dB als wettelijke grens te hanteren.
Ondanks deze wettelijke bepaling wordt deze gevarengrens bij tal van evenementen niet gerespecteerd.
Dit houdt een ernstig risico in op lawaaidoofheid en blijvende ernstige gehoorstoornis.
Het Vlaams Belang eist een preventiecampagne die wijst op de gevaren van langdurige geluidsoverlast, het nastreven van een betere verhouding tussen de beschikbare ruimte en het geluidsniveau, het besteden van aandacht aan dit probleem door audiometrische onderzoeken en op termijn het verlagen van de norm tot 80 dB.
Als gevolg van de vergrijzing van de bevolking dreigt ons huidige pensioensysteem op de duur onbetaalbaar te worden.
Steeds minder actieven moeten meer gepensioneerden onderhouden.
Om de totale ineenstorting van de sociale zekerheid af te wenden, pleiten wij voor de splitsing van de sociale zekerheid,
voor een gezonde gezinspolitiek,
voor een solidariteitstoets
en voor het opzetten van Vlaamse pensioenfondsen.
Deze pensioenfondsen bieden niet alleen zekerheid voor de toekomst, maar kunnen ook de motor worden van economische activiteit en investeringen.
Wij zijn stevige pleitbezorgers van de uitbouw van de tweede en de derde pensioenpijler.
Het Vlaams Belang wil bovendien onderzoeken of het Unizo-voorstel om een pensioenbonus toe te kennen voor ieder dienstjaar boven de 60 jaar een deel van de oplossing zou kunnen aanreiken voor de problematiek van de vervroegde uittreding.
Het Vlaams Belang is niet gewonnen voor de privatisering van de pensioenen.
De bestaande discriminaties, zoals die tussen zelfstandigen en werknemers, moeten volgens ons wel dringend verdwijnen.
De pensioenen uitgekeerd voor zelfstandigen zijn vandaag immers vaak mensonwaardig.
Wij willen een rechtvaardig pensioen voor iedereen
en de afschaf<U+FB01>ng van de <U+FB01>scale bestraf<U+FB01>ng van het pensioensparen.
Het aftoppen van bijzonder hoge pensioenen moet een meer evenwichtige verdeling van de pensioenen tot stand brengen.
Een afbouw van het pensioenstelsel is wat ons betreft niet aan de orde.
Wij houden de vinger aan de pols om besparingsrondes die de pensioenen zouden kunnen treffen van antwoord te dienen.
Door de oprichting van een pluralistisch samengestelde Ouderenraad voor de Vlaamse Gemeenschap wil het Vlaams Belang een inclusief ouderenbeleid op Vlaams niveau ontwikkelen en stimuleren.
De leeftijdsgebonden regelgeving is aan evaluatie toe en andere criteria kunnen de leeftijdsgrenzen vervangen, waar nodig.
De Vlaamse regering moet hiervoor de nodige <U+FB01>nanciële middelen vrijmaken.
Wij willen bovendien dat de Vlaamse regering een stappenplan uitwerkt om alle knelpunten in verband met leeftijdsgrenzen in de Vlaamse regelgeving weg te werken.
De minimumpensioenen moeten gelijke tred houden met wat nodig is om van een comfortabele oudere dag te genieten.
Wij menen dat arbeidsparticipatie geen exclusief recht is van bepaalde leeftijdscategorieën.
Oudere werknemers hebben het recht hun economische nut zo lang mogelijk te bewijzen en moeten, als ze dat wensen, de kans krijgen om hun jarenlange professionele ervaring en kennis door te geven aan een volgende generatie.
Het Vlaams Belang spreekt zich dan ook uit tégen cumulbeperkingen voor gepensioneerden die nog een bezoldigde activiteit uitvoeren.
Als gezinspartij zijn wij een grote voorstander van de verdere uitbouw van mantelzorg en thuiszorg.
Vanuit deze optiek pleiten wij ervoor de mantelzorgers en thuiszorgers een rechtvaardig <U+FB01>nancieel en sociaalrechtelijk statuut te geven via, onder andere het zorgverlof en het palliatief verlof.
16 Het Vlaams Belang wil een beleid dat de maatschappelijke positie van oudere personen gunstig beïnvloedt en de sociale integratie van de senioren verbetert en stimuleert,
met bijzondere aandacht voor de alleenstaanden.
Inzake verkeersveiligheid moet voldoende aandacht uitgaan naar de speci<U+FB01>eke noden van oudere mensen.
Het Vlaams Belang eist voldoende verlichte voet- en <U+FB01>etspaden, een vlotte bereikbaarheid en voldoende aanbod van openbaar vervoer.
Onze partij wil voldoende overheidssteun en overheidsinitiatieven voor woningen aangepast aan de speci<U+FB01>eke noden van ouderen.
De overheid moet extra inspanningen doen om ouderenmishandeling vroegtijdig op te sporen en op een passende en professionele wijze te bestrijden.
Zoals ouders de morele plicht hebben voor hun kinderen te zorgen als zij klein en hulpbehoevend zijn, zo hebben kinderen de morele plicht voor hun oude en hulpbehoevende ouders te zorgen.
Maar die morele plicht tot familiale solidariteit is nog wel wat anders dan een door de staat opgelegde onderhoudsplicht.
Het kan toch niet de bedoeling zijn dat mensen <U+FB01>nanciële moeilijkheden krijgen omdat ze de rusthuisfactuur voor hun ouders moeten betalen.
Daarom pleit het Vlaams Belang voor de afschaf<U+FB01>ng van deze verplichting.
Het is de taak van de overheid ervoor te zorgen dat ouderen, die heel hun leven RSZ-bijdragen en belastingen betaalden, hun eventuele rusthuisrekening kunnen betalen, zonder dat de kinderen hiervoor worden aangesproken.
Wij zijn het eigendomsrecht erg genegen.
Vandaar dat het Vlaams Belang enerzijds van mening is dat de Vlamingen zoveel mogelijk in de gelegenheid moeten worden gesteld hun woning in eigendom te verwerven.
Een stelsel van zo laag mogelijke successierechten en verlaagde rentevoeten voor grote gezinnen en minder bemiddelden kan hiertoe bijdragen.
Op een moment dat bouwgrond schaars is en de prijzen op de woningmarkt stijgen door een strengere ruimtelijke ordeningspolitiek en de instroom van buitenlandse kapitaalkrachtigen, moet een eigendomspolitiek de Vlamingen beschermen en in staat stellen aan redelijke prijzen onroerende eigendom te verwerven.
Anderzijds moet de overheid rekening houden met het feit dat verschillende Vlamingen om uiteenlopende redenen geen eigendom wensen te verwerven en de huursector zullen blijven aanspreken.
In een samenleving die op evenwichtige wijze de belangen van zowel huurder als verhuurder wil beschermen, moeten basisregels de huurder beschermen tegen mogelijke willekeur qua prijszetting en duurtijd van de huurovereenkomst en tegelijk minimumkwaliteitsnormen van de aangeboden woongelegenheid vastleggen.
Het spreekt voor zich dat deze reglementen ook de eigenaar beschermen tegen wanbetaling en verwaarlozing van het verhuurde goed.
Een sterke Vlaamse economie moet alle inwoners in staat stellen over een vaste verblijfplaats te beschikken en zich behoorlijk te huisvesten.
Hierbij moet de overheid zo nodig behulpzaam zijn, door het beschikbaar stellen van sociale woningen.
Ondanks een aantal inspanningen heeft de vorige regering onder leiding van Patrick Dewael en Bart Somers de belofte van 15.000 nieuwe sociale woningen niet kunnen waarmaken.
De wachtlijsten van kandidaten zijn nog steeds verschrikkelijk lang.
Het Vlaams Belang is voorstander van privaat-publieke samenwerking (PPS) in de sociale woningbouw.
Het Vlaams Belang pleit voor een volledige depolitisering van de sociale huisvestingssector.
De sociale huursector moet helemaal in handen van het Vlaams Gewest komen.
Eén gewestelijke huisvestingsmaatschappij,
met aan het hoofd een gedepolitiseerd bestuur
en onder rechtstreekse controle van het Vlaams Parlement,
moet in het sociale huurstelsel van geheel Vlaanderen voorzien.
Deze Huisvestingsmaatschappij voert een evenwichtige spreidingspolitiek over gans Vlaanderen,
waakt erover dat de sociale woningbouw niet ontaardt in grijze Nederlandse of grauwe Sovjetarchitectuur
en hanteert een betaalbare huurpolitiek op basis van overheidssubsidies.
In het bestuur van de maatschappij worden rechtstreeks huurdervertegenwoordigers verkozen.
De huurders kunnen zich gemeentelijk of per woongelegenheid organiseren om de Huisvestingsmaatschappij te adviseren.
De gemeente moet bouwrijpe gronden ter beschikking stellen om de huurprijzen te drukken.
Het Vlaams Belang opteert voor eerder kleinschalige woningbouwprojecten, waarbij gestreefd wordt naar een optimale sociale mix en waar bewoners met diverse <U+FB01> nanciële draagkracht kunnen samenleven.
De prijzen moeten dus binnen een ruime marge liggen, ten bate van de sociale mix van de bewoners.
Sociale of etnische gettovorming is in elk geval te vermijden.
Het toewijzingsbeleid zal daarom rekening moeten houden met de etnische afkomst van de huurders.
In geen geval mag het aantal vreemde huurders per sociale woongelegenheid het gemeentelijke percentage overstijgen, met een absoluut plafond van vijf procent.
Het toewijzingsbeleid van de Vlaamse Huisvestingsmaatschappij moet de meest behoeftige Vlamingen van een betaalbare woning voorzien van alle basiscomfort.
Het Vlaams Belang wijst het huidige beleid, waar politieke vluchtelingen en fortuinzoekers voorrang krijgen, volledig af.
De overheid mag bewoners van meerkamerappartementen niet langer uitdrijven, wanneer de kinderen uithuizig worden.
Zij hoeven dan ook niet meer tot de aankoop van hun woning over te gaan, als hun inkomen een bepaalde coëf<U+FB01>ciënt overschrijdt.
Het Vlaams Belang stelt tot slot vast dat het huidige beleid inzake leegstand en verkrotting heeft gefaald.
Bewijs van de mislukking zijn de vele gerechtelijke procedures.
Het Vlaams Belang pleit er daarom voor dat de gemeenten opnieuw leegstand en verkrotting zouden aanpakken.
Voor een welvarend land telt Vlaanderen nog steeds teveel armen.
De kloof tussen arm en rijk groeit nog steeds.
In 2003, om maar een jaar te noemen, is het aantal mensen dat van een lee<U+FB02>oon moet rondkomen met pakweg 15% toegenomen.
En dat onder een socialistisch bewind!
In ons land leven nu naar schatting 400.000 mensen onder de armoedegrens van 11.000 euro per jaar.
Zij moeten rondkomen met minder dan 60% van het gemiddelde inkomen.
In Vlaanderen gaat het om 13% van de bevolking.
Dan is er nog een groep van 20% ‘bestaansonzekeren.’
Even verontrustend is de toename van de schuldenlast.
Na een onafgebroken daling in de tweede helft van de jaren negentig neemt het aantal openstaande schulden opnieuw toe, vooral bij jongeren beneden de 25 jaar en bij bejaarden.
Om armoede te bestrijden, is een meervoudige benadering vereist, want armoede heeft vele facetten.
Er moeten hierbij inspanningen gebeuren op het vlak van herverdeling, toegankelijke zorg en justitie, werkgelegenheid, huisvesting, onderwijs, vorming, schuldbemiddeling en kansen tot sociale participatie.
Doorslaggevend blijft een toereikend inkomen en een sterke sociale zekerheid met menswaardige uitkeringen.
Bijzondere aandacht verdient het lot van kleine zelfstandigen die vaak failliet gaan na jarenlang zwoegen en zware investeringen, door tegenslagen of onverwachte omstandigheden waarop zij geen vat hebben.
Is het rechtvaardig deze mensen de rest van hun leven met de stempel van het bankroet op te zadelen en te veroordelen tot de bedelstaf?
Het Vlaams Belang vindt alvast van niet.
Een degelijk sociaal-economisch beleid zou er ernstig toe bijdragen dat geen enkele Vlaming nog armoede hoeft te lijden.
Een dergelijk beleid is echter enkel mogelijk als alle bevoegdheden hiervoor volledig Vlaams worden.
Niet alleen de sociale zekerheid, zoals kinderbijslag, vervangingsinkomens, pensioenen, gezondheidszorg en dergelijke, maar ook alle economische hefbomen moeten onmiddellijk in Vlaamse handen komen.
Mensen met de één of andere handicap hebben het in onze samenleving sowieso moeilijker dan anderen.
Door een aantal vooroordelen en misverstanden die er nog steeds bestaan ten opzichte van sommige handicaps geraken ze moeilijker aan een vaste job, door de extra kosten speci<U+FB01>ek aan hun handicap hebben ze meer uitgaven, door de onaangepastheid van gebouwen en openbaar vervoer kunnen ze zich minder goed verplaatsen.
Dit alles maakt het hen moeilijk zelfstandig te wonen en een eigen, autonoom bestaan op te bouwen, hetgeen nochtans de wens is van zeer vele gehandicapten.
Het Vlaams Belang eist dat de overheid meer middelen uittrekt om aan deze wens tegemoet te komen.
De structurele wachtlijsten voor personen met een handicap blijven voor schrijnende toestanden zorgen, waarbij de levenskwaliteit van zowel de gehandicapten zelf als die van de mensen in hun directe omgeving ernstig wordt aangetast.
Momenteel wachten naar schatting 7.000 Vlamingen met een handicap op een plaats in een gespecialiseerde voorziening of op een persoonlijk assistentiebudget (PAB).
Het Vlaams Belang eist dat resoluut komaf wordt gemaakt met de wachtlijsten.
Er moet dan ook onmiddellijk voldoende geld worden uitgetrokken om de urgente problemen in de residentiële sector op korte termijn op te lossen, maar ook om een structurele oplossing te bieden aan de zorgvragen van alle personen op de wachtlijst.
Mensen met een handicap die een eigen, autonoom bestaan willen opbouwen en daarbij een beroep willen doen op thuisverzorging moeten meer overheidssteun kunnen genieten.
De bouw van aanpasbare woningen moet worden gestimuleerd, technische hulpmiddelen moeten meer en beter worden terugbetaald.
Het Vlaams Belang eist de invoering van een kwaliteitslabel voor technische hulpmiddelen, zoals rolstoelen.
De toegankelijkheid van gebouwen en openbaar vervoer voor personen met een handicap is bovendien aan verbetering toe.
Mensen met een handicap dienen verder een verbeterde toegang tot de arbeidsmarkt te krijgen.
Het Vlaams Belang wil meer aanwervingen in de overheidssector voor mensen met een handicap.
Mensen met een handicap die tewerkgesteld zijn in een beschutte werkplaats moeten een volwaardig loon krijgen.
Ten behoeve van de speci<U+FB01>eke noden van mensen met een handicap is het initiatief van een raad voor mensen met een handicap per stad en gemeente zeker een goed idee.
In sommige provincies bestaan amper revalidatiecentra voor complexe leer- en gedragsproblemen.
Er is dus een ontoereikend aanbod in de sector van de ambulante revalidatie.
Er is een tekort aan subsidies,
maar ook het gebrek aan onderlinge afstemming van de logge Vlaamse en federale wetgeving.
Deze sector moet volledig in handen komen van de Vlaamse Gemeenschap, want nu is er een verdeling van de bevoegdheden voor de ambulante revalidatie tussen de Vlaamse Gemeenschap en de federale staat.
De revalidatiecentra zijn momenteel voor hun <U+FB01>nanciering en regelgeving afhankelijk van het Vlaams Fonds voor de Sociale Integratie van Personen met een Handicap en het RIZIV.
Dit laatste ziet de centra echter niet als een volwaardige sector.
Het Vlaams Fonds voor de Sociale Integratie van Personen met een Handicap is dan weer op personen met een handicap gericht.
In 2001 kwam de bijzondere jeugdzorg op een minder prettige manier in het nieuws.
Het personeel van de centra voor bijzondere jeugdzorg protesteerde voor het kabinet van voormalig Vlaams minister van Welzijn Mieke Vogels (maart 2001).
Jeugdrechters vroegen een dringende uitbreiding van de capaciteit van de centra voor bijzondere jeugdzorg (oktober 2001).
De federale jeugdinstelling in Everberg kwam er in 2002 en moest de grootste nood lenigen en het ergste ongenoegen wegnemen.
Everberg kwam er zonder een jeugdstrafrecht en werd mogelijk gemaakt door een samenwerkingsakkoord tussen de federale overheid en de regio’s.
De centra voor bijzondere jeugdzorg moeten zich volgens ons niet bezighouden met recidiverende jeugdige criminelen.
Zij belasten de centra te zeer
en ondergraven vaak de pedagogische opdracht van opvoeders en jeugdwerkers.
De aandacht moet gaan naar jongeren met probleemgedrag dat onaangepast is en acuut of latent een gevaar betekent voor hun omgeving en/of de jongeren zelf.
Voor de zorgverstrekkers in de centra bepleit het Vlaams Belang een billijke verloning, in overeenstemming met de voorstellen die onze partij deed in verband met het optrekken van de loonbarema’s van gezondheidswerkers.
De centra moeten beter voorzien zijn op psychiatrische jeugdzorg.
Individuele gedragsproblemen wortelen immers vaak in persoonlijke, existentiële of zelfs psychopathologische problemen (bijvoorbeeld traumatische ervaringen) en zijn niet louter het gevolg van groepsdynamische processen (bijvoorbeeld jeugdbendes).
Paars-groen loste het probleem van de reguliere opvangcentra voor probleemkinderen niet op.
In Vlaanderen moeten sociale diensten met ‘te plaatsen’ kinderen haast ‘zeulen’ tot ze hen ergens ‘geplaatst’ krijgen.
In extreme gevallen wijkt men zelfs uit naar ziekenhuizen!
De beschikbare voorzieningen zitten immers vol.
De wachttijd voor ambulante begeleiding is gemiddeld één jaar.
De overheid heeft weliswaar terecht geïnvesteerd in de speciale gesloten instelling te Everberg, maar voor heel wat jongeren is er nog steeds te weinig opvang en onvoldoende begeleiding.
Er is behoefte aan een meer laagdrempelige eerstelijnsjeugdwelzijn.
Formeel hebben de CLB’s (Centra voor Leerlingbegeleiding, voordien PMS en Medisch Schooltoezicht) die opdracht.
Ze kunnen deze echter niet uitvoeren door allerhande praktische bezwaren.
Voor de psychosociale taak van de CLB’s zijn er in elk geval fors meer middelen nodig.
De Vlaamse Centra voor Geestelijke Gezondheidszorg (CGG) hebben een onmisbare opdracht in het opvangen en behandelen van psychische problemen.
Een van de graadmeters voor de zorgzaamheid van een samenleving is het budget dat naar de geestelijke gezondheidszorg gaat.
De vraag overstijgt nu ruimschoots het aanbod.
De budgetten houden geen groeimogelijkheden meer in.
Er is zelfs in werkelijkheid een jaarlijkse vermindering van de hulpverleningscapaciteit.
Het Vlaams Belang is een sociale volkspartij.
Onze sociale eisen en voorstellen:
de sociale zekerheid splitsen;
één statuut voor arbeiders en bedienden;
één sociaal statuut voor werknemers en zelfstandigen;
een sociaal loket in elke grote stadswijk en elke gemeente;
een degelijke en betaalbare gezondheidszorg;
een rechtvaardig pensioen voor iedereen;
sociale huisvesting zonder vriendjespolitiek;
wegwerken van de wachtlijsten;
geen recidiverende criminelen in centra voor bijzondere jeugdzorg;
een doelgericht beleid voor jongeren en mensen met een handicap.
Het Vlaams Belang is een Vlaams- en volksnationalistische partij.
Wij willen de identiteit van ons volk vrijwaren en ontplooien.
Cultuur is de ziel van ons volk.
Het is dan ook vanzelfsprekend dat cultuur, jeugd en sport hun rechtmatige plaats innemen in ons programma.
De jeugd is onze toekomst, waarin wij willen dat het verleden verder leeft.
Sport heeft heel wat te maken met de dagelijkse fysische en psychische gezondheid van ons Vlaamse volk.
Onze Nederlandse taal is een wezenlijk bestanddeel van onze culturele en nationale identiteit.
De overheid moet het gebruik van de Nederlandse standaardtaal bevorderen.
Vlaanderen heeft binnen België meer dan honderd jaar lang moeten vechten voor de erkenning van het Nederlands.
Vandaag rukt de verengelsing op.
Ze vormt een nieuwe bedreiging voor onze moedertaal.
Het Vlaams Belang pleit voor een actief taalbeleid.
De overheid moet in de eerste plaats onze taal beschermen via een kordate taalwetgeving.
Wij wensen het Nederlands in Vlaanderen stevig te verankeren, als moedertaal, als onderwijstaal, als administratieve taal en gerechtstaal.
Daarnaast pleiten wij ook voor een actieve promotie van onze taal in het buitenland.
Dat taalbeleid kan het best in samenwerking met Nederland gebeuren.
Wij denken daarbij aan de bestaande Nederlandse Taalunie, maar ook aan het inrichten van Vlaams-Nederlandse huizen in het buitenland.
Die kunnen de rol opeisen van een soort ‘culturele ambassade.
Ook de ontwikkelingen in en buiten de EU stemmen tot ongerustheid.
Het taalbeleid van de EU dreigt het Nederlands als volwaardige werktaal naar de marge te verwijzen.
Dit vinden wij uiteraard onaanvaardbaar.
De evolutie in het Europese Merkenbureau, waar men niet of slechts beperkt in het Nederlands terecht kan, vormt wat dat betreft een ernstige waarschuwing.
Het kan natuurlijk niet dat de ‘Bolognaverklaring’ of de Raad van Europa de klok zouden terugdraaien en de verworvenheden van meer dan 120 jaar Vlaamse taalstrijd op de helling zouden zetten.
Het Vlaams Belang plaatst kritische kanttekeningen bij het cultuurbeleid van de Vlaamse regering.
Zij kondigde dure beleidsplannen aan om de cultuurparticipatie te verhogen, het decreet op het gemeentelijke cultuurbeleid en de herstructurering van het sociaal-culturele werk.
De beleidsuitvoering, vanaf 2002, bleek echter op veel minder budgettaire ruimte te kunnen rekenen dan aanvankelijk gedacht.
Bovendien is er veel te lang gewacht op de beleidsvisie voor onder andere de Vlaamse Opera, het Koninklijk Ballet van Vlaanderen, het Vlaams Radio Orkest en het Koninklijk Museum voor Schone Kunsten te Antwerpen.
Het is op die manier moeilijk voor die instellingen om een langetermijnvisie te ontwikkelen.
Het is in zogenaamd progressieve kringen nog steeds een modetrend om een Vlaamse identiteit of cultuur in twijfel te trekken.
Cultuur is prachtig, zo lang het maar niet van ‘bij ons’ komt en zolang het maar exotische trekjes heeft...
Het Vlaams Belang is tegenstander van een utopische multiculturele samenleving, die elke volkse eigenheid vermorzelt tot een grijze eenheidsworst.
Natuurlijk leven wij niet op een eiland en dus hebben er ontmoetingen plaats van verschillende culturele tradities.
Het Vlaams Belang pleit voor een open en dynamische cultuur, die uitgaat van haar eigen identiteit en talent.
Het Vlaams Belang is voorstander van een slagkrachtige, objectieve en onafhankelijke openbare omroep.
Bij de uitvoering van zijn informatieopdracht heeft de VRT de plicht de principes van objectiviteit en onpartijdigheid te respecteren.
17 Een verschijnsel dat de laatste jaren steeds verder oprukt en waar wij ons met klem tegen verzetten, is de culturele vervlakking en gelijkschakeling, vaak op Angelsaksische leest.
Dat proces is het duidelijkst merkbaar in de audiovisuele sector.
In alle opzichten goedkope, meestal Amerikaanse programma’s overspoelen radio-en tv-zenders.
Het Vlaams Belang vindt dit geen gelukkige ontwikkeling.
Hier ligt volgens ons een belangrijke taak voor de overheid.
Die moet meer en blijvend investeren in eigen producties en eigen talent.
De openbare omroep heeft van de Vlaamse overheid trouwens de uitdrukkelijke opdracht gekregen ”om de Vlaamse identiteit te promoten en te verstevigen.
” Wat dat betreft mag de VRT beslist een tandje bijsteken.
Onze eis dat Vlaamse radiozenders een minimumpercentage aan eigen Vlaamse producties en Nederlandstalige liedjes moeten brengen, heeft niets te maken met een bekrompen parochiementaliteit, maar alles met onze wil tot zelfbehoud.
Het is trouwens een maatregel die in onze buurlanden al van kracht is.
Gezien de goede resultaten in een groot aantal Europese landen waar quota van kracht zijn, eist het Vlaams Belang dat de Vlaamse Regering een vergelijkbaar beleid ontwikkelt.
Minstens 40% van de uitgezonden muziek op de Vlaamse radiostations moet uit Vlaamse producties bestaan.
Minstens de helft hiervan moet in het Nederlands zijn.
Een andere mogelijkheid, die de overheid alvast zou kunnen onderzoeken, is de oprichting van een zender toegewijd aan producties van eigen bodem.
Het Vlaams Belang beklemtoont dat de maatschappelijke rol van de vrije radio’s bijzonder groot is, omdat zij heel dicht bij de bevolking staan.
Het Vlaams Belang betreurt dat het verlenen van zendvergunningen voor de erkenning van de lokale radio’s opnieuw een zaak wordt van de politiek en het dienstbetoon door de inperking van de rol van het Vlaams Commissariaat voor de Media.
Tegelijkertijd blijkt de billijke vergoeding voor de lokale radio’s niet altijd betaalbaar te zijn.
Dit is niet echt motiverend voor wie via een complexe aanvraag een zendvergunning in de wacht wil slepen.
De frequentieproblematiek is gezien de weerbarstigheid van de Franse Gemeenschap nog steeds niet volledig opgelost.
Het Vlaams Belang eist dat het BIPT bepaalde buitenlandse en Arabische zenders onverwijld uit de ether haalt, indien zij op een Vlaamse FM-frequentie uitzenden.
Het Vlaams Belang zal nauwgezet controleren in hoeverre de uitzonderingen voor lokale radio’s om in andere talen uit te zenden noodzakelijk zijn om aan de noden van bepaalde doelgroepen tegemoet te komen.
Indien de Vlaamse overheid daadwerkelijk de commerciële radiosector wil ondersteunen, moeten vergunninghouders op een vlotte manier kunnen inspelen op de behoeften van de markt, zonder al te veel wettelijke belemmeringen.
Om de belangen van de luisteraar te vrijwaren, volstaan een goede deontologische code en de bijhorende sanctiemogelijkheden.
Het kan echter niet dat de overheid de inhoudelijke keuzes van de lokale radio’s zou gaan bepalen.
Indien de overheid zich toch zou mengen met deze inhoud, dan moet daar een subsidiëring tegenover staan.
De Vlaamse overheid moet een actief en evenwichtig cultuurbeleid voeren.
Eén van de eerste taken bestaat in het beschermen van ons cultureel erfgoed.
Het Vlaams Belang beschouwt het Vlaams cultureel erfgoed als de Zuid-Nederlandse bijdrage tot de Nederlandse cultuur en het Europees cultuurgoed in het bijzonder en het wereldcultuurgoed in het algemeen.
Het nieuwe Erfgoeddecreet zal hier een essentiële rol moeten spelen.
Wij menen echter dat de <U+FB01>nanciering voor het Topstukken decreet te mager is.
Onze partij pleit voor een voldoende <U+FB01>nanciering voor de aankoop van belangrijke Vlaamse kunstwerken die na openbare verkoop ons land dreigen te verlaten.
Omgekeerd moeten zoveel mogelijk door vreemde bezetters geroofde kunstwerken naar Vlaanderen terugkeren.
Onze partij stelt vast dat de praktijk van de ruimtelijke planning vaak tegengesteld is aan deze van een goed erfgoedbeleid.
Het Vlaams Belang pleit op gemeentelijk vlak dan ook voor plannen van aanleg die de bedoelingen van de bescherming opnemen in een bredere ruimtelijke benadering.
De opname van de bescherming van het historische patrimonium in de gemeentelijke ruimtelijke structuurplannen is nodig.
Het Vlaams Belang is voorstander van gegroepeerde klassering van monumenten en breekt een lans voor een voorzichtige politiek ten bate van beschermde stadsgezichten.
Men dient voor bescherming hoe dan ook altijd zoveel mogelijk een maatschappelijk draagvlak te creëren.
De historische en culturele waarde van de panden moet duidelijk zijn, anders wekt men bij de bevolking argwaan.
Het Vlaams Belang dringt aan op een juridische erkenning van het begrip ‘patrimonium van lokaal belang.'
In de fase vóór de voorlopige en de<U+FB01>nitieve bescherming is er immers een juridisch vacuüm.
Zo komen vaak een deel van de gebouwen in een gemeente die op de inventaris staan uiteindelijk niet in aanmerking voor bescherming.
Ondertussen zijn er wel praktische gevolgen, bijvoorbeeld economische waardevermindering.
Het Vlaams Belang wil deze panden vrijwaren van rechtsonzekerheid via samenwerking tussen de gemeenten en het Vlaams Gewest.
Eigenaars verdienen meer begeleiding en <U+FB01>scale stimuli.
Als grote opdrachtgever van openbare werken en bouwheer van publieke gebouwen, moet de Vlaamse overheid ervoor zorgen dat niet alleen economische en functionele motieven meespelen, maar ook esthetische.
Cultuur spreiding moet voor een Vlaams cultureel beleid een blijvend uitgangs- én actiepunt zijn.
Het Vlaams Belang meent dat het huidige cultuurbeleid in Vlaanderen de Vlamingen onvoldoende laat deelnemen aan één of meerdere facetten van ons Vlaams en Europees cultuurleven.
De Vlaamse cultuuroverheid moedigt te nadrukkelijk ‘het experiment’ aan.
Het Vlaams Belang stelt een dusdanig cultuurbeleid voor dat álle kunst en cultuur evenveel aandacht geeft
en even gemakkelijk ontsluit voor alle belangstellenden.
Toch willen wij ook benadrukken dat de creatieve vrijheid zo groot mogelijk moet zijn.
Het is wenselijk op cultureel vlak samen te werken met de private sector en met sponsors.
De overheid moet zich actief inzetten voor de cultuurspreiding.
De inplanting van culturele centra en bibliotheken in heel Vlaanderen is een zegen.
Voor het Vlaams Belang moet de dienstverlening en de infrastructuur van culturele centra voor alle verenigingen openstaan.
In overeenstemming met de cultuurpactwet is het absoluut onaanvaardbaar dat bepaalde strekkingen niet aan bod zouden komen.
Culturele centra moeten ook aan cultuurpromotie en -programmatie doen
en daarbij mag ook wel eens wat aandacht gaan naar cultuur en producties van bij ons.
Het Vlaams Belang bepleit een hernieuwde intensivering van de leescultuur en de bibliotheekwerking.
Het Vlaams Belang stelt vast dat het decreet Lokaal Cultuurbeleid voor heel wat ongenoegen zorgt bij bepaalde gemeenten.
Meer dan 30 erkende culturele centra verliezen hun subsidies, zonder dat de overheid rekening hield met de inspanningen die de verantwoordelijke gemeentebesturen in het verleden hebben gedaan om een cultureel centrum te openen.
Die cultuurcentra krijgen weliswaar een <U+FB01>nanciële compensatie - zogenaamde ‘variabele subsidies’ - voor hun historische investeringen, maar ze krijgen dit slechts op basis van criteria van het nieuwe decreet!
Het Vlaams Belang stelt zich grote vragen bij de interpretatie van het begrip ‘variabele subsidie.’
Het decreet heeft ook geen aandacht voor de grote verscheidenheid van de Vlaamse gemeenten.
De nadruk op het subsidiëren van het personeel en het niet-subsidiëren van de infrastructuur schept grote problemen voor kleine, landelijke gemeenten, omdat de infrastructuurvereisten voor hen een grote drempel vormen.
Wij stellen tevens vast dat de blinde vlekken op de cultuurkaart van Vlaanderen blijven bestaan.
Het decreet en de variabele subsidies zorgen voor een Matheüs-effect: de gemeenten die al veel inspanningen leverden krijgen nu nog een extra medewerker, de gemeenten die nog niets hadden, hebben nu nog steeds niets.
De gemeenten die al over een culturele dienst beschikten hebben dus een aanzienlijke voorsprong.
Het is duidelijk dat heel wat gemeenten, met minder dan 15.000 inwoners, uit de boot vallen.
Een impuls voor het geïntegreerd lokaal cultuurbeleid is nochtans ook voor deze gemeenten noodzakelijk.
De hervormingen in het sociaal-culturele volwassenenwerk hebben geleid tot een zogenaamd ‘kwalitatief’ beoordelingssysteem en opgelegde schaalvergrotingen.
De afgelopen legislatuur wilde de Vlaamse regering zogezegd de verzuiling te lijf gaan, maar er dreigt willekeur ten voordele van het linkse verenigingsleven.
Bovendien wijst het Vlaams Belang de afzonderlijke structuur voor verenigingen ‘van en voor allochtonen’ af.
Voor hen gelden aparte, veel minder strenge aanvaardingsnormen, zij moeten niet voldoen aan allerlei bijkomende beperkende voorwaarden en bewijslasten.
Ze krijgen <U+FB01>nancieel een voetje voor.
Daar waar het totaal aan beschikbare gelden aanzienlijk daalt en zowat alle bestaande organisaties het in de toekomst met minder zullen moeten doen, voorziet de Vlaamse regering voor deze migrantenverenigingen uitdrukkelijk een verhoging van de subsidies zonder dat bewijzen nodig zijn voor bijkomende werking, laat staan integratiewil.
De fysieke conditie van onze jeugd boert nog steeds achteruit.
De overheid moet passende maatregelen nemen om die evolutie eindelijk te stoppen.
In het onderwijs moet er meer ruimte komen voor lichamelijke opvoeding en sport.
Verder pleiten wij voor promotiecampagnes
en een degelijke medische begeleiding en controle.
Op de openbare omroep moet er meer aandacht zijn voor álle sporten.
Topsport verdient betere begeleiding en ondersteuning.
De overheid moet jonge sportbeloften opsporen, motiveren en ondersteunen en dit <U+FB01>nancieel én door een degelijke sportbegeleiding.
Het Vlaams Belang eist de volledige splitsing van alle sportbonden, de deelname van Vlaamse sportbeoefenaars aan internationale competities onder de vlag van de Vlaamse Gemeenschap, de splitsing van het BOIC en de oprichting van een Vlaams Olympisch Team en een Vlaamse nationale voetbalploeg.
Het Vlaams Belang verwerpt de hardnekkige pogingen tot de sluikse herinvoering van het transfersysteem door zogenaamde ‘opleidingsvergoedingen’
en eist de depolitisering van het BLOSO.
Wij willen de mensenhandel in de sport aanpakken.
Het is volgens ons niet meer dan logisch dat ook de sportsector onderworpen is aan dezelfde regels als andere economische sectoren inzake arbeidsvergunningen.
Dit houdt in dat bijvoorbeeld een elftal slechts een beroep mag doen op werknemers van buiten de EU, indien een ploeg de vacatures niet kan opvullen met Vlaamse werkzoekenden die aan de noodzakelijke kwali<U+FB01> caties voldoen.
Volgens het Vlaams Belang is dopinggebruik onder alle omstandigheden strafbaar.
Ten behoeve van een doelmatige dopingbestrijding wil het Vlaams Belang dat de pakkans gevoelig stijgt.
Er zijn onzes inziens meer gerichte controles op de risicosporten en risicogroepen nodig, ook buiten de competitie.
Bovendien laat de opspoorbaarheid van sommige dopingproducten nog te wensen over.
Verder is een ondubbelzinnig onderscheid tussen doping en medische verzorging aan de orde, met correcte informatie over de dopinglijst voor de sportbeoefenaars.
Alle sporten zijn gelijkwaardig.
Daarom wil het Vlaams Belang de sporttakkenlijst die een onderscheid maakt tussen subsidieerbare en niet-subsidieerbare sporten, afschaffen.
Het Vlaams Belang pleit bovendien voor de oprichting van een Vlaamse Hoge Raad voor de Volkssporten die zijn leden moet ondersteunen en promoten.
Deze Raad moet de overheid adviseren over de logistieke en de <U+FB01>nanciële ondersteuning van de aangesloten federaties.
Het Vlaams Belang pleit voor een geïntegreerd jeugd(werk)beleid, zodat in de eerste plaats gemeentebesturen beleidsplannen uit diverse sectoren en van andere beleidsniveaus beter kunnen rijmen.
Het Vlaams Belang verwijst hier naar de lokale cultuurbeleidsplannen, de ruimtelijke structuurplannen, de milieuconvenanten en vele andere afspraken.
Gemeenten hebben nood aan ondersteuning voor de opmaak van het jeugdwerkbeleidsplan.
De gemeentelijke preventiedienst moet zich bovendien bezighouden met de aanpak van spijbelen, vandalisme, bendevorming en met de preventie van druggebruik.
Onze partij stelt zich tevens vragen bij de <U+FB01>nanciering door enveloppes, die heel wat onzekerheden bij de jeugdverenigingen teweegbrengt en toelaat dat de beoordeling door de administratie subjectief kan zijn.
Bovendien vraagt het decreet de plannen die de landelijk georganiseerde jeugdverenigingen opstellen te “toetsen” aan de “prioriteiten” van de Vlaamse regering.
Hierbij bestaat de kans dat de ideologische achtergrond van de verenigingen een rol speelt bij de uiteindelijke beoordeling.
Het Vlaams Belang eist dat de uitvoeringsbesluiten van het decreet ‘houdende erkenning en subsidiëring van jeugdherbergen, jeugdkampeer- en jeugdvormingscentra’ en van het decreet ‘Toerisme voor Allen’ analoge vereisten bevatten inzake brandveiligheid en hygiëne.
Deze decreten en besluiten mogen er niet toe leiden dat de verschillende vormen van capaciteit en diversiteit in de jeugd(werk)toeristische infrastructuur verminderen.
Wat de infrastructuur voor jeugdverblijf betreft moeten ook kleine en minder goed uitgeruste jeugdverblijfcentra op ondersteuning kunnen rekenen.
De noodzakelijke infrastructuurwerken voor het verhogen van brandveiligheid en hygiëne verdienen subsidies.
Een volwaardig jeugdbeleid moet grote aandacht hebben voor de jongerenwerkloosheid.
Het Vlaams Belang eist een gecoördineerd activeringsbeleid
en wil een einde maken aan de versnippering van bevoegdheden.
Wij stellen vast dat het aantal jongeren dat naar het OCMW stapt met de aanvraag tot een lee<U+FB02> oon aanzienlijk is gestegen.
In dat verband merken wij op dat de samenwerking tussen OCMW en VDAB niet altijd vlot verloopt.
De contacten met de VDAB beperken zich soms tot een éénmalige kennismaking bij de inschrijving als werkzoekende werkloze.
Het OCMW wordt als het ware gedwongen om ook de taak van arbeidsbemiddeling op zich te nemen.
Door het ontbreken van een individuele omkadering gedurende de sociale tewerkstelling valt de mogelijke begeleiding naar de reguliere arbeidsmarktkanalen al te mager uit.
Een verbeterde samenwerking tussen de OCMW’s en de VDAB’s zou de doorstroming van de sociale tewerkgestelden naar een de<U+FB01>nitieve plaats op de arbeidsmarkt bevorderen
en de kans verkleinen dat het einde van de sociale tewerkstelling een einde zou maken aan de integratie van deze jongeren op de arbeidsmarkt.
De VDAB moet haar hulpverleningsaanbod afstemmen op de behoeften van deze speci<U+FB01>eke doelgroep van kansarme jongeren.
Werkgelegenheid is de beste dam tegen armoede en sociale uitsluiting, ook bij jongeren.
Het Vlaams Belang verdedigt de uitbouw van gemeentelijke jeugdcentra, waarin de jeugd- en preventiedienst gehuisvest zijn.
Zo’n jeugdcentrum moet beschikken over een uitleendienst voor sportmateriaal en eventueel een wijk- of jeugdbibliotheek.
De jeugddienst moet bereikbaar zijn buiten de schooluren en dient te beschikken over een polyvalente zaal die eventueel ook voor fuiven kan dienen.
Jeugd- en cultuurverenigingen kunnen er vergaderen, beginnende muziekgroepen kunnen er repeteren en hun instrumenten opslaan.
De jeugdcentra mogen vanzelfsprekend geen geluidshinder of andere overlast veroorzaken.
Tijdens het weekeinde kan de gemeente avond- of nachtbussen inleggen.
Zo kunnen jeugdcentra een veilig en aantrekkelijk alternatief vormen voor de commerciële megadancings.
Gemeenten dienen hun jeugdraden beter te ondersteunen en de samenstelling van de jeugdraden moet objectief verlopen.
In overeenkomst met de cultuurpactwet moeten álle jeugdbewegingen en jongerenorganisaties -van welke ideologische strekking ook - vertegenwoordigd zijn in de jeugdraad.
Het Vlaams Belang pleit voor meer steun aan de traditionele jeugdbewegingen en voor veilige speelpleintjes in elke gemeente.
Bij sociale woonprojecten moet er voldoende aandacht zijn voor speel- en groenvoorzieningen voor jongeren.
Tot slot moet inzake feest- en fuifruimte de toepassing van de wetgeving helderder zijn.
Sportcentra en sporthallen moeten op bepaalde uren ook openstaan voor occasionele recreatiesporters, zodat ook de jongeren die niet bij een sportclub zijn aangesloten meer zouden kunnen sporten.
Het Vlaams Belang is bekommerd om het verleden, het heden en de toekomst van ons Vlaamse volk.
Wij eisen dan ook dat: het Nederlands de bescherming en stimuli krijgt die het verdient;
er een minimumpercentage komt voor producties op radio en tv in het Nederlands;
de Vlaamse overheid een actief en evenwichtig cultuurbeleid voert;
erfgoed en ruimtelijke ordening gelijksporen;
cultuurbeleid oog heeft voor kwaliteit en minder voor gratuite provocatie;
cultuurspreiding verstandig gebeurt zonder positieve discriminatie van vreemdelingen;
geen verkapte politisering van het cultuurbeleid plaatsgrijpt;
de Vlaamse overheid topsport beter opvolgt en ondersteunt;
een splitsing van de laatste Belgische sportbonden plaatsvindt;
gemeenten en hogere overheden een geïntegreerd jeugd(werk)beleid ondersteunen.
Principieel kiest het Vlaams Belang voor Vlaams kwaliteitsonderwijs, dat gespaard blijft van de vernieuwingszucht van belegen mei-68’ers.
Het departement Onderwijs van het ministerie van de Vlaamse Gemeenschap verkoopt de opeenvolgende hervormingen als uitingen van openheid en van participatie van alle ‘actoren’ (directie, leraars, ouders en kinderen).
Maar in feite gaat het om staatsdirigisme, waarvan de eigenheid en de kwaliteit van het Vlaamse onderwijs het slachtoffer dreigt te worden.
De afgelopen jaren kwam een ware hervormingswoede over het Vlaamse onderwijs.
En - laten we eerlijk zijn -niet elke verandering was een groot succes!
Het onderwijs verlangt vandaag de dag naar organisatorische rust en is de voortdurende hervormingen moe.
Eerst en vooral: voor het Vlaams Belang zijn kennis- en cultuuroverdracht en persoonlijkheidsvorming de essentiële opdrachten van ons onderwijs.
Het Vlaams Belang staat open voor een moderne didactiek in het licht van een verantwoorde jongerencultuur, communicatie en participatie, zolang de inhoud van het onderwijs en de rol van de leerkracht op de eerste plaats komen.
Als gegeven van elementaire rechtvaardigheid streven we naar een beleid dat optimale kansen biedt aan álle leerlingen die er nood aan hebben, zonder positieve of negatieve discriminatie
en zonder het éénzijdig bevoordelen van steeds weer dezelfde doelgroepen.
Een vrije en democratische samenleving moet in staat zijn een vrijmoedig en eerlijk debat hierover te voeren.
We aanvaarden de aanwezigheid van vreemde leerlingen in onze scholen, op voorwaarde dat hun aanwezigheid onze eigen cultuur- en kennisoverdracht én de kwaliteit van ons onderwijs niet in het gedrang brengt.
We menen dan ook dat de scholen best geplaatst zijn om te bepalen wat het maximum richtcijfer van leerlingen van vreemde origine is.
Niemand is gebaat bij het verschijnsel van concentratiescholen, waar het onderwijs- en opvoedingsproject zwaar onder druk staan.
Het Vlaams Belang is dan ook gekant tegen het zogenaamde ‘gelijke onderwijskansendecreet.
De openlijke propaganda voor de multiculturele samenleving in onze scholen vinden wij verwerpelijk.
Deze ‘multiculturele samenleving’ is nu ook al ingeschreven in de ‘eindtermen.’
Het Vlaams Belang is van oordeel dat het onderwijs jonge generaties vertrouwd moet maken met onze culturele eigenheid
en met onze waarden, zeden en normen.
Het blind achterna hollen van de multiculturele illusie staat de assimilatie in de weg en leidt vandaag tot grote maatschappelijke spanningen.
Vreemde kinderen moeten leren dat zij in Vlaanderen de beste kansen krijgen, als zij Vlaming worden onder de Vlamingen.
De promotie van de multiculturele samenleving is trouwens in de eerste plaats een politieke boodschap.
Politiek hoort volgens ons niet thuis in het onderwijs.
De hetze die sommige leraars in de klas nog altijd voeren tegen het Vlaams Belang is volstrekt onaanvaardbaar.
Elke vruchtbare onderwijswerking noodzaakt een objectieve toebedeling van middelen.
Daarom is een ef<U+FB01>ciënte, billijke, eerlijke en objectieve subsidiëring ons primordiaal doel.
Als sociale, kind- en gezinsvriendelijke partij zijn we grote voorstanders van een zo volledig mogelijke kosteloosheid van het onderwijs.
Kwaliteitsbewaking van ons onderwijs beschouwen we als de vanzelfsprekende aanvulling van de kosteloosheid van het onderwijs.
Het Vlaams Belang kiest voor een hedendaagse didactiek die een evenwicht mogelijk maakt tussen een vooruitstrevende aanpak
én een gezonde zin voor eigenheid en traditie.
Vanuit dit evenwicht kan een algemeen vormende kennis geënt blijven op de fundamenten van onze westerse beschaving.
Het Vlaams Belang wil aandacht besteden aan de sterke beroering over pesten op school.
Gehoorgevend aan verscheidene getuigenissen wil het Vlaams Belang een ‘Vlaamse Ombudsdienst voor het Onderwijs’ oprichten.
Het Vlaams Belang vraagt dat de Vlaamse overheid een structurele voorziening uitwerkt betreffende de individuele begeleiding van door agressie getroffen leerkrachten.
Een ‘Steunpunt Grensoverschrijdend Gedrag op School’ is een opdracht van eerste orde.
We zijn fervente verdedigers van het grondwettelijke recht tot vrij initiatief en pedagogische vrijheid.
Om dit principe waar te maken streven we naar levenskrachtige, onafhankelijke en autonome scholen die de mogelijkheid hebben om - in overeenkomst met onze beschavings- en taalnormen - eigen voorschriften in een eigen wetmatigheid te hanteren.
Het recht van de inrichtende machten om eigen pedagogische projecten aan te bieden is voor het Vlaams Belang een onaantastbare verworvenheid.
Het Vlaams Belang verzet zich met klem tegen elke poging om de onderwijsnetten gelijk te schakelen, ook als dat gebeurt onder de vlag van het zogenaamde ‘pluralisme.’
De Vlaamse overheid moet de onderwijsvrijheid respecteren.
Het Vlaams Belang zal er dan ook nauwlettend op toezien dat de aangekondigde herziening van de subsidieregeling geen verdere aantasting van de eigenheid van het vrij onderwijs inhoudt.
Het vrij onderwijs heeft zich in het verleden al laten verleiden tot een verregaande afbraak van zijn onafhankelijkheid en identiteit.
Het heeft de eenheidsstructuren aanvaard, de fusies en samenwerkingsverbanden, de non-discriminatiepacten enzovoorts.
Het vrij onderwijs is hierdoor terechtgekomen in een neerwaartse spiraal waarin het zijn eigenheid en zijn kwaliteit steeds verder verliest.
Ook het recent ingevoerde inschrijvingsrecht en de aanvaardingsplicht zullen voor vele vrije scholen het einde betekenen van hun identiteit én van hun kwaliteitsnormen.
Samenwerking tussen verschillende scholen vinden we dus een goede zaak, op voorwaarde dat de wil hiervoor van onderuit groeit, dat de samenwerking steunt op vrije keuze en dat er geen sanctionerende <U+FB01>nanciële consequenties bestaan voor scholen die liever zelfstandig blijven.
Op 2 april 2003 keurde het Vlaams Parlement het zogenaamde ‘Structuurdecreet’ goed.
Dit decreet doet in belangrijke mate afbreuk aan de speci<U+FB01>citeit en de kwaliteit van het Vlaams hoger onderwijs.
Het Vlaams Belang promoot een zo groot mogelijke internationale uitstraling van het Vlaamse onderwijs en de Vlaamse wetenschap, maar wij zijn van oordeel dat internationale uitstraling nooit of te nimmer ten koste mag gaan van de kwaliteit en de eigenheid van ons onderwijs.
Het hoger onderwijs in Vlaanderen is gericht op de ontwikkeling van de intelligentsia van morgen,
maar dan in brede lagen van de bevolking.
Een onbetaalbare universitaire opleiding in Vlaanderen door een vrijmaking van de onderwijsmarkt is wel het laatste wat het Vlaams Belang wil.
Wij willen dat de overheid ook voor de toekomstige generaties overheidsgeld veil heeft om mee van de beste opleidingen ter wereld aan te bieden.
Het ‘Bolognadecreet,’ zoals het Structuurdecreet ook wel heet, ging in vanaf het academiejaar 2004-2005.
Het giet de Sorbonneverklaring (1998) en de Bolognaverklaring (1999) in Vlaamse afspraken.
Het Europese akkoord van Bologna creëert een Europese ruimte voor hoger onderwijs.
De Sorbonne- en Bolognaverkaringen vormden een antwoord op de crisis in het hoger onderwijs in een aantal grote Europese landen.
Zo was er de hersenvlucht naar de VS, de verzwakte concurrentiekracht van diploma’s, het kwaliteitsverlies als gevolg van een doorgeschoten democratisering van het hoger onderwijs en de kritiek van het bedrijfsleven.
Een aantal mogelijk asociale uitwassen liggen nochtans op de loer.
Vooral minder vermogende én Vlaamse studenten dreigen het kind van de rekening te worden.
Het Erasmusprogramma heeft aangetoond dat Vlaamse studenten graag een gedeelte van hun studies in het buitenland volgen.
Zij hebben geen probleem om daarvoor Frans, Duits, Spaans of Italiaans te leren.
Engels kennen ze meestal al.
De nieuwe onderwijsstructuur mag echter geen aanleiding zijn om de verwezenlijkingen van de democratisering van het hoger onderwijs terug te dringen.
De <U+FB01>nanciële voorwaarden voor de toegang tot het universitair onderwijs en voor de vereisten van de academische opleiding moeten gewaarborgd blijven.
Ingrijpende hervormingen hebben volgens ons pas een meerwaarde, indien ze sociaal zijn,
de vrijheid van studiekeuze garanderen
en niet ontaarden in een academische eenheidsworst.
De culturele opdracht van ons onderwijs en het bewaren van onze eigenheid moeten twee fundamentele engagementen blijven bij een hervorming van het universitaire landschap.
Wat een volwaardige universitaire opleiding betreft, staan wij - vanuit onze af<U+FB01>niteit met de gedachte van de universitas - op het vanzelfsprekende standpunt dat een meesteropleiding voldoende lang moet duren.
Een minimumcurriculum van twee jaar voor een meesteropleiding is daarbij absoluut noodzakelijk om gelijke tred te houden met het internationale hoger onderwijs.
Wij onderschrijven dan ook de noodzaak om een gedegen opleiding op hogeschool- en universitair niveau uit te bouwen voor de vakinhoudelijke en didactische vaardigheden van leerkrachten.
Deze moeten differentieel toegang geven tot doceren in het secundair onderwijs en het hoger onderwijs.
Voor het hoger onderwijs moet het zeker gaan om een bijkomende opleiding op meesterniveau.
De opleiding tot leraar wordt internationaal steeds professioneler aangepakt.
Het is dan ook ongehoord dat de besluiteloosheid van toenmalig minister Vanderpoorten heeft geleid tot een concurrentiehandicap voor onze Vlaamse leerkrachten.
Onze taal is de belangrijkste bepaler van onze identiteit.
Wij zijn dan ook bijzonder bezorgd over de situatie van het Nederlandstalig onderwijs in Brussel.
In de Rand willen we een halt toeroepen aan de verdere verfransing, ook van het onderwijs.
De subsidiëring van het faciliteitenonderwijs willen wij afschaffen.
Het is een cultureel én sociaal onrecht dat studenten niet zeker zijn hun ganse curriculum in de moedertaal te kunnen volgen.
Het Vlaams Belang wil het Nederlands ook als onderwijstaal waarborgen.
Wij verzetten ons met hand en tand tegen elke poging om de taalwetgeving te ondergraven of te omzeilen.
Elke vorm van ‘onderdompelingsonderwijs’ - waarin vreemde talen aan bod komen tijdens lessen wiskunde, geschiedenis of andere - op welk onderwijsniveau dan ook verwerpen wij met klem.
In maart 2002 erkenden de regeringsleiders van de EU uitdrukkelijk dat het noodzakelijk is om het aanleren van talen te verbeteren.
Concreet vroegen ze de lidstaten vanaf jonge leeftijd twee vreemde talen aan te leren.
Met een decreet gaf de paars-groene meerderheid in het Vlaams Parlement in februari 2004 een antwoord op dat verzoek.
Kleuters zullen een taalinitiatie kunnen meemaken, eerst en vooral in het Frans.
Het Vlaams Belang veroordeelt de capitulatie van de toenmalige minister van Onderwijs Marleen Vanderpoorten (VLD) voor Franstaligen die in Vlaanderen een tweetalig onderwijs willen.
Ook de mogelijkheid talen van buiten de EU aan te leren, zoals Berbers, kan onzes inziens op geen enkele genade rekenen.
Net de groep vreemdelingen die de meeste moeilijkheden hebben met aanpassing aan de Europese, westerse opvattingen, krijgen opnieuw de boodschap dat aanpassen geen noodzaak is.
Het Vlaams Belang zal er nauwlettend op toezien dat er geen verdere afbouw plaatsgrijpt van de Vlaamse decretale regeling van het taalgebruik in het hoger onderwijs.
Nu kan een universiteit een meestergraad volledig in een andere taal dan het Nederlands aanbieden.
Voor het diploma van baccalaureus kan hoogstens 10% van het curriculum in een andere taal dan het Nederlands.
Het Vlaams Belang vindt dat de regel voor baccalaureus ook van toepassing moet zijn op alle meesterdiploma’s die universiteiten uitreiken.
Voor aanvullende meesterdiploma’s kan een uitzondering aan de orde zijn, maar als algemene regel verwerpen wij eender welk opleidingsonderdeel dat grotendeels of volledig in een vreemde taal is geprogrammeerd.
Wij willen geen situaties waarbij een student een college in Kortrijk moet volgen en een uur later al in Diepenbeek moet zijn, als dat de enige mogelijkheid is om het volledige curriculum in de moedertaal te volgen.
Te weinig luistert men naar de gewone leerkracht om te vernemen wat de werkelijke noden en zorgen van het onderwijs zijn.
Het Vlaams Belang heeft door tal van contacten kunnen vaststellen dat vele leerkrachten de vernieuwingen niet of nauwelijks in hun hart dragen.
Zij raken ontmoedigd en dit in een periode waarin allerhande maatschappelijke problemen, zoals drugs en geweld op school, het uiterste van hun pedagogische opdracht vergen.
Onze partij bepleit in elk geval een brede initiële opleiding van de toekomstige leerkracht en een vakbekwaam mentorschap via bijscholing en begeleiding.
De lerarenopleiding dient te vertrekken van concrete basiscompetenties
Zij moet ook meer gericht zijn op haar opdracht inzake cultuuroverdracht.
De leerkracht verdient erkenning als lesgever én opvoeder.
Het Vlaams Belang verzet zich principieel niet tegen een praktijkparticiperend beleid.
Dit vormt immers de basis voor inspraak van en dialoog met iedereen die bij het onderwijs betrokken is.
Het ‘participatiedecreet’ echter, dat aan zowat iedereen binnen en buiten onderwijs (leerlingen, ouders, de bakker op de hoek enzovoorts) toelaat om zijn of haar ‘zegje’ te doen over het onderwijs dat de school verstrekt, is voor ons een brug te ver.
Het Vlaams Belang wil benadrukken dat er fundamenteel moet geluisterd worden naar de échte dragers van ons onderwijs: de onderwijsmensen.
In die zin eisen we meer gefundeerde inspraakmogelijkheden voor leerkrachten in open maatschappelijke debatten die het syndicale niveau ver overstijgen.
Voor het Vlaams Belang legt het onderwijs mee de bouwstenen van onze toekomst.
Daarom pleiten wij voor: broodnodige rust in het onderwijs;
respect voor het grondwettelijke recht op het vrije initiatief en pedagogische vrijheid;
een traditioneel en kwaliteitsonderwijs;
geen vals ‘ pluralisme,’ maar echte vrije onderwijskeuze;
geen sociale afbraak in het hoger onderwijs door het ‘Bolognadecreet;’
vrijwaring van het Nederlands als volwaardige onderwijs- en wetenschapstaal;
een herwaardering van het beroep van leerkracht.
Het Vlaams Belang wil dat de politiek zorg draagt voor het leefmilieu.
De natuur verdient bescherming.
Niet alleen uit eigenbelang, maar ook en vooral omdat wij een verantwoordelijkheid dragen tegenover onze kinderen en de komende generaties.
Lang voor in Vlaanderen sprake was van een ‘groene’ partij, ijverden heel wat mensen in de schoot van de Vlaamse Beweging al voor een gezond milieu.
Nationalisme en de bekommernis voor het milieu zijn allesbehalve tegenstrijdig, integendeel.
Beide denkrichtingen zijn ontstaan vanuit een conservatieve levenshouding.
Het woord ‘conservatief’ is tegenwoordig haast een scheldwoord, maar feitelijk betekent het niet meer dan opkomen voor het behoud van datgene wat waarde(n)vol is.
Zo strijden nationalisten voor het behoud van de culturele identiteit van hun volk en ecologisten voor het behoud van de biologische verscheidenheid in de natuur.
Het Vlaams Belang verzet zich nochtans tegen ecologisch fundamentalisme.
Zo is bijvoorbeeld onze opstelling tegenover kernenergie pragmatisch en niet hypocriet, zoals bij Groen!.
Wij zijn tegenstanders van een niet-gefundeerde uitstap uit kernenergie, omdat deze onverantwoord is.
Er zijn momenteel niet voldoende alternatieve energiebronnen.
Elektriciteitscentrales die draaien op olie en steenkool, zijn meer vervuilend dan nucleaire centrales.
Bovendien vergroten die energiebronnen onze afhankelijkheid van de instabiele oliestaten in het Midden-Oosten.
Om de sluiting van de kerncentrales op te vangen, probeert men nu contracten te sluiten voor de aankoop van elektriciteit in Frankrijk.
De Fransen wekken deze energie wél met kerncentrales op.
De groenen zijn erin geslaagd rond kernenergie een ‘subjectief gevoel van onveiligheid’ te creëren, waardoor de de<U+FB01>nitieve berging van nucleair afval politiek onmogelijk is en de ‘voorlopige’ bovengrondse opslag voor onbepaalde tijd werd verlengd.
Onze partij meent echter dat het niet afdoende wetenschappelijk is aangetoond dat kernenergie en duurzaam energieverbruik elkaar uitsluiten.
Meer economische welvaart en individuele consumptie hebben een zware belasting van ons leefmilieu tot gevolg.
We moeten met andere woorden proberen die wetmatigheid te doorbreken en dienen te streven naar een economie die aandacht heeft voor duurzame ontwikkeling.
De wetenschap moet daarbij uitgaan van twee principes: (1) voorzichtigheid en (2) vooruitziendheid.
Het Vlaams Belang vindt dat de overheid meer moet investeren in de wetenschap, om ondermeer technologische ontwikkelingen te testen op hun mogelijke gevolgen voor het milieu.
Nieuwe wetenschappelijke ontdekkingen en bevindingen kunnen trouwens een essentiële bijdrage leveren aan een gezonder milieu.
Uiteraard is ook op dit beleidsdomein pas een echt coherent beleid mogelijk, indien aan de versnippering van bevoegdheden een einde komt.
Als Vlaams-nationalisten pleiten wij er uiteraard voor dat het milieubeleid een integraal Vlaamse bevoegdheid wordt.
Om de Kyoto-norm te halen moet België tegen 2012 zijn CO2-uitstoot terugdringen met 7,5% tegenover de uitstoot van 1990.
Als de theorie over het broeikaseffect klopt, dan is Kyoto slechts een druppel op een hete plaat.
Als de theorie niet klopt, dan is het een verspilling van geld én een nutteloze verzwakking van onze concurrentiepositie.
Het Kyoto-verdrag speelt slechts de rol van politiek symbool.
Per productie-eenheid stoten de industrieën in Azië en Afrika twee keer zoveel koolstofdioxide uit als de OESO-landen, China zelfs zes keer zoveel.
Toch hebben India en China het Kyoto-protocol niet ondertekend.
In vergelijking met 1990 zal het Waals Gewest de uitstoot van broeikasgassen met 7,5% moeten doen dalen; het Vlaams Gewest zal die uitstoot met 5,2% moeten terugdringen, terwijl het Brussels Hoofdstedelijk Gewest 3,475% meer mag uitstoten.
Wallonië heeft van oudsher de zware en meest vervuilende industrie gehuisvest.
Het Kyoto-verdrag mag niet het voorwerp worden van communautaire koehandel.
Voor milieubeleid zijn er tussen de federale en Vlaamse overheid immers verschillende raakvlakken en overlappingen.
De Walen moeten slechts hun hoogovens sluiten om hun norm te halen.
De akkoorden die ondertussen gesloten werden maken duidelijk dat Vlaanderen zijn Kyoto-inspanningen duur zal betalen.
‘Kyoto’ doet een aantal bedrijfssectoren bijzondere aandacht besteden aan het broeikasgassenprobleem en uiteindelijk kiezen voor nieuwe technieken.
Voor het Vlaams Belang mag het protocol van Kyoto er echter in ieder geval niet toe leiden dat bedrijven die ondertussen best beschikbare technieken (BBT’s) gebruiken hun productie in ons land zouden afbouwen en uitwijken naar andere landen die het protocol niet onderschreven hebben.
Tot slot is het voor het Vlaams Belang duidelijk dat het effect van windturbines, als alternatieve energiebron, groter is in een natuurlijke omgeving.
De ruimtelijke concentratie dient alleszins in stedelijke gebieden en kernen van het buitengebied te gebeuren.
Het Vlaams Belang vraagt daarom een bundeling of opstelling van windturbines in grote industriezones en in het havengebied.
Het Vlaams Belang is voorstander van een opbouwende benadering.
Het effect van allerlei ecotaksen en milieuhef<U+FB01>ngen is twijfelachtig en meestal gaat het om verkapte belastingverhogingen.
Die hebben ook nog eens het bijkomende nadeel dat ze het milieubeleid weinig populair maken.
Het Vlaams Belang wil ook dat het beleid de burger betrekt bij een actief milieubeleid.
De overheid belast sommige energie- en grondstoffen uitermate, maar andere dan weer minder.
De ondernemers en belastingbetalers raken hier vaak nauwelijks wijs uit.
Het is volgens het Vlaams Belang een heel wat betere benadering om duurzaam energiegebruik en milieuvriendelijke producten en bedrijven <U+FB01>scaal aan te moedigen door de aftrekposten uit te breiden.
Het Vlaams Belang bepleit meer <U+FB01>scale aftrekbaarheid voor bedrijven van BBT’s om milieuverontreiniging te voorkomen.
Alle milieutechnieken moeten bijzonder goed wetenschappelijk onderbouwd zijn en zijn slechts aan implementatie toe na diepgaand internationaal vergelijkend onderzoek van gebruik van milieutechnieken.
Vanzelfsprekend moet het beleid strenge straffen zetten op milieuvervuiling.
Het motto ‘de vervuiler betaalt’ slaat volgens ons niet alleen op het betalen van een boete, maar ook op het herstellen van de aangerichte schade.
Aangezien milieuproblemen meestal niet stoppen aan de grenzen, zijn wij voorstander van één Europees milieubeleid.
Nationale milieuproblemen - bijvoorbeeld onveilige kerncentrales in een nieuwe lidstaat - zijn automatisch problemen van alle Europeanen.
Om bedrijfseconomische en verkooptechnische redenen zijn we haast verplicht meer afval te genereren dan noodzakelijk.
Het ‘produceren’ van afval zou in elk geval niet mogen leiden tot een bijkomende belasting.
Meer nog, bij het tariferen en berekenen van de milieuhef<U+FB01>ng moet de gezinsstatus van de belastingplichtige en individuele milieu-inspanningen doorslaggevend zijn.
Dit kan via boni op basis van de gewestelijke basishef<U+FB01>ng, gebaseerd op een algemene solidariteit.
Om het probleem van de afvalberg verder te beperken kiest het Vlaams Belang voor afvalpreventie en het bannen van schadelijke producten, waar mogelijk.
Onze partij kiest voor selectieve afvalophaling
en het hergebruik van grondstoffen.
Het afval dat niet meer voor gebruik in aanmerking komt, willen wij milieuvriendelijk verwerken.
In heel wat gevallen blijft het afvalbeleid helaas ook op de verbrandingsoven aangewezen.
Die ovens moeten geschikt zijn voor de recuperatie van energie en dienen te beantwoorden aan de allerstrengste normen.
Wij willen verbrandingsovens alvast sluiten en ze grondig moderniseren, indien zij niet voldoen aan die milieunormen en als ze door het uitstoten van giftige gassen een gevaar opleveren voor de volksgezondheid.
Verbrandingsovens die voor sanering niet langer in aanmerking komen, wil het Vlaams Belang sluiten.
Getouwtrek rond metingen van dioxineneerslag beantwoordt niet aan het voorzichtigheidsbeginsel.
Ruimtelijke ordening is een relatief nieuw begrip in dit land.
Lintbebouwing, de ondoordachte inplanting van industrieterreinen of winkelcentra, de hoogbouw aan de kust: jarenlang was zowat alles toegelaten en de overheid kneep hier en daar een oogje dicht.
Het panorama van Vlaanderen is dan ook niet altijd even fraai.
De politiek moet nu het puin ruimen van een fout beleid uit het verleden en proberen wat meer orde te brengen in de bouwkundige chaos.
En ook dat gebeurt helaas niet altijd doordacht of rechtvaardig.
Een leefbaar Vlaanderen is alleen maar mogelijk met een verstandige visie op ruimtelijke ordening.
Volgens ons moet de klemtoon liggen op een concentratie van menselijke activiteiten.
Lintbebouwing en verstedelijking worden best tegengegaan.
De zeldzame natuurgebieden en open ruimtes moeten beschermd en uitgebreid worden.
Het Vlaams Belang gaat akkoord met de idee van een ruimtelijk structuurplan.
Het bestaande Ruimtelijk Structuurplan Vlaanderen (RSV) verdient echter zeker bijsturing, daar waar het verstedelijking en industrialisering in de hand werkt.
In belangrijke mate is de nog steeds voortschrijdende verstedelijking van Vlaanderen het gevolg van de stadvlucht.
Alsmaar meer mensen verlaten de stad.
Op de vlucht voor verkrotting, vervreemding, criminaliteit en een hoge belastingdruk.
Deze uittocht naar de voorsteden en de groene gemeentes legt een zware druk op de zeldzame open ruimtes.
Het Vlaams Belang wil de stadsvlucht zo snel mogelijk stoppen.
De overheid moet wonen en werken in de stad weer aantrekkelijk maken.
Daarvoor is een pakket maatregelen nodig.
Wij denken daarbij aan een harde aanpak van de criminaliteit,
aan de sanering van verloederde wijken
en aan het verlenen van premies en subsidies die het wonen in de stad ook <U+FB01>scaal bevorderen.
Het probleem van de zonevreemde woningen is perfect op een menselijke wijze op te lossen.
Het Vlaams Belang pleit ervoor dat alle zonevreemde woningen die op een wettelijke wijze werden gebouwd tot zone-eigen woning worden gemaakt.
Het kan niet dat mensen de dupe worden van foute overheidsbeslissingen uit het verleden.
Daarom is het onrechtvaardige systeem van planbaten aan afschaf<U+FB01>ng toe.
Er is volgens het Vlaams Belang geen enkele reden om een zonevreemde woning naar aanleiding van een ramp te herleiden tot een kleiner volume, zeker niet als in het decreet niet voorzien is in een schadevergoeding om vermogensverlies te compenseren.
Deze bepalingen vormen trouwens een bedreiging voor karakteristieke gebouwen zoals landelijke he-renhuizen, pastorijen en kleine kasteeltjes die uit het landschap zouden verdwijnen als ze na een ramp tot een maximaal volume van 1000 kubieke meter worden herleid.
Voor het Vlaams Belang moet iedere eigenaar het recht hebben om zijn woning weer op te bouwen in de vroegere staat, waar het stond en zoals het er stond.
Voor de kwestie van de weekeindezones bestaat volgens ons een redelijke oplossing.
Gemeentebesturen kunnen de weekeindezones omvormen tot woonzones met recreatief karakter.
Dat heeft tot gevolg dat de betrokken weekeindeverblijven het statuut krijgen van gewone woningen en dat de bewoners er permanent kunnen verblijven.
Voor natuurgebieden stellen wij een uitdovend woonrecht voor.
Voor zone-eigen clusters van weekeindeverblijven waar permanent wonen niet is toegelaten, bepleiten wij planologische oplossingen.
Wie uiteindelijk niet kan blijven wonen, heeft recht op een vergoeding.
De betrokken gemeenten moeten hier maximaal hun verantwoordelijkheid nemen.
Het Vlaams Belang stelt vast dat er trouwens nog altijd geen duidelijkheid is omtrent het onderscheid tussen ‘harde en zachte bestemmingszones’ van ‘kwetsbare gebieden.’
Rechtsonzekerheid is een doortrapte manier om mensen om de tuin leiden!
Wat bouwmisdrijven betreft, is het Vlaams Belang niet alleen voorstander van een verjaringstermijn van vijf jaar voor overtredingen uit het verleden, maar ook van een strikte controle om nieuwe wantoestanden te voorkomen.
Aan het dienstbetoon en het stilzwijgende gedogen door gemeentebesturen van onwettelijke situaties moet de<U+FB01>nitief een einde komen.
Het Vlaams Belang meent overigens dat een overtreding van de bouwvoorschriften niet in het strafrecht thuishoort.
De beginselen van de burgerrechtelijke aansprakelijkheid zijn voldoende om stedenbouwkundige inbreuken via rechtbanken op te lossen.
Vlaanderen kent een intensief oppervlaktegebruik.
Wij menen nochtans dat dit niet hoeft te betekenen dat landbouw en industrie noodzakelijk moeten worden afgebouwd in Vlaanderen.
Het is voor het Vlaams Belang onaanvaardbaar dat dorpen - bijvoorbeeld Doel - en vruchtbare poldergronden ten prooi vallen aan de uitbreiding van de nijverheid.
Er bestaan immers alternatieven die ecologie, economie en wonen met elkaar kunnen verzoenen.
Zo dienen grote industriezones zich bij voorkeur verder te ontwikkelen volgens het principe van de ‘inbreiding.’
Kleine ambachtelijke en handelsbedrijven kunnen zich vestigen in woonzones, als zij geen noemenswaardige hinder veroorzaken.
Het Vlaams Belang eist rechtszekerheid en maximale inspraak van land- en tuinbouwers, eigenaars van woningen en bedrijven, vissers, jagers en recreanten in de afgebakende VEN-gebieden.
De overheid moet alle natuurgebruikers maximaal betrekken in het opstellen van de ‘natuurrichtplannen.’
Alleen bij volledige consensus zijn bindende maatregelen aan de orde.
Medegebruik van natuur moet leiden tot toegevoegde waarde voor de natuur zelf,
zonder dat rechten van de traditionele medegebruikers er eenzijdig onder lijden.
Milieubewegingen wijzen de landbouw nog al te vaak met de vinger.
Nochtans heeft de landbouw er in heel wat streken in Vlaanderen voor gezorgd dat het groene karakter behouden bleef.
Het Vlaams Belang wil de kleine en familiale landbouw opnieuw een eerlijke kans geven.
Dat is, zoals we vandaag allemaal weten, niet alleen belangrijk voor ons milieu, maar ook voor onze gezondheid.
Het Vlaams Belang beschouwt de landbouw overigens als een strategische sector die niet mag verloren gaan, zoniet worden we voor onze voedselproductie totaal afhankelijk van het buitenland.
Wij menen dat in principe de landbouw geen factor van milieuverstoring is.
De afbakening van het Vlaams Ecologisch Netwerk (VEN) en de zogenaamde ‘agrarische structuur’ hadden dan ook gelijktijdig moeten verlopen.
Het spreekt voor zich dat wij daarom een landbouwtoets en een landbouweffectenrapport bepleiten.
In het kader van dit landbouweffectenrapport moet de mogelijkheid bestaan van een vergoeding voor landbouwers, zowel op ruimtelijk als socio-economisch vlak.
Eén van de principes van het Ruimtelijk Structuurplan Vlaanderen (RSV) is het vastleggen van de zogenaamde ‘hoofdstructuren.’
Het VEN maakt met 125.000 hectare deel uit van het RSV.
Op 18 juli 2003 kwam er een de<U+FB01>nitieve beslissing over de eerste fase van het VEN, goed voor 84.000 hectare.
Op 17 oktober 2003 bereikte de Vlaamse regering een akkoord over de tweede fase.
Hierbij zou ze dan ook de agrarische structuur afbakenen.
Ondanks alle beloftes kent meer dan 20% van de afgebakende gronden vandaag nog een landbouwgebruik.
Van de belofte aan de landbouwers om de percelen, ontheven van de nulbemesting buiten het VEN te houden, is niets in huis gekomen.
Onze partij wenst, tot slot, dat de Vlaamse regering aan de EU een voorstel doet om vogelrichtlijn- en habitatgebieden opnieuw af te bakenen, zodat industriegebieden ingekleurd op de gewestplannen, zonder problemen zijn aan te snijden.
Onze partij wil dat naast een op punt stellen van het planologisch attest er een aanpassing komt in de afstandsregels van het Vlaams Reglement betreffende de Milieuvergunning (VLAREM).
Wie elke dag met de wagen naar het werk moet, zal beamen dat daar vandaag nog weinig pret aan te beleven valt.
De sterke aangroei van het woon-, werk- en vrachtverkeer en het uitblijven van een doordacht beleid, hebben ervoor gezorgd dat onze wegen dichtslibben.
Eén en ander heeft dramatische gevolgen voor de leefbaarheid van onze woonomgeving,
maar ook voor de bereikbaarheid van onze bedrijven en de concurrentiepositie van onze economie.
Vlaanderen is bevoegd voor ruimtelijke ordening, economie, leefmilieu en infrastructuur, maar het spoorwegbeleid, het luchtverkeer, verkeersveiligheid, -handhaving en -reglementering zijn nog altijd Belgisch.
Op die manier is het moeilijk een geïntegreerd beleid te voeren.
Daarom bepleit het Vlaams Belang een volledige overheveling van het mobiliteitsbeleid naar de gewesten.
Dit is een oude slagzin van de Vlaamse Beweging, die nog altijd actueel is.
Een gezonde ruimtelijke ordening kan al heel wat bijdragen tot een oplossing van de bestaande verkeersproblemen.
In essentie moeten we ernaar streven om wonen, werken, winkelen, schoolgaan en ontspannen zoveel mogelijk te concentreren in bestaande woongebieden en steden.
Wonen en werken moeten weer dichter bij elkaar komen door het principe ‘werk in eigen streek.’
Ook de thuiswerkende ouder en het thuiswerk kunnen een bijdrage leveren tot het ontwarren van de verkeersknoop.
Het Vlaams Belang wil investeringen die de kwaliteit en de kwantiteit van het huidige openbaar vervoer versterken.
Voor de NMBS zijn rendabele investeringen echter pas mogelijk na splitsing in een Vlaams en een Waals net.
De HST is voor ons geen prioriteit.
Wij eisen een verbetering van de treinverbindingen tussen grote steden en tussen gemeenten die nog amper door een trein worden aangedaan.
De frequentie van het openbaar vervoer moet verhogen.
Voor alle openbaar vervoer is het Vlaams Belang voorstander van interstedelijke nachtverbindingen.
Het Vlaams Belang vreest dat de kwaliteit, het comfort en de veiligheid van het openbaar vervoer een gelijke tred houden met het sterk stijgende gebruik bij gratis openbaar vervoer.
Het Vlaams Belang pleit niet voor voorstadsnetten, die de stadsvlucht in de hand werken.
Ook het Gewestelijk Expressnet rond Brussel, het GEN, kan niet op onze genade rekenen.
Dit net zou bovendien de verfransing bijkomend leven inblazen.
In de eerste plaats is de bestaande infrastructuur aan verbetering toe.
Dat betekent onder andere dat de aansluiting van bus- op treinverkeer beter kan.
Het Vlaams Belang stelt vast dat goederenvervoer langs het spoor de Vlaamse wegen daadwerkelijk kan ontlasten.
Het Vlaams Belang eist de depolitisering en de splitsing van de NMBS voor broodnodige aansluitingen op de Vlaamse nijverheid.
Wij ijveren voor een Vlaamse spoorwegmaatschappij in een onafhankelijke Vlaamse staat en bestuurlijke en commerciële vernieuwingen inzake mobiliteit, die door de huidige communautaire blokkeringen slechts mogelijk zijn in dat onafhankelijke Vlaanderen.
Onze partij is geen voorstander van de privatisering van de spoorwegen.
Mobiliteit is een sociaal recht en mag niet het voorrecht zijn van een kleine, rijke groep die het zich nog kan veroorloven met een wagen rond te rijden.
Als we willen dat mensen vrijwillig hun wagen aan de kant laten staan en wat meer kiezen voor de <U+FB01>ets of voor het openbaar vervoer, dan kan de overheid daartoe een steentje bijdragen door te investeren in het aanleggen van overstapparkings en <U+FB01>etsenstallingen, collectief leerlingenvervoer, veilige <U+FB01>etspaden en vele andere zinvolle maatregelen.
De explosieve groei van het vrachtverkeer veroorzaakt heel wat verkeersoverlast op onze wegen.
De economische ontwikkelingen, besparingen en de huidige bedrijfscultuur hebben ertoe geleid dat bedrijven hun opslagcapaciteiten hebben afgebouwd en kozen voor snelle leveringen.
Maar de onvermijdelijke <U+FB01>les zorgen ervoor dat het goedkope principe just in time intussen vaak uitdraait op een ‘veel te laat.’
Daarom is het wenselijk dat bedrijven hun strategie opnieuw doorlichten en uitkijken naar mogelijke alternatieven.
De overheid moet maatregelen nemen die het vrachtvervoer via de binnenvaart en het spoor bevorderen.
Het Vlaams Belang pleit voor vlot en veilig verkeer.
Voor een vlotte en veilige verkeersafwikkeling is het aangewezen de verkeersstroom met een zo gelijkmatig mogelijke snelheid te laten verlopen.
De weg dient dan ook zodanig te worden ingericht dat elke stremming van de verkeersstroom zoveel mogelijk wordt vermeden.
Dit betekent onder andere: minder kruispunten, het zo veel mogelijk vervangen van verkeerslichten door voldoende grote ronde punten, het aanleggen van ventwegen waar mogelijk, het bestrijden van dubbelparkeren en het weren van doorgaande vrachtwagens uit de dorps- en stadskommen.
In Vlaanderen zijn voortdurend wegenwerken aan de gang.
Vaak gaat het om verschillende ingrijpende aanpassingen van wegeninfrastructuur in dezelfde regio.
Voor de lokale bevolking leidt dit tot heel wat overlast en bedrijven die in de streek gevestigd zijn, lijden heel wat <U+FB01>nancieel verlies.
Het Vlaams Belang bepleit daarom de oprichting van regionale coördinatiecentra, waarbij wegbeheerders samen met nutsmaatschappijen plannen en uitvoering van werken op elkaar afstemmen.
Het Vlaams Belang eist dat de Vlaamse regering een aantal ‘ontbrekende schakels’ invult, zoals de afwerking van de kleine ring rond Antwerpen.
Maar ook de aanleg van de Liefkenshoekspoortunnel, gecombineerd met de aanleg van de tweede havenontsluiting voor Antwerpen en de activering van de IJzeren Rijn moeten op middellange termijn op het programma staan.
In alle Vlaamse provincies zijn er projecten te realiseren.
Vlaanderen is bevoegd voor de luchthavens op zijn grondgebied, Zaventem uitgezonderd.
Het nakende vertrek van DHL uit de nationale luchthaven toont nog eens de onwerkbaarheid van de Belgische staat aan.
De politieke onenigheid tussen twee gewestregeringen en de federale regering zijn de belangrijkste oorzaak van het toekomstig jobverlies.
Dergelijke blunders kunnen in de toekomst maar vermeden worden door de overheveling van de volledige bevoegdheden naar één enkel niveau.
Een versnelde aansluiting van de luchthaven op het treinverkeer, ook de HST, is een prioriteit.
Vanzelfsprekend moet de beperking van de geluidsoverlast en de billijke spreiding een permanente zorg zijn.
Een land dat de ambitie heeft het logistieke hart van Europa te zijn heeft ook nood aan een <U+FB01>jnmazig net van regionale luchthavens.
In dat verband heeft het Vlaams Belang steeds gepleit voor de groeikansen van Oostende, Deurne en Wevelgem, met alle infrastructurele consequenties vandien.
Het Vlaams Belang is voor een gezond milieubeleid en een doordachte ruimtelijke ordening en mobiliteitspolitiek.
werk maken van een actief milieubeleid,
dat helemaal Vlaams is;
milieuvriendelijke bedrijven en producten <U+FB01>scaal aanmoedigen;
afval beperken, selectief ophalen en verwerken;
steden opnieuw veilig, aantrekkelijk en leefbaar maken;
een ruimtelijke ordening uitwerken volgens het inbreidingsprincipe;
een landbouwtoets en landbouweffectenrapport invoeren;
rigoureuze bescherming van open ruimtes en natuurgebieden;
een redelijke en menselijke oplossing realiseren voor weekeindeverblijven en zonevreemde woningen;
‘werk in eigen streek’ en thuiswerk in beleid omzetten;
investeren in de aantrekkelijkheid en het comfort van het openbaar vervoer;
snelle invulling van ‘ontbrekende schakels’ in de verkeersinfrastructuur.
In het eerste hoofdstuk van dit programmaboek hadden we het al over de visie van het Vlaams Belang op de EU.
We stelden toen dat Vlaanderen maar beter als volwaardige, soevereine staat aan de Europese besluitvorming deelneemt.
Vlaanderen heeft immers alle kenmerken die het snel als onafhankelijke staat kan optillen tot lid van de EU.
Maar - en dat vergeten andere politieke partijen wel eens - buitenlands beleid behelst meer dan de EU alleen.
Welke plaats moet en kan Vlaanderen innemen op het internationale forum?
Voor welke buitenlandse politiek kiezen wij?
Nederlanders en Vlamingen vertonen heel wat gemeenschappelijke kenmerken.
Ze zijn twee loten aan dezelfde stam: ze spreken dezelfde taal, ze bezitten voor een groot deel dezelfde geschiedenis, ze hebben dezelfde cultuurbedding, ze voeren een vergelijkbare economische politiek.
Het ligt dan ook voor de hand dat wij in een tijdperk van Europese eenwording en mondialisering de handen in elkaar slaan om onze gezamenlijke belangen te verdedigen.
Eens de Vlaamse onafhankelijkheid gerealiseerd, is het wenselijk dat wij komen tot een nauwere samenwerking tussen Vlaanderen en Nederland.
Het Vlaams Belang is van mening dat een samenwerkingsverband zal zorgen voor nog meer welvaart en welzijn voor beide partners.
Vlaanderen moet de politieke volwassenheid aan de dag leggen om nuchter te overleggen wat het samen met Nederland zou willen doen.
Nederland moet dan wel enkele belangrijke dossiers zoals de Scheldeverdieping en de IJzeren Rijn deblokkeren.
In afwachting daarvan kunnen wij vandaag al een resem politieke beslissingen op elkaar afstemmen.
De dossiers van de IJzeren Rijn en de uitdieping van de Schelde bewijzen dat wij dringend moeten afstappen van een zinloze concurrentiestrijd.
Dat is ook zo voor Antwerpen en Rotterdam, waar we zonder twijfel meer baat hebben bij een gemeenschappelijk havenbeleid.
De samenwerking tussen Vlaanderen en Nederland is een voorwaarde om in de EU de toekomst van de Nederlandse taal - niet louter als of<U+FB01>ciële taal - en cultuur te vrijwaren, naast economische en sociale verworvenheden.
Meer samenwerking kan Vlaanderen en Nederland een uitweg bieden om niet grotendeels van het Europese beleid te worden uitgesloten.
In ieder geval moet de vorm van de samenwerking de strategische positie weerspiegelen die Vlaanderen en Nederland in Europa en de wereld best innemen om hun gezamenlijke belangen te vrijwaren.
De Europese samenwerking heeft de voorbije decennia bijgedragen tot vrede, stabiliteit en welvaart in West-Europa.
Wij zijn ook van oordeel dat wij de historische kans moeten grijpen om de naties in West-, Midden-en Oost-Europa te verenigen in een hecht, confederaal samenwerkingsverband.
Dat neemt echter niet weg dat wij een kritische houding aannemen tegenover de EU.
Voor nationalisten is het zelfbeschikkingsrecht van alle volkeren immers fundamenteel.
Elk volk heeft het recht zélf te beslissen welke richting het uit wil en hoe het zijn toekomst gestalte wil geven.
Vlaanderen maakt deel uit van Europa en uiteraard willen wij samenwerken met andere volkeren.
Maar Vlaanderen moet ook zichzelf kunnen blijven, net zoals alle andere naties.
Daarom wijzen wij een eindeloos integratieproces van de hand
en pleiten wij voor een duidelijke taakverdeling en een afgrenzing van bevoegdheden tussen de EU en de lidstaten.
Het doorschuiven van alsmaar meer bevoegdheden naar Europa garandeert niet dat er ef<U+FB01>ciënte en betere oplossingen komen voor bepaalde problemen.
Europa is een slecht werkende en logge bureaucratie
en voor de meeste mensen is het een ver-van-mijn-bed show.
De kloof tussen de EU en de burgers groeit elke dag.
We hebben nu wel de eenheidsmunt euro, maar voor het overige is het niet echt duidelijk wat de meerwaarde van de EU is.
Brussel en Straatsburg liggen ver weg en de Europese ervaringen van landen als Denemarken en Ierland zijn niet hoopgevend.
Zo sprak Denemarken zich in een referendum uit tégen het Verdrag van Amsterdam (1997).
Europa dwong de Denen opnieuw naar de stembus te gaan om het resultaat te ‘verbeteren.’
Toen Ierland het Verdrag van Nice (2001) ook al verwierp in een volksraadpleging, liet de EU weten zich geen barst aan te trekken van de Ierse afwijzing.
Uiteindelijk hebben de Ieren het Verdrag van Nice dan toch aanvaard, zij het alweer onder zware druk van Europa.
Het is duidelijk dat er vraagtekens moeten geplaatst worden bij de houding van de Europese bewindvoerders.
De besluitvorming van de EU is verre van democratisch.
Het Vlaams Belang is voorstander van een confederaal Europa
dat de eigenheid en het zelfbeschikkingsrecht van de volkeren respecteert.
Wij wijzen de Europese superstaat af en kiezen voor een intergouvernementeel of confederaal samenwerkingsverband van soevereine naties.
Die naties moeten niet alleen zelf beslissen óf zij meedoen, maar moeten ook op elk moment uit de EU kunnen stappen.
Wij stellen vier krachtlijnen voor een ander Europa voor.
Alleen Europese landen kunnen toetreden tot de EU.
De toetreding van nieuwe leden moet in fases gebeuren en Europa moet maatregelen uitwerken om een toevloed van economische vluchtelingen te voorkomen.
Europa moet strikter toezien op asielmisbruik.
Alleen echte politieke vluchtelingen hebben recht op een volledige asielprocedure.
Zij worden ook best opgevangen in de nabijheid van hun thuisland.
Een lijst van ‘onveilige landen’ moet er dringend komen.
Enkel uit deze landen zijn vluchtelingen welkom.
Turkije kan wat ons betreft geen lid zijn van de EU.
Dit land is immers in geen enkel opzicht een Europees land.
Dat neemt niet weg dat we moeten streven naar goede betrekkingen met Turkije.
Al was het maar om de democratische principes en de eerbiediging van de mensenrechten in dit land af te dwingen.
De Raad van Ministers moet het belangrijkste wetgevende orgaan blijven, maar meer openheid in de besluitvorming is noodzakelijk.
Bovendien moet onzes inziens de rol van de Europese Commissie beperkt blijven.
Wij wensen dat overheden beslissingen nemen op het niveau dat het dichtst bij de mensen staat.
Zoals in een vorig hoofdstuk betoogd,18 zien wij dit subsidiariteitsbeginsel als een democratisch principe.
De EU en de staten moeten die bevoegdheden uitoefenen die het best bij hetzij het Europese, hetzij het nationale niveau passen.
Het vetorecht van lidstaten moet behouden blijven en beslissingen bij gekwali<U+FB01>ceerde meerderheid (de meerderheid van de lidstaten en 60% van de bevolking) over gezondheidszorg, industrie, cultuur en onderwijs zijn onaanvaardbaar.
Europa kent een lange periode van vrede en politieke stabiliteit.
Toch menen wij dat een eenzijdige ontwapening onverstandig zou zijn.
Het Vlaams Belang pleit voor de uitbouw van een Europese defensiemacht en een ver doorgedreven samenwerking tussen de verschillende Europese landen op het vlak van bewapening, militaire technologie, opleiding, organisatie en communicatie.
De Europese legermacht moet in staat zijn het Europese grondgebied te beschermen, humanitaire opdrachten en snelle interventies in het buitenland uit te voeren.
Een sterk Europa is niet langer afhankelijk van de Verenigde Staten (VS), maar is een gelijkwaardige partner.
Een weerbaar Europa is de beste beveiliging tegen internationaal terrorisme.
In de internationale diplomatie is er steeds vaker sprake van een toenemende kloof tussen Europa en de VS.
Ook tussen EU-lidstaten is overeenkomst over strategische opties in de internationale politiek al te vaak zoek.
Het punt van de Europese defensie valt niet in alle lidstaten in goede aarde.
Voornamelijk het Verenigd Koninkrijk en andere ‘Atlantische lidstaten’ liggen dwars.
De oorlog in Irak heeft de gespletenheid van de EU inzake buitenlandse politiek duidelijk aangetoond.
Duitsland, Frankrijk en België wilden niet mee optrekken tegen Irak.
Spanje en de nieuwe lidstaat Polen waren wel zinnens dat te doen.
In de schoot van de NAVO blijven zij trouwe bondgenoten van de VS.
Het Vlaamse aanvoelen van internationale kwesties valt zeker niet altijd samen met de Belgische opstelling.
Om Vlaanderen een stem te geven op het internationale forum hebben wij dringend nood aan een eigen diplomatie.
Hier is beslist een taak weggelegd voor de Vlaamse regering.
Een slagkrachtig diplomatiek korps moet Vlaanderen daadwerkelijk vertegenwoordigen in de wereld.
Vlaamse diplomaten moeten de boodschap uitdragen dat wij België op een vreedzame wijze willen opsplitsen en dat Walen en Vlamingen dan een betere toekomst te wachten staat.
Vlaanderen is een eeuwenoude cultuurnatie met een rijk verleden.
Vandaag staan onze exportproducten borg voor kwaliteit.
Beide elementen zijn van groot belang om Vlaanderen in het buitenland te verkopen.
De Verenigde Naties (VN) zijn een interessant forum waar landen hun problemen kunnen aankaarten en onderling ideeën kunnen uitwisselen.
Helaas is de internationale organisatie met bijna 200 lidstaten ook een logge machine, waar corruptie welig tiert.
Een grondige reorganisatie dringt zich dan ook op.
De dramatische gebeurtenissen in Somalië en Rwanda tonen aan dat de inzet van VN-blauwhelmen bij gewelddadige con<U+FB02>icten niet halsoverkop mag gebeuren.
Bovendien zijn heel wat rapporten en resoluties van de VN politiek gekleurd en ideologisch gemotiveerd.
Het rapport van de United Nations Population Division (UNPD) uit 2000, waarin de VN Europa aanbevelen om 135 miljoen nieuwe immigranten aan te trekken, is tekenend.
Ko<U+FB01> Annan, de secretaris-generaal van de VN, riep einde januari 2004 Europa op meer migranten toe te laten om zijn ‘welvaart’ te vrijwaren.
Sinds de eeuwwisseling is er een contestatie van de economische wereldorde van ongebreidelde vrijhandel aan de gang: het zogenaamde anti- of andersglobalisme.
Onze politieke partij heeft het geluk actief te zijn in een continent waar het goed is om leven.
De welvaart in Europa was nog nooit zo hoog.
De ongelijke economische slagkracht en welvaart van de OESO-staten en de ontwikkelingslanden is niet enkel het probleem van deze laatste.
De uitwassen van de vrijmaking van de wereldmarkt voor alle mogelijke producten en diensten treffen ook Europa.
De illegale, economische immigratie is ongetwijfeld het beste voorbeeld.
Het Vlaams Belang is van oordeel dat ontwikkelingssamenwerking met noodlijdende volkeren noodzakelijk is.
Blijvende steun mag nochtans afhankelijk zijn van ontvoogding en van de uitbouw van een nationaal bewustzijn en een eigen ondernemerschap in ontwikkelingslanden.
Immers, duurzame ontwikkeling en vrijhandel zijn niet met elkaar te verzoenen in een wereld- en mensopvatting die nauwelijks plaats laat voor nationale identiteit.
Wij kanten ons tegen elke vorm van wereldregering.
De natiestaat blijft volgens het Vlaams Belang de ideale gangmaker van het subtiele evenwicht dat moet bestaan tussen vooruitgang en traditie, tussen vrijhandel en solidariteit.
Vanzelfsprekend zijn er tijdens het koloniale tijdperk fouten gemaakt en misdaden begaan.
Maar Vlaanderen en Europa zijn niét verantwoordelijk voor alle ellende in de wereld.
De zelfverloochening van Europeanen - alsof zij geheel en al verantwoordelijk zijn voor de chaos en de armoede in de ontwikkelingslanden - helpt niemand een stap vooruit.
De besteding van gelden voor ontwikkelingssamenwerking in Vlaanderen om de Vlamingen te indoctrineren en een schuldgevoel aan te praten moet stoppen.
In het licht van de talrijke schandalen uit het recente verleden eist het Vlaams Belang een verscherpte controle op de uitgaven van allerlei NGO’s in het kader van de ontwikkelingssamenwerking.
Zoals de naam het zegt, kan het uiteraard niet de bedoeling zijn van ontwikkelingssamenwerking om de betrokken landen voor altijd afhankelijk te maken van steun uit het Westen.
Alleen projecten die ervoor zorgen dat ontwikkelingslanden na verloop van tijd op eigen benen kunnen staan, verdienen steun.
Bovendien pleiten wij ervoor de ontwikkelingssamenwerking te heroriënteren door meer nadruk te leggen op de thuislanden van de hier verblijvende niet-Europese vreemdelingen.
Een deel van de fondsen voor ontwikkelingssamenwerking kan de sociaal-economische ontwikkeling in deze landen stimuleren.
Dit kan ongetwijfeld de begeleide terugkeer van een aantal in Vlaanderen verblijvende vreemdelingen in de hand werken.
Vlaanderen moet in het buitenland optreden als een zelfbewuste natie, op weg naar zelfstandigheid.
In de internationale politiek pleit het Vlaams Belang voor: hechte samenwerking met Nederland;
een Vlaams diplomatenkorps dat onze taal en onze belangen verdedigt;
een Europees Europa, waar volkeren zichzelf kunnen blijven;
een democratisch Europa, met meer inspraak voor burgers en lidstaten;
een Europa waar soevereine volkeren kunnen toetreden tot de EU of er uitstappen;
een Europese defensiemacht die optreedt als onafhankelijke en gelijkwaardige partner van de VS.
verstandige en controleerbare ontwikkelingssamenwerking, meer gericht op thuislanden van hier verblijvende vreemdelingen.
Verdampt België?
Of valt België uit elkaar?
Het lijkt eerder het laatste dan het eerste.
Duidelijk is in elk geval dat de Belgische federatie verder hervormen geen enkele zin laat staan meerwaarde meer heeft.
De verkiezingen van 13 juni 2010 (zonder een splitsing van de kieskring BHV) zullen niet grondwettelijk zijn en minstens zullen zij besmet zijn met de vaststelling dat deze verkiezingen Vlamingen zullen hebben gediscrimineerd.
Dit is een onwettelijk land.
Het is vandaag overduidelijk dat de regeringen-Verhofstadt (1999-2007) de geschiedenisboekjes zullen ingaan als een periode van Belgische recuperatie.
Nadat in maart 1999 de Vlamingen op grond van de vijf resoluties, gestemd in het Vlaams Parlement, een staatshervorming kort na de eeuwwende stevig hadden voorbereid, won een erg Vlaams geori ënteerde VLD de verkiezingen.
Een grote staatshervorming zou Vlaanderen ruime bevoegdheden moeten opleveren zeker en vooral in het sociaaleconomische domein.
De paars(groene) regeringen beslisten daar na een bocht van 180° vanwege Verhofstadt evenwel anders over.
Er waren wel de Lambermont- en Lombardakkoorden van 2001, maar de bereikte resultaten waren bijzonder ontgoochelend.
De Franstaligen haalden binnen wat er in de akkoorden voor hen inzat (geld voor hun onderwijs) en blokkeerden waar het kon de uitvoering van de ‘Vlaamse’ luiken.
De PS had de machtshonger van Verhofstadt met succes gebruikt om de door Wallonië gevreesde Vlaamse resoluties af te blokken.
Het Vlaams Belang wil: in afwachting van een Onafhankelijk Vlaanderen dat er opnieuw wordt teruggegrepen naar het kader van de 5 Vlaamse resoluties in plaats van dat ze verder worden weggemoffeld.
Het was dan ook schrikken voor de Franstaligen toen vanaf 2004 de resoluties opnieuw op de tafel kwamen.
Dat gebeurde doordat de CD&V via de figuur van Yves Leterme aan een comeback begon te werken.
De ruggengraat daarvan was net als bij Verhofstadt in 1999 een sterk Vlaams imago, mede tot stand gebracht via een kartel met NVA en via de nooit geziene belofte dat zonder splitsing van BHV of zonder staatshervorming de CD&V niet in een regering zou treden.
De Franstaligen zetten meteen alles in werking om een terugkeer van de dynamiek der Vlaamse resoluties te verhinderen.
Eerst werd het imago van Leterme verdacht gemaakt en na de duidelijke overwinning van het kartel in 2007 werd iedere vorm van gesprek over staatshervorming gesaboteerd.
Leterme werd meermaals ten val gebracht, ook nadat hij zonder staatshervorming en zelfs zonder oplossing voor BHV toch aan een regering begon.
Gedurende de hele Letermeperiode liet de CD&V toe dat via het misbruik van de procedure van belangenconflicten de gestemde wetsvoorstellen inzake BHV werden gesaboteerd en geblokkeerd.
Overigens lekte uit dat het CD&V en VLD z élf waren, die aan de basis lagen van de belangenconflicten, zodat de regering wat uitstel zou bekomen en niet ten val zou kunnen worden gebracht.
De CD&V strompelde verder in pogingen om een “onderhandelde oplossing voor BHV” tot stand te brengen.
Die pogingen, ook de ultieme poging van Dehaene, werden allemaal met groot cynisme door de Franstaligen gesaboteerd.
Ultiem toen na de laatste val van Leterme de Vlamingen de wetsvoorstellen wilden stemmen, werd die poging geblokkeerd met een zogeheten alarmbel.
Het Vlaams Belang wil: een onmiddellijke splitsing van zowel het kiesarrondissment als het gerechtelijk arrondissement Brussel Halle Vilvoorde zonder prijs of tegenprestatie, ook niet een prijs die verborgen zou zitten een zogenaamde staatshervorming.
De splitsing van het kiesarrondissement is een correctie op een onrecht dat ontstond bij de vastlegging van de taalgrens.
De Franstaligen hebben bijna 50 jaar van dit onrecht electoraal kunnen ‘profiteren’.
De splitsing van de kieskring is sinds 1963 een Vlaamse politieke eis.
Franstaligen en Vlamingen mogen beiden in Brussel concurreren, dat is de logica van de tweetaligheid van Brussel.
Maar Franstalige partijen kunnen niet in Vlaanderen met Brusselse kopstukken blijven doen alsof Belgi ë niet klaar en duidelijk in twee taalgebieden is gescheiden en alsof Brussel en de Vlaamse rand één en hetzelfde gebied zijn.
Bij de creatie van provinciale kieskringen ging onder meer het Vlaams Belang toen met succes aankloppen bij het Arbitragehof en bekwam dat de kieskring terecht in een arrest werd bestempeld als een discriminatie van de Vlamingen.
Sinds dat arrest is BHV een eerstelijns politiek thema.
De splitsing werd door Vlaamse regeringen en Vlaamse politieke partijen niet enkel aan de kiezers, maar ook aan de burgemeesters van de Vlaamse Rand, plechtig toegezegd en beloofd.
Daardoor zou immers een vrij agressieve verfransing van de Vlaamse Rand tot staan kunnen worden gebracht.
Die belofte werd nooit ingelost omdat ook deze methodiek van het kartel CD&VNVA strandde op de sabotage van de Franstalige politieke klasse in de Wetstraat.
Ook toen de CD&V en de VLD zich waagden aan onderhandelingen, werd er geen resultaat geboekt.
Wel ontstond daar een gevaarlijke situatie omdat onder Dehaenes impuls blijkbaar toegevingen vanwege Vlaamse onderhandelaars in het vooruitzicht werden gesteld die de splitsing meteen teniet deden, zoals de apparentering met Brussel en meer van dat fraais.
Vlaanderen verloor zelfs een belangrijk deel van de voogdij over de faciliteitengemeenten
en in Brussel werd de tweetaligheid van de ambtenaren afgeschaft.
Omdat altijd en terecht een splitsing zonder toegevingen werd beloofd, is de splitsing niet doenbaar zolang de Franstaligen toegevingen blijven eisen.
Het Vlaams Belang vreest daarom dat men de toegevingen inzake BHV zal willen verbergen in de finesses van de aangekondigde staatshervorming.
Welke staatshervorming?
De periode-Verhofstadt en bij uitstek de periode-Leterme heeft in ieder geval geleerd dat gelijk welke vorm van Vlaamse politiek binnen het federale Belgi ë blijkbaar alleen mag verlopen binnen de paden en beperkingen die een zelfbewuste Franstalige politieke elite vastlegt.
Vlaanderen bepaalt dus niet zijn toekomst, dat doen de Franstalige politici.
Vermits de Franstaligen belang hebben bij een totaal status quo blokkeerden zij iedere verandering op alle vlak en zullen zij nieuwe veranderingen slechts in een heel fijn straaltje toestaan.
Dat blijkt ook uit de wijze waarop nu de CD&V probeert de Vlaamse kiezer wijs te maken dat de Franstalige partijen allemaal bereid zijn een ‘ruime staatshervorming’ in de volgende regeerperiode mee tot stand te brengen.
De CD&V omkadert die vage hoop met zo weinig mogelijk toelichting.
Wat voor staatshervorming moet dit worden?
Wat wordt de basis?
Wat is het minimum minimorum?
De vijf resoluties?
Het arbeidsmarktbeleid?
Fiscale autonomie?
De borrelnootjes van LetermeI?
De vette vis van de NVA?
Zelfs de NVA blijft voorzichtig en vaag.
Bij monde van Siegfried Bracke laat ze enkel weten dat Schiltz het grote voorbeeld is, daarmee de periode oproepende waarin bevoegdheden voor beide Gemeenschappen steeds werden afgekocht met onomkeerbare Vlaamse toegevingen.
Ook de bereidheid om Di Rupo premier te maken spreekt boekdelen.
Geen van de Vlaamse partijen wil over de staatshervorming iets duidelijks zeggen behalve dat er ‘oplossingen’ moeten komen.
Dat is voor het Vlaams Belang veel te vaag.
Daar ontstaat immers een democratisch deficit.
De kiezer moet zich uitspreken, maar zonder degelijke informatie.
In feite willen de Vlaamse politieke partijen een blanco cheque zodat ze min of meer na de verkiezingen hun zin kunnen doen.
Confederalisme is tijdverlies.
Niet gespeend van een drang om zich stoer voor te doen, wordt door sommige Vlaamse politieke partijen nu gesproken van ‘confederalisme’ als oplossing voor Belgi ë.
Het Vlaams Belang meent echter dat dit tijdverlies is en wellicht vooral een middel om Belgi ë te laten voortbestaan en de dynamiek van een Vlaamse Onafhankelijkheid af te remmen.
Vlaamse politici die nog niet eens in staat zijn gebleken om een zo futiel iets als de stemming van de BHVvoorstellen erdoor te krijgen, zouden nu plots wel tot een ‘gesprek ’ in staat zijn waarin de volheid van bevoegdheid van de deelstaten het uitgangspunt is en waarin zou besproken worden welke bevoegdheden het Belgische niveau zou behouden.
Dit is weinig geloofwaardig en overigens is er geen enkele hoop dat de Sociale Zekerheid, bron van zoveel onrechtvaardige onevenwichtigheid, door de Franstaligen zelfs nog maar gedeeltelijk als een deelstaatbevoegdheid zou worden erkend.
Ook fiscale autonomie werd de afgelopen maanden door Franstalige politieke tenoren mee op het al erg lange taboelijstje geplaatst.
Het leidt met andere woorden geen twijfel dat het Belgische kader een lang van crisis naar crisis "voorstrompelen" wordt zonder een optimaal beleid voor Vlaanderen.
Een Onafhankelijk Vlaanderen moet het alternatief worden voor dat Belgische kader.
Dit zou tot stand komen niet via "chaos" of "revolutie" maar via een Ordelijke Opdeling met als einddoel een Vlaamse lidstaat van de Europese Unie met Brussel als hoofdstad.
De 19 Brusselse gemeenten vormen een tweetalig gebied.
Inzake taalwetgeving verandert er dus niet veel, behalve dat het onafhankelijke Vlaanderen de taalwetten correct zal toepassen.
De Brusselse Franstaligen zijn in een onafhankelijk Vlaanderen volwaardige Vlaamse staatsburgers met dezelfde rechten en plichten.
Daarnaast wordt hun aparte identiteit gegarandeerd door bijzondere waarborgen op taalkundig, cultureel en onderwijsvlak.
Het Vlaams Belang wil: dat in plaats van veel energie te investeren in staatshervormingen en confederalisme, Vlaanderen veeleer zou investeren in het actief voorbereiden van de Vlaamse Onafhankelijkheid en van een Ordelijke Opdeling van België;
zolang België bestaat zou de Vlaamse Onafhankelijkheid bovendien als een stevige stok achter de deur moeten worden aangewend.
De misdaadcijfers blijven torenhoog in Belgi ë en Vlaanderen.
Moegetergde winkeliers geven er de brui aan.
Oudere mensen durven in onze steden ’s avonds vaak de straat niet meer op.
De samenleving wordt steeds vaker geconfronteerd met extreme, zinloze agressie.
Ook het geweld tegen dienstverleners in de hulpverleningssector, op het openbaar vervoer en in scholen neemt toe.
Mensen, wijken en steden geraken gevangen in een wurggreep van angst en onzekerheid.
Door de laksheid van de parketten en de straffeloosheid wordt de situatie steeds erger.
En toch minimaliseren de traditionele partijen het probleem.
Volgens hen gaat het maar om een ‘gevoel van onveiligheid’.
Het Vlaams Belang heeft genoeg van deze struisvogelpolitiek.
Het terugdringen van de criminaliteit moet d é topprioriteit van elke regering worden.
Wij eisen daarbij een harde en kordate aanpak.
Meer politie voor leefbare wijken.
Het Vlaams Belang wil meer politiemensen op straat, ook en vooral in die stadswijken die de andere partijen hebben ‘opgegeven’.
Wij aanvaarden geen nogozones
en eisen een absolute nultolerantie tegenover straatcriminaliteit en bendegeweld.
De invoering van een beperkte vorm van nultolerantie in Anderlecht, zelfs al wordt die nog niet gevolgd door een doeltreffende reactie van het parket, zorgde meteen voor een sterke daling van de criminaliteit
en toonde het gelijk aan van het Vlaams Belang.
Maar de aanpak is veel te beperkt.
Het Vlaams Belang wil dat ook dat de voedingsbodem van de criminaliteit wordt aangepakt.
Zo moet er een bijzonder krachtige bestrijding komen van de illegale economie in de steden.
In een aantal wijken van onze grootsteden heeft die de reguliere economie grotendeels verdrongen en worden straatcriminelen volop ingeschakeld om de controle over de wijk over te nemen.
Het Vlaams Belang eist dan ook een veel intensievere samenwerking tussen politie, justitie, de stedelijke administratie en alle economische, sociale en hygi ënische inspectiediensten.
Ook illegaal verblijf moet kordaat worden tegengegaan.
Vanzelfsprekend vereist dit dat justitie snel en doeltreffend kan reageren en over voldoende opsluitingscapaciteit zou beschikken, zowel voor volwassenen als voor minderjarigen.
Bovendien eisen wij een veel betere ondersteuning van de politiemensen door het bestuur.
Een totale ommekeer is nodig.
Vandaag horen we al te vaak dat burgemeesters de politie opdracht geven om de confrontatie met de bendes te mijden en de agressie tegen politiemensen door de vingers te zien.
Een aanslag met een kalasjnikov op een politieman wordt door bepaalde burgemeesters bestempeld als een ‘fait divers’.
Het Vlaams Belang staat voor de volle 100% achter de politie en eist m éér steun en méér waardering voor dit gevaarlijke, maar zo belangrijke beroep.
De politie moet opnieuw gemotiveerd aan de slag kunnen
en dient respect af te dwingen.
Politiemensen moeten kunnen genieten van een maximale juridische bescherming en van concrete bijstand van het parket wanneer zij zich geviseerd voelen.
Deelname aan rellen tegen politiemensen moet, naar Zwitsers model, collectief bestraft kunnen worden.
In plaats van alle hoop te vestigen op straathoekwerkers, wil het Vlaams Belang de wijkagent herwaarderen.
Hij moet in zijn buurt een gekend en zichtbaar aanspreekpunt zijn.
Daardoor zal hij vaak verdachte ontwikkelingen kunnen signaleren of ingrijpen.
In moeilijker wijken moet een systeem van camerabewaking ingevoerd kunnen worden.
Ook buurtinformatienetwerken kunnen een belangrijke rol spelen in het veiligheidsbeleid.
Het Vlaams Belang wil: meer blauw op straat om het repressieve luik van de ordehandhaving opnieuw in evenwicht te brengen met misdaadpreventie.
Een groot pijnpunt in de veiligheidsketen is de reactie van de parketten op de door de politie vastgestelde criminaliteit.
Door het immense aantal strafdossiers wordt een erg groot deel van de feiten, zelfs wanneer de dader gekend is, niet verder onderzocht of gewoon geseponeerd.
Vaak ook wordt door het parket uitermate zwak of veel te laat gereageerd, waardoor de rechter zich genoodzaakt voelt een lichtere sanctie op te leggen.
Daardoor zien de daders het verband niet meer tussen hun misdrijven en de sanctie.
Dit gaat gepaard met een uiterst beperkte toepassing van de voorlopige hechtenis (in vele gevallen het gevolg van het immense plaatstekort in de gevangenissen), zodat politiemensen nauwelijks enkele uren na de aanhouding op straat alweer geconfronteerd worden met hun arrestanten.
Niet zelden gebeurt dit zelfs met daders die illegaal in het land verblijven.
Zeker in Brussel neemt de laksheid en de wereldvreemdheid van het parket waanzinnige proporties aan.
Op deze manier werkt justitie de criminaliteit in de hand in plaats van ze te bestrijden.
Erg terecht bestempelt socioloog Mark Elchardus het justitiebeleid als een ‘stimulusbeleid ’ voor criminaliteit.
Dit leidt tot een enorme frustratie bij de politie, die vaak grote inspanningen moet doen om daders te vatten en onderzoekswerk te verrichten.
Steeds meer politieagenten stellen zich grote vragen bij de zin van hun werk.
Eind april werd dit nog bijzonder krachtig aangeklaagd door de politievakbond VSOA, die op 23 april 2010 aan de alarmbel trok en met schrijnende voorbeelden de haast misdadige wereldvreemdheid van het Brussels parket aanklaagde.
Het Vlaams Belang wil van de parketten opnieuw de zenuwcentra maken van de criminaliteitsbestrijding.
Er moet dan ook een einde komen aan de doelbewuste verwaarlozing van het openbaar ministerie.
De parketten en ook de onderzoeksgerechten moeten over veel meer mensen en over ruimere budgetten kunnen beschikken.
Het beroep van parketmagistraat moet aantrekkelijker gemaakt worden.
De parketten moeten over de meest moderne communicatietechnieken kunnen beschikken om digitaal of via videoconferentie overleg te plegen met de politie, zodat veel sneller kan gereageerd worden op strafbare feiten.
Het Vlaams Belang pleit voor een veralgemeend snelrecht voor straat- en stadscriminaliteit en heeft een wetsvoorstel ingediend waarmee het snelrecht van Verwilghen (dat vernietigd werd door het grondwettelijk Hof) in aangepaste vorm wordt heringevoerd.
Op die manier wordt snelrecht opnieuw mogelijk voor aangehouden verdachten, zodat een ruimere toepassing kan worden gemaakt van de voorlopige hechtenis.
De maximale termijn voor politiearrest moet dringend worden uitgebreid van 24 naar 48 uur.
De databestanden van de parketten moeten verbonden worden met deze van de politiediensten en de criminaliteitsstatistieken van beide instanties (die vandaag sterk uiteenlopen) moeten op mekaar afgestemd worden.
Tevens willen we een grotere toegankelijkheid van het databestand van seksuele delinquenten.
Naast alle politiediensten moeten ook de burgemeesters toegang hebben tot dit databestand.
Zij moeten de bevolking op de gepaste wijze kunnen inlichten wanneer een pedofiel zich in hun gemeente komt vestigen.
Tot slot willen we een helder en eenvoudig procedurerecht naar Nederlands model, waarbij verhinderd wordt dat criminelen zomaar kunnen vrijkomen ten gevolge van vormelijke fouten.
Het Vlaams Belang wil: een modernisering en mentaliteitswijziging van de parketten om hun slagkracht te vergroten.
Door de stelselmatige inkorting en de massale nietuitvoering van opgelegde straffen is ons strafsysteem in een nooit geziene crisis terecht gekomen.
De straffeloosheid heeft niet alleen geleid tot de uitholling van de rechtsstaat en tot de ondermijning van het vertrouwen van de bevolking in justitie, bovendien zorgt ze voor grote moedeloosheid bij de politie
en een immense frustratie bij de strafrechters zelf, die zichzelf gedegradeerd zien tot bloempot.
De gevolgen zijn pervers: precies omwille van de systematische inkorting en de nietuitvoering van opgelegde straffen, worden soms onevenredig zware straffen uitgesproken om de verdachte toch gedurende een minimale termijn achter de tralies te krijgen.
Het Vlaams Belang wil het zwaartepunt van de strafketen opnieuw bij de strafrechter leggen, die een veel ruimer arsenaal aan middelen en informatie moet krijgen.
Vooreerst moet de strafrechter veel sneller en beter ge ïnformeerd worden over de strafrechtelijke voorgeschiedenis van delinquenten (ook tijdens de minderjarigheid) en over de wijze waarop de opgelegde straffen werden uitgevoerd.
Daarnaast moet de strafrechter de zekerheid krijgen dat alle opgelegde straffen ook werkstraffen, korte celstraffen en boetes in de toekomst daadwerkelijk worden uitgevoerd, zodat de rechter een realistische strafmaat kan bepalen.
Het plafond van 300 uren werkstraf moet sterk worden opgetrokken, naar het voorbeeld van de buurlanden.
Het is dus de strafrechter zelf die de werkelijke duur van een celstraf vastlegt.
Enkel wanneer hij zelf vooraf bepaalt dat een veroordeelde na een strafgedeelte onder duidelijke condities vervroegd kan worden vrijgelaten (bijvoorbeeld onder een enkelbandregime), kan hiertoe beslist worden door een strafuitvoeringsrechtbank.
De wet-Lejeune en de andere vervroegde vrijlatingsmechanismen (die overigens volstrekt onwettig zijn) moeten dus worden afgeschaft.
Daarnaast moet de strafrechter meer mogelijkheden krijgen om cumulatieve straffen uit te spreken bij samenloop van misdrijven.
Ook bij recidive moeten zwaardere straffen uitgesproken kunnen worden.
De maximale tijdelijke gevangenisstraf moet worden opgetrokken van 30 tot 40 jaar.
Naar Nederlands voorbeeld wordt de verjaring voor bijzonder zware misdrijven zoals moord, doodslag en foltering of gijzeling met de dood tot gevolg, afgeschaft.
Voor weerzinwekkende en terroristische misdaden, moord na moord en voor gevaarlijke recidivisten wordt een ‘bijzondere levenslange opsluiting’ in het leven geroepen, die verzekert dat de veroordeelde de gevangenis nooit meer kan verlaten.
Daarnaast wil het Vlaams Belang de strafrechter de mogelijkheid geven chemische castratie en een verplichte therapie op te leggen aan seksuele delinquenten.
Ook willen we sleutelen aan de veel te strakke scheiding tussen toerekeningsvatbare en ontoerekeningsvatbare delinquenten.
Het Vlaams Belang is van oordeel dat ook criminelen met een gedeeltelijke toerekeningsvatbaarheid bij ernstige feiten gestraft moeten kunnen worden.
Het koninklijk genaderecht komt neer op willekeur en wordt daarom afgeschaft.
Het Vlaams Belang wil: een rechtvaardig bestraffingsbeleid dat opnieuw onsamendrukbare straffen uitspreekt.
Het Vlaams Belang hekelt de stelselmatige inkorting van de celstraffen, de massale omvorming naar elektronisch toezicht en de nietuitvoering van zogenaamde ‘korte straffen’ onder de drie jaar effectief.
De rode draad in het beleid van de justitieministers Wathelet, De Clerck, Van Parijs, Verwilghen, Onkelinx, Vandeurzen en opnieuw De Clerck is de alsmaar groeiende onwil om een prioriteit te maken van een ernstige strafuitvoering en een drastische uitbouw van de celcapaciteit.
Ook nu is het zogenaamde ‘Masterplan gevangenissen’ enkel gericht op de verhoging van het comfort van de gedetineerden (één man één cel) en niet op de noodzakelijke verhoging van de capaciteit (die zal blijven steken op 10.500 gedetineerden).
Kortom, het extreem lakse vrijlatingsbeleid wordt door de traditionele partijen gehandhaafd.
Wij kunnen deze straffeloosheid niet aanvaarden.
Ook erg korte celstraffen moeten uitgevoerd worden.
Respect voor de beslissing van de strafrechter is een hoeksteen van de rechtsstaat.
Wij pleiten dan ook voor een drastische uitbreiding van de celcapaciteit naar minstens 14.000 plaatsen.
In Brussel moet het aantal cellen worden opgetrokken van 1.000 naar minstens 2.500.
In afwachting daarvan moet het tekort worden aangevuld met de ingebruikname van gevangenisboten en leegstaande kazernes.
Het Vlaams Belang gelooft in het nut en de doeltreffendheid van de gevangenisstraf en verwerpt de linkse dogma ’s die stellen dat deze straf contraproductief zou zijn en beschouwd moet worden als een ‘ultimum remedium’.
Ook blijven wij gekant tegen de wereldvreemde knuffelwet-Dupont, waarmee de gevangenissen stilaan omgevormd worden tot veredelde internaten,
tot grote frustratie van de cipiers, die het voorwerp zijn van spot en nauwelijks nog kunnen functioneren.
Veiligheid binnen de gevangenis is de eerste prioriteit.
Gevangenissen moeten bovendien volkomen drugvrij zijn.
Het Vlaams Belang pleit voor een streng basisregime, dat sterk onderscheiden is van het leven in de buitenwereld.
Bijkomende rechten kunnen stapsgewijs toegekend worden, uitsluitend aan wie voor reïntegratie in aanmerking komt en rekening houdend met de ernst van de feiten, recidive, berouw en de houding tegenover de slachtoffers.
Het Vlaams Belang wil: gevangenissen herwaarderen als penitentiaire instituten waar directie en cipiers inzetten op de pedagogische waarde van straf en berouw.
Het Vlaams Belang wil breken met de lakse en volstrekt achterhaalde jeugdbeschermingswet van 1965, die eenzijdig in het teken staat van de bescherming van minderjarigen en in geen bestraffing voorziet.
Ondanks de stijgende problemen met zware jeugddelinquentie en bendecriminaliteit in de steden werd het de voorbije jaren n òg moeilijker om jeugdige criminelen op te sluiten.
Wij zijn voorstander van een hedendaags jeugdsanctierecht, zoals dat bestaat in alle buurlanden, waarbij de jeugdrechter de mogelijkheid heeft om (desnoods langdurige) strafsancties op te leggen, waarbij ook rekening kan gehouden worden met de zwaarte van de feiten.
Voor het Vlaams Belang is het volslagen onbegrijpelijk dat de Vlaamse meerderheidspartijen CD&V en Open VLD, die lang gepleit hebben voor zo ’n sanctierecht, zich blijven neerleggen bij de oekazes van de Parti Socialiste.
Daarnaast eist het Vlaams Belang dat er meteen een einde wordt gesteld aan het schandelijke vrijlatingsbeleid wegens het grote tekort aan opvangcapaciteit.
Gezien de manifeste onwil en totale onverantwoordelijkheid van vooral de Franse Gemeenschap om voldoende opvangmogelijkheden te cre ëren voor zwaar delinquente minderjarigen, wil het Vlaams Belang hiervoor kazernes ter beschikking stellen.
Het is immers volstrekt onverantwoord dat gewacht wordt op de uitbreiding van Everberg en de bouw van Ach êne (ten vroegste voorzien tegen 2013).
In Brussel moet er een gesloten justiti ële instelling komen voor minderjarige delinquenten van minstens 200 plaatsen, die het karakter heeft van een jeugdgevangenis.
Net zoals in Nederland moet het mogelijk zijn dat jongeren vanaf 12 jaar (en desnoods nog vroeger) een langdurig en streng heropvoedingstraject opgelegd krijgen.
Met op militaire leest geschoeide tuchtstages kan aan compleet losgeslagen jongeren opnieuw een structuur en een levensdoel worden aangereikt.
Het leger kan hierbij behulpzaam zijn.
Tenslotte mag ook de verantwoordelijkheid van de ouders niet onder de mat geveegd worden.
Zij moeten actief betrokken worden bij een antispijbelbeleid en bij de naleving van opgelegde maatregelen zoals huisarrest.
Intrekking van het kindergeld moet hierbij gebruikt worden als stok achter de deur.
Het Vlaams Belang wil: een modern jeugdbestraffingsbeleid dat crimineel en maatschappijvijandig gedrag van jongeren streng sanctioneert.
Het Vlaams Belang laakt de taboes rond het buitenproportionele aandeel van allochtonen in de criminaliteit.
We eisen dat er statistische gegevens worden bijgehouden van de criminaliteit volgens nationaliteit én afkomst.
Naar Nederlands voorbeeld dienen de gegevens omtrent ‘etniciteit en criminaliteit’ verzameld te worden voor elke leeftijdscategorie en voor ieder niveau van het strafsysteem, dus zowel bij politie, parket, straftoemeting en strafuitvoering.
Alles moet in het werk gesteld worden opdat buitenlandse gedetineerden hun straf zouden uitzitten in het land van herkomst.
Niet alleen zou dit extra plaats creëren in de gevangenissen, bovendien zou zo’n beleid sterk ontradend werken.
Aan dit principe wordt volop lippendienst bewezen, maar de regering heeft de voorbije jaren al te weinig initiatieven genomen om de herkomstlanden aan te zetten hun veroordeelden op te nemen.
Om de betrokken landen daartoe aan te moedigen, kan tussengekomen worden in de strafuitvoeringskosten aldaar.
Aan ‘nieuwe Belgen’ moet bij een veroordeling tot minstens 6 maanden celstraf omwille van zware of herhaalde criminaliteit, de nationaliteit en het verblijfsrecht automatisch worden ontnomen.
Het Vlaams Belang wil: criminaliteit door vreemdelingen aanpakken zoals het hoort: met databestanden die etniciteit registreren en met gevangenisstraffen in de landen van herkomst.
Het Vlaams Belang stelt vast dat het gebruik van zogenaamde soften harddrugs op een alarmerende wijze is toegenomen, ook op erg jeugdige leeftijd.
Dit is het rechtstreekse gevolg van het bewuste gedoogbeleid, dat eerst door de toenmalige CVP werd ge ïntroduceerd en nadien door paarsgroen werd versterkt.
Niet alleen is dit dramatisch voor de betrokken jongeren zelf, bovendien ligt de toenemende verslaving en de illegale drughandel voor een groot deel aan de basis van de verloedering en de onleefbaarheid van onze steden.
De drughandel is daarnaast ook een belangrijke financieringsbron van de georganiseerde misdaad en zelfs van terroristische groepen.
Door onze centrale ligging en het lakse justitiebeleid is ons land een belangrijke draaischijf voor de drugwereld, zowel als inen doorvoerder van coca ïne en heroïne als voor de productie van synthetische drugs.
Het Vlaams Belang pleit voor een drastische ommekeer in de aanpak van de drugproblematiek en wil komaf maken met het bestaande gedoogbeleid.
Bezit en gebruik van cannabis moet opnieuw strafbaar gesteld worden; de vaststellingen ervan moeten telkens leiden tot een reactie van het parket.
In plaats van gratis methadon of hero ïne willen we een verplichte ontwenning voor verslaafden, een sterk ontradingsbeleid in de scholen en meer drugcontroles in het verkeer en de discotheken.
Ons land moet zich ook veel assertiever opstellen in de grensregio ’s.
Drugproductie en drughandel moeten keihard worden aangepakt,
met zware celstraffen,
afschrikwekkende boetes
en meer mogelijkheden tot inbeslagname en verbeurdverklaring van hulpmiddelen en opbrengsten van drugcriminelen.
Het Vlaams Belang wil: breken met het gedoogbeleid door drugs in alle maten en gewichten keihard aan te pakken.
Slachtoffers van misdrijven moeten op een eenvoudiger manier klacht kunnen neerleggen.
Zij moeten de gelegenheid krijgen om van dichtbij (bijvoorbeeld via elektronische weg) de evolutie van hun dossier te volgen en op de hoogte gehouden te worden van alle fasen van de strafuitvoering.
Het Vlaams Belang pleit voor de ambtshalve toewijzing van een pro deo advocaat aan alle slachtoffers,
een verzekerde opvang van de slachtoffers op lokaal niveau
en voor het beter bekend en toegankelijk maken van het hulpfonds.
Het recht van verdediging is voor de burger de laatste zekerheid die hij heeft tegen criminele aanvallen.
Dat recht is voor het Vlaams Belang een onvervreemdbaar en fundamenteel mensenrecht.
Het recht op noodweer moet worden uitgebreid naar de verdediging van de eigen goederen, naar het voorbeeld van de bestaande wetgeving in Nederland en Duitsland.
Tevens pleiten wij voor een grotere betrokkenheid van de bevolking bij het veiligheidsbeleid, via wijkveiligheidscomit és en buurtinformatienetwerken
en willen wij naar Rotterdams voorbeeld een veiligheidsindex invoeren: een gestandaardiseerde graadmeter voor de veiligheid op nationaal, regionaal en lokaal niveau.
Het Vlaams Belang wil: een slachtofferbeleid dat het slachtoffer als slachtoffer van criminaliteit beschouwt
en niet de dader als slachtoffer van ‘de samenleving’.
De onderhandelingen over de hervorming van justitie hebben ten overvloede aangetoond dat er binnen het Belgisch kader geen ernstige hervorming mogelijk is.
De Waalse partijen blijven zich verzetten tegen een drastische beperking van het aantal gerechtelijke arrondissementen en tegen de noodzakelijke eenheidsrechtbank.
Het hervormingsakkoord van 31 maart 2010 maakt van de gerechtelijke structuur een onoverzichtelijk kluwen, waarbij twee Vlaamse rechtbanken van Leuven ingelijfd worden bij tweetalige Brusselse rechtbanken.
De verschillen in opvattingen tussen Vlaamse en Waalse partijen over het justitie- en veiligheidsbeleid zijn zodanig groot, onder meer inzake de aanpak van jeugdcriminaliteit, de magistratenopleiding, de strafuitvoering en de organisatie van de rechtbanken, dat Vlaanderen en Walloni ë dringend een autonoom beleid moeten kunnen voeren.
Concreet wil het Vlaams Belang dat het Vlaamse en het Waalse Gewest volledig autonoom worden op het vlak van justitie en politie.
In afwachting van de ontbinding van de Belgische staat blijft het federale niveau enkel bevoegd voor Brussel.
De recrutering voor de Brusselse rechtbanken verloopt via een gesplitste Hoge Raad voor Justitie.
Ook het Instituut voor Gerechtelijke Opleiding wordt opgedeeld in twee aparte instituten.
Aangezien de burgemeesters en de gemeenschappen niet in staat zijn hun verantwoordelijkheden op te nemen in Brussel, worden al hun bevoegdheden inzake veiligheid op het Brussels grondgebied overgedragen naar het federale niveau.
Er komt in Brussel één politiezone
en de bevoegdheden van het parket, de Brusselse rechtbanken en het Brussels hof van beroep worden beperkt tot de 19 Brusselse gemeenten.
De rechtbank van eerste aanleg wordt opgesplitst in een Nederlandstalige en een Franstalige afdeling.
Vlaanderen en Walloni ë kunnen samenwerkingsakkoorden sluiten inzake de ordehandhaving in de hoofdstad.
Van elke Brusselse magistraat en politieinspecteur wordt de kennis van de tweede landstaal verwacht.
Het aantal gerechtelijke arrondissementen buiten Brussel wordt herleid tot ten hoogste 10, hetzij maximaal één per provincie.
Elk arrondissement heeft een éénheidsrechtbank (met ruime beheersautonomie) en een eenheidsloket.
De werking wordt sterk gemoderniseerd, o.a. via een toegankelijk informaticasysteem, permanente meting van de werklast en van de doorlooptijden.
De rechtbank van eerste aanleg van Leuven heeft vestigingen in Halle en Vilvoorde.
Vlaanderen krijgt drie hoven van beroep: Gent (dat zitting houdt in Gent en Brugge), Antwerpen en Leuven-Hasselt.
Dit laatste is bevoegd voor Limburg en Vlaams-Brabant en houdt tevens zitting in Halle-Vilvoorde.
Alles moet in het werk gesteld worden opdat magistraten kunnen functioneren in een hedendaagse en goed beveiligde omgeving.
Alle gerechtsgebouwen en uiteraard alle kantoren van parketmagistraten en onderzoeksrechters moeten optimaal beveiligd zijn.
Een algemene doorlichting dringt zich op.
Zeker in Brussel moeten er snel drastische maatregelen getroffen worden.
Tot slot moeten het volledige verkeersbeleid en het handhavingsbeleid worden overgeheveld naar de deelstaten.
De verkeersboetes moeten volledig ten goede komen van de politiezones waarin ze uitgeschreven worden.
De geldstroom van Vlaanderen naar Walloni ë in het verkeersveiligheidsfonds moet onmiddellijk stoppen.
Een Vlaamse justitie staat zelf in voor de inning van de boetes.
Bij ontduiking worden deze met een fikse toeslag aangerekend via de belastingen of de inhouding op sociale uitkeringen.
Het Vlaams Belang wil: een snelle en doordachte uitbouw van een daadkrachtige Vlaamse justitie en politie.
Een bijzonder prangend maatschappelijk vraagstuk is dat van de op hol geslagen immigratie.
Jaarlijks komen er vele tienduizenden allochtonen naar dit land.
Al te vaak gebeurt dit met oneigenlijke motieven.
Zo vragen heel wat vreemdelingen politiek asiel aan, maar komen ze daarvoor geenszins in aanmerking.
Deze mensen willen zich in de eerste plaats economisch verbeteren, maar beroepen zich ten onrechte op conflicten, chaos en vervolging van etnische groepen in hun landen van herkomst.
Een dubbelzinnig, laks en onrechtvaardig migratiebeleid beloont dit bedrog al te vaak door illegaliteit te gedogen en door regularisatierondes te organiseren.
Dit zuigt alleen maar nieuwe mensen aan die misbruik willen maken van onze gastvrijheid.
Grenzen aan draagvlak.
Het zijn vooral de Franstalige politieke partijen die elk migratiebeleid bewust en rechtstreeks op de klippen doen lopen.
Zij hopen de torenhoge kosten van het wanbeleid af te wentelen op de Vlamingen.
Op die manier smelt in Vlaanderen het draagvlak voor beperkte immigratie als natuurlijk en eeuwenoud verschijnsel weg als sneeuw voor de zon.
Of het nu gaat over asiel, gezinsvorming en hereniging, studentenvisa, medisch toerisme, schijnhuwelijken, arbeidsmigratie: de Vlaming stelt vast dat de samenhang van de samenleving lijdt onder grootschalige immigratiegolven.
Op 1 januari 2006 verbleven er niet minder dan 1.625.362 personen in Belgi ë die bij de geboorte niet over de Belgische nationaliteit beschikten (15,5% van de totale bevolking van Belgi ë).
Sociale verwevenheid en spontane solidariteit gaan snel teloor.
Deze correcte vaststelling van steeds meer Vlamingen verscherpt zich nog in confrontatie met een militante islam die eist dat onze samenleving zich schikt naar zijn theocratische opvattingen.
Het Vlaams Belang wil: een solidaire samenleving op basis van rechten én plichten, ook voor migranten.
De verschillende overheden in dit land leggen de multiculturele samenleving als heilsleer op en censureren alle kritiek.
De regeringen hebben de toestand zelf niet langer onder controle en zetten dan maar alles op alles om te voorkomen dat het deksel van de pot vliegt.
Inburgering en vreemdelingenstemrecht zijn twee methoden om opnieuw wat greep te krijgen op de groeiende heterogeniteit van de bevolking.
Maar zonder een aanpak bij de wortel van het probleem van de massale immigratie blijft het dweilen met de kraan open en lopen de kosten bliksemsnel op.
Zo zal het totale asielbeleid in 2010 een slordige € 850 miljoen kosten aan de belastingbetaler.
Het Vlaams Belang is van mening dat een daadwerkelijke migratiestop met inbegrip van een sterk aangescherpt asielbeleid een krachtig signaal zou zijn.
Het ontraadt nieuwe immigratie en zal vreemdelingen die zich legaal op ons grondgebied bevinden spontaner en oprechter doen inburgeren.
Een strikte nationaliteitswetgeving en dus de afschaffing van de snelbelgwet is bovendien een betere piste in het uittekenen van actief burgerschap dan bijvoorbeeld wereldvreemde toegevingen zoals het vreemdelingenstemrecht.
Het Vlaams Belang wil: effectieve migratiestop door sluiten van alle wagenwijd open poorten én de talrijke achterdeurtjes in vreemdelingenrecht en verblijfswetgeving.
Dit behelst: • opnieuw inschrijven van het territorialiteitsbeginsel in de Vluchtelingenconventie uit 1951, waarbij Europa alleen nog Europese vluchtelingen zou opvangen;
• drastische vereenvoudiging en bespoediging van de asielprocedure;
-opstellen van een zogenaamde lijst van ‘veilige landen’;
• tijdelijke en geen permanente verblijfsvergunning voor erkende vluchtelingen en voor volgmigranten gedurende de eerste vijf jaar van hun verblijf;
• opvang van asielzoekers in gesloten centra tijdens de volledige procedure;
• actieve opsporing, stelselmatige opsluiting in uitzettingscentra en uitwijzing van illegaal verblijvende vreemdelingen;
• breuk met de huidige praktijk waarbij illegaal verblijf toch bepaalde ‘rechten’ doet opbouwen die uitwijzing zouden bemoeilijken;
• intensieve controles door inspectiediensten om zwartwerk door illegalen tegen te gaan;
• opstellen van een limitatieve lijst van ingrepen en verstrekkingen die onder ‘dringende medische hulpverlening ’ vallen;
• gezinsvorming slechts in het land van herkomst;
• beperking van het onvoorwaardelijke recht op gezinshereniging tot kinderen die op het ogenblik van de aanvraag nog geen twaalf jaar oud zijn;
• afschaffing van recht op gezinshereniging voor ouders en grootouders van Belgische staatsburgers;
• inkomenseis voor gezinsherenigers;
• opzegging van de bilaterale gastarbeidersverdragen met herkomstlanden zoals Marokko, Turkije, Tunesië en Algerije;
• strenge geldboetes en dito gevangenisstraffen voor wie betrapt wordt op het afsluiten van een schijnhuwelijk;
• afschaffing van de mogelijkheid van schijnsamenlevingscontracten;
• uitzetten van criminele vreemdelingen en waar mogelijk al uitzitten van straffen in herkomstlanden;
• afspraken op Europees niveau over ‘hoe soepel’ nationale migratiepolitiek mag zijn, niet ‘hoe streng’;
• afstammingsrecht in de nationaliteitswetgeving in ere herstellen;
• afschaffing van de mogelijkheid van dubbele nationaliteit;
• een naturalisatiedienst die het staatsburgerschap pas na tien jaar verblijf toestaat en nadat een verklaring van loyaliteit en een burgerschapsproef zijn afgelegd;
• proefperiode van tien jaar nadat het staatsburgerschap is verworven;
• geleidelijke opbouw van sociale zekerheidsrechten voor nieuwkomers naar Deens model;
• oprichting van een fonds voor vrijwillige terugkeer.
De afgelopen maanden ging het van kwaad naar erger met de opvang van asielzoekers.
Het totale nonbeleid van de Franstalige beleidsverantwoordelijken Wathelet (cdH) en Courard (PS) heeft een nooit geziene crisis veroorzaakt.
Verhalen over sancties die rechters uitspreken tegen het versagen van de overheid en die haar verplichten € 500 per dag op te hoesten per asielzoeker die op straat moet overnachten, zijn niet uit de lucht gegrepen.
Ze zijn de trieste waarheid.
Meer dan duizend asielzoekers logeren op hotel omdat Franstalige politici de asielzoekers als hefboom willen gebruiken om de Vlamingen te jennen die een strikter vreemdelingenbeleid wensen.
Vanzelfsprekend is deze maatschappelijk uitermate schadelijke toestand het gevolg van de recente grootschalige regularisatie.
Net zoals in 2000 beweerde de regering bij hoog en bij laag dat deze campagne ‘eenmalig ’ zou zijn.
Nauwelijks was de operatie van start gegaan of er kwam net zoals in 2000 een nieuwe toevloed van asielzoekers op gang.
Zij ho(o)p(t)en al dan niet met vervalste documenten tussen de mazen van het net te glippen en te profiteren van het ‘generaal pardon’.
Het ging zelfs zover dat eerste minister Yves Leterme in hoogsteigen persoon moest afreizen naar de Balkan om daar toe te lichten dat een asieltrip naar België geen enkele zin hou hebben.
Verliezen we tot slot niet uit het oog dat het ‘Vlaamse luik’ van het communautaire compromis over asiel en migratie verstrenging nationaliteitswetgeving en gezinshereniging het einde van de legislatuur niet heeft gehaald.
Het Franstalige luik de regularisatie van tienduizenden fortuinzoekers is daarentegen al enkele maanden in kannen en kruiken, ware het niet dat het Vlaams Belang beroep aantekende bij de Raad van State tegen de regularisatieinstructie.
Onze partij kreeg in december 2009 gelijk en daarmee staat zelfs de wettelijkheid van de hele operatie nu op losse schroeven.
Het Vlaams Belang wil: ten gronde oplossen en duurzaam voorkomen van asieltoevloed door regularisatiestop en door goed zichtbare maatregelen die voor kandidaatasielzoekers ontradend werken.
Dit behelst: • onmiddellijk einde aan financiële steun voor asielzoekers;
• drastische verhoging van de opvangcapaciteit;
• geen enkele toegeving aan asielzoekers die met hongerstakingen de overheid chanteren;
• duidelijke criteria voor asielaanvragen in plaats van de rekbaarheid van ‘humanitaire redenen ’ of ‘subsidiaire bescherming’.
Van wie zich in Vlaanderen wil vestigen, mogen we vanzelfsprekend verwachten dat hij of zij bereid is om zich onze publieke cultuur eigen te maken.
Bedoeling moet zijn om deel uit te maken van de lotsgemeenschap van het Vlaamse volk.
Dat kan maar indien de kandidaat-inwijkeling zich kan inleven en op termijn vereenzelvigen met de waarden van onze samenleving.
Daarom verwachten we dat alle vreemdelingen die geen EU-staatsburger zijn én permanent in Vlaanderen willen verblijven, een burgerschapsproef afleggen na drie jaar burgerschapscursus.
Indien zij slagen voor deze proef, kunnen ze later op grond van een regelmatig hernieuwde tijdelijke verblijfsvergunning het staatsburgerschap verwerven.
Wij stellen voor dat de cursisten het cursusgeld zelf betalen.
Het volgen van de cursussen en het afleggen van de proef gebeurt in principe in de landen van herkomst.
Een loyaliteitsverklaring waarin hij of zij belooft de fundamenten van de Europese beschaving te respecteren, vormt de ultieme toetssteen die van de inwijkeling een Vlaming-onder-de-Vlamingen moet maken en hem of haar voorgoed in onze gemeenschap opneemt.
Het Vlaams Belang wil: een inburgeringsbeleid dat vreemdelingen niet pampert, maar hen voor duidelijke keuzes stelt.
Dit behelst: • drie jaar durend niet-vrijblijvend inburgeringsprogramma voor nieuwkomers;
• opleidingen georganiseerd door de Vlaamse overheid ter voorbereiding van de burgerschapsproef;
• voorbehouden van vacante betrekkingen in overheidsbesturen voor staatsburgers.
Voor de twee grootste groepen niet-Europese vreemdelingen, Turken en Marokkanen, verloopt inburgering in Vlaanderen veel moeizamer dan bij andere groepen inwijkelingen in het verleden, zoals de Italianen, Polen en Grieken.
Soms is er zelfs totaal geen aanpassing.
De culturele opvattingen van deze mensen staan dan ook veel verder af van onze cultuur.
De aanwezigheid van heel wat mensen die blijven vasthouden aan de eigen islamcultuur leidt tot spanningen met de Vlaamse bevolking.
Een bijkomend probleem is dat sommige van hun praktijken niet zomaar ‘anders’ zijn dan de onze, maar onaanvaardbaar en strijdig met de mensenrechten.
Zo kent de islam geen gelijkberechtiging van de vrouw en geen scheiding van kerk en staat en bevordert deze religie een klimaat waarin zogenaamde eremisdaden gepleegd worden, waarbij vrouwen van wie nog maar een vermoeden van oneerbaarheid wordt uitgesproken, vogelvrij worden verklaard.
Sommige imams en recentelijk ook fundamentalistische actiegroepen verkondigen dat de sharia, het islamitische recht, voorrang heeft op onze wetten.
Dat soort gebruiken en verklaringen zijn volstrekt onaanvaardbaar in een democratie die naam waardig.
Ze botsen trouwens met de Europese mensenrechtenverdragen.
Voor ons blijven de gelijkwaardigheid van man en vrouw, de vrijheid van meningsuiting en de scheiding van kerk en staat fundamentele waarden.
Het Vlaams Belang wil: een inburgeringsbeleid dat werk maakt van de islamitische uitdaging en niet onderhandelt over onze Westerse leidcultuur.
Dit behelst: • intrekking van de erkenning en de subsidiëring van de islam;
• sluiting van moskees die haat prediken tegen de Westerse beschaving;
• oprichting van een islamobservatorium dat nagaat hoe de islamisering van Europa evolueert, voorstellen formuleert om de trend om te buigen en klachten over islamisme behandelt;
• verbod in overheidsbesturen, scholen van het Gemeenschapsonderwijs, het leger en de magistratuur van de islamitische hoofddoek, die geen strikt religieus symbool is maar een politieke stellingname over de ongelijkwaardigheid van man en vrouw.
Een welvarend Vlaanderen is geen Vlaanderen van alleen maar goeddraaiende bedrijven.
Het is evenmin een land van melk en honing voor wie de handen wel kan, maar niet uit de mouwen wil steken.
Een Vlaanderen dat sociaaleconomisch goed boert, is een land waarin mensen en structuren alle hun maatschappelijke verantwoordelijkheid nemen.
Werkgevers en werknemers nemen als solidaire mensen hun verantwoordelijkheid op.
Structuren van overheid, bedrijfsleven en belangenverenigingen geven de nodige waarborgen voor een Vlaanderen met een visie op lange termijn.
Dit betekent de afbraak van de ivoren torens waarin het Belgisch sociaaleconomisch beleid zijn beslag krijgt.
Het alternatief dat het kartel CD&V-NVA in 2007 heeft pogen te introduceren in de federale machtscenakels mogen we als grandioos mislukt beschouwen.
Een ‘beter beleid’ voor Vlaanderen bleek niet meer met de Franstaligen te kunnen worden afgesproken.
Toch is ‘de hefboom’ of zo u wil ‘de stok achter de deur’ van een Vlaamse exit uit België enkel bij het Vlaams Belang nog aanwezig.
Alle andere partijen gaan naar een staatshervorming zonder menu of zonder agenda en met slechts 1 zekerheid: Vlaamse toegevingen.
Welvaart voor iedereen.
De recente diepe economische crisis illustreert nog maar eens de kwetsbaarheid van de Belgische financiën en economie.
Door de spilzucht van de regeringen-Verhofstadt ging België totaal onvoorbereid naar een zware recessie.
De rustige vastheid van Van Rompuy en Leterme, op papier toch twee meesterboekhouders, kan het land niet voor erger behoeden.
De economie zakt diep weg terwijl de budgettaire toestand razendsnel ontspoort.
Het tekort nam toe tot ruim 6% en de schuldgraad stijgt opnieuw boven de kaap van 100%.
De open Vlaamse economie lijdt duidelijk meer onder de recessie dan Wallonië, dat goeddeels van staatssteun leeft.
Ondanks de snellere stijging van het aantal Vlaamse werklozen, ligt de Waalse werkloosheidgraad nog steeds dubbel zo hoog dan de Vlaamse.
De aarzelende economische opleving in Europa kan de Vlaamse economie opnieuw uit het moeras trekken.
Welvaart voor iedereen betekent niettemin óók welvaart op maat van de eigen ambities.
Wallonië moet een stap terugzetten en Vlaanderen de ruimte geven voor een economische doorstart.
In geen geval laat het Belgisch kader toe om de tering naar de nering te zetten en te zaaien naar de zak.
Hoog tijd dus voor Vlaamse en Waalse republieken.
Het Vlaams Belang wil: een Ordelijke Opdeling van België voor een economisch beleid op maat voor Vlaanderen.
De Griekse tragedie belichaamt de huidige schuldencrisis.
Ook België is niet immuun voor een besmetting met het Griekse virus.
Op het vlak van de openbare financiën heeft België maar een bedenkelijke reputatie.
Zonder druk van buitenaf slaagt dit land er niet in zijn financiën op orde te brengen en te houden.
Structurele tekorten en een hoge overheidsschuld zijn typisch voor een aloud Belgisch budgettair wanbeleid.
Het failliet van de Helleense republiek doet de Belgische regering nog steeds niet de ogen opengaan en de broodnodige hervormingen doorvoeren.
Gezien de huidige financi ële turbulenties en de vergrijzing zijn gezonde, solide financiën een noodzaak.
Het begrotingstekort en de schuld moeten zo vlug mogelijk opnieuw voldoen aan de Maastrichtcriteria.
Het primair saldo moet substantieel hoger om de rentesneeuwbal te stoppen.
Dit betekent structurele hervormingen en dus besparingen, in de eerste plaats in het uit zijn voegen barstend overheidsapparaat.
Het Vlaams Belang wil: een orthodox budgettair beleid dat inzet op gezonde overheidsfinanciën.
Economische competitiviteit.
De Belgische concurrentiepositie gaat jaar na jaar achteruit.
Het Belgische marktaandeel verkleint steeds verder.
De winst gaat naar nieuwe economische tijgers, maar evengoed naar onze buurlanden.
Deze kwalijke ontwikkeling voor een economie die vooral op export is gericht, betekent welvaartsverlies voor de gehele samenleving.
Ordewoorden moeten zijn: gezonde assertiviteit bij de Vlaamse ondernemers aanwakkeren
en onze aantrekkelijkheid voor buitenlandse investeerders verhogen.
Dat kan door lage lasten,
een soepele arbeidsmarkt,
eenvoudige en transparante regelgeving,
meer rechtszekerheid
en minder administratieve druk.
Vlaanderen beter positioneren in de globale economie vereist een permanent proces van modernisering en efficiëntieverhoging.
Geen dagjespolitiek dus meer, maar een coherent toekomstgericht beleid.
Het Vlaams Belang wil: een herstel van de Vlaamse concurrentiepositie door meer armslag voor ondernemers.
Ondernemen in een zo sterk exportgericht Vlaanderen kan niet los gezien worden van de andere open economieën.
Meestal hebben ze net als Vlaanderen een sterke politieke en sociale samenhang en doet dus het natiebesef in die landen het goed.
Het Vlaams Belang wil alles in het werk stellen om Vlaanderen bij dit economisch toppeloton te laten aansluiten.
Kleine economieën met een sterke identiteit doen het dikwijls bijzonder goed omdat ze de negatieve en verschralende effecten van de wereldeconomie in evenwicht brengen.
De bankencrisis heeft de structurele nadelen van ongebreidelde wereldnetwerken aangetoond.
Dat nam niet weg dat een gebrek aan controle op de banken niet alleen op wereldvlak of Europees vlak spaak liep maar evenzeer op Belgisch niveau, waar de gepolitiseerde manke controle tot een van de hoofdoorzaken kon uitgroeien.
Kennelijk was België voor deze zaak niet het voor Vlaamse ondernemingen gewenste optimale niveau.
Het Vlaams Belang wil: een internationaal uitspelen van Vlaamse identiteit,<U+F020>innovatievermogen en productiviteit.
Het Vlaams Belang is voorstander van het economisch aanbodmodel.
Dit model legt de klemtoon op een beleid van onderuit door ondernemende mensen en bedrijven.
De overheid heeft in dit model niet langer de centrale rol van planner en stuurder.
De economie stuwen kan de staat zelf nog wel door op voet van gelijkheid met de economische wereld afspraken te maken.
Het aanbodmodel is een breuk met de oude Keynesiaanse inzichten, die door overheidsinmenging de consumptie hopen te stimuleren om zo tot meer economische groei te komen.
De nadruk komt veeleer te liggen op de aanbodzijde, dus de bevordering van de productie en de creatie van unieke kansen door de overheid voor ondernemende mensen.
Voor het KMO-weefsel, niet voor niets de ruggengraat van de Vlaamse economie, zou zo’n beleid een zegen zijn.
Het model kan bovendien helpen onze economie in Vlaanderen te verankeren.
Dat doet het door in te zetten op de hoge productiviteit van de Vlaamse werknemers
en op Vlaanderen als pool van technologische innovatie.
Het Vlaams Belang wil: een gezonde uitbouw van het economisch weefsel door de ondernemers zelf.
Het Vlaams Belang ijvert voor volledige economische en dus fiscale autonomie van Vlaanderen.
Dit is eerder noodzakelijk dan wenselijk.
Het verschil tussen Vlaanderen en Franstalig België in visie op onze economische toekomst, ondernemen en fiscaliteit is immers onoverbrugbaar.
Het is zinvol noch nuttig te ijveren voor meer economische en sociale bevoegdheden voor Vlaanderen zonder de eis zelf alle belastingen te heffen op de politieke agenda te plaatsen.
Vlaanderen moet de belastingtarieven, de inning en de besteding van de inkomsten zelf kunnen bepalen, ongeacht of het de vennootschapsbelasting, de personenbelasting, de BTW, de douanerechten of de accijnzen betreft.
Het Vlaams Belang wil: alle belastingbevoegdheden aan Vlaanderen toevertrouwen.
Ondanks de sterkere Vlaamse vergrijzing zullen de interregionale geldstromen (€ 13 miljard) van Vlaanderen naar Wallonië niet verdwijnen.
De transfers zullen maar stoppen, wanneer de tewerkstellingsgraad in Wallonië en Brussel drastisch toeneemt.
De evolutie van de tewerkstelling gaat echter de andere richting uit.
Vlaanderen werkt hard, maar verarmt door een buitensporige ‘solidariteit’.
Een splitsing van de sociale zekerheid en een opdeling van de Belgische staatsschuld kunnen deze onrechtvaardige toestand beëindigen.
Fiscale autonomie vereist overigens een volledige verdeling van die overheidsschuld tussen Vlaanderen en Wallonië, zodat de te betalen rentelasten op de overheidsschuld niet in het gedrang komen.
De opdeling van de schuld moet overeenkomstig de Waalse of Vlaamse veroorzaker van de opgenomen kredieten gebeuren.
De verdeling moet transparant gebeuren en met alle mogelijke waarborgen door de Vlaamse en Waalse opvolgerstaten van België wat intrest en kapitaalaflossingen betreft.
Zo vermijden we een dumping van de Belgische staatsobligaties.
Het Vlaams Belang wil: een onmiddellijke stop van de financiële transfers
en een billijke verdeling van de staatsschuld.
Het unitaire sociale zekerheidsstelsel verhindert dat de Vlaamse en Franstalige Gemeenschappen een doelmatig sociaal beleid op maat van Vlamingen en Walen kunnen voeren.
De sociale zekerheid is ondertussen uitgegroeid tot het Belgisch symbool bij uitstek.
Het bestendigt de transfers en ontzegt de verschillende regio ’s de noodzakelijke stimulansen om het stelsel beter te doen verzekeren waarvoor het steeds bedoeld is: het tegemoetkomen aan sociaal onheil.
Maar in Vlaanderen stelt zich dat anders dan in Wallonië.
Daarom moet Vlaanderen een volledig eigen sociaal zekerheidsstelsel kunnen uitbouwen in pensioenen, werkloosheidsuitkeringen, kindergeld en ziekteverzekering.
Het Vlaams Belang wil: een versterking van de sociale zekerheid en de solidariteit door meer autonomie.
Vlaanderen is internationaal een sterk merk.
De mensen die Vlaanderen economisch elke dag opnieuw op de kaart plaatsen, hebben baat bij en dus recht op een volwaardig Vlaams arbeidsmarktbeleid.
België kent een systeem van centraal loonoverleg, waarbij de sociale partners een algemene loonnorm opstellen.
De nationale sectoren sluiten vervolgens hun eigen collectieve arbeidsovereenkomsten (CAO ’s) af op basis van deze loonnorm.
Een centrale Belgische loonnorm gaat nochtans voorbij aan de economische realiteit.
Omwille van regionale en sectorale verschillen, vormt de Belgische ondernemingswereld geen homogeen geheel.
Zo is de productiviteit in Wallonië lager dan in Vlaanderen en is de werkloosheid er heel wat hoger.
De vraag naar arbeid reageert in Vlaanderen ook veel sterker op wijzigingen in de loonkosten dan in Wallonië.
Daarom moeten Vlaamse werknemers en werkgevers Vlaamse CAO ’s kunnen afsluiten.
Een Vlaamse Arbeidsraad komt dan in de plaats van de huidige Nationale Arbeidsraad.
Zo kunnen we in Vlaanderen een eigen loonpolitiek voeren en onze concurrentiepositie verbeteren op de internationale markt.
Een ruimhartig want makkelijker te financieren Vlaams loon- en bedrijfsbeleid ligt dan in het verschiet.
Dat is dringend nodig, want elke werkloze en elk failliet bedrijf is er een te veel.
Het Vlaams Belang wil: een Vlaams arbeidsmarktbeleid en sociaaleconomische afspraken op Vlaamse maat.
Ook de afgelopen jaren werd de Belgische economie gekenmerkt door menigvuldige Franse overnames.
Ook de overheid bezondigde zich aan deze evolutie ondermeer in het bankendossier.
Het Vlaams Belang vindt dat watervoorziening, gas en elektriciteit nutsectoren zijn die tot de economische opdracht van de Vlaamse overheid behoren.
Dat betekent niet dat enkel staatsbedrijven water, gas en elektriciteit kunnen verkopen.
Wij willen een beleid dat Vlaamse ondernemers zelf in Vlaanderen doet blijven met bedrijven die onze nijverheid en onze gezinnen dagelijks grond onder de voeten geven.
De voorbereiding van de Vlaamse staatkundige onafhankelijkheid vereist bovendien een Vlaamse controlemeerderheid in het eigen vermogen van Belgacom, De Post en Belgocontrol.
Een opdeling van de NMBS in een Vlaamse en Waalse maatschappij is vanzelfsprekend.
Het Vlaams Belang wil: een modern verankeringsbeleid dat ons sociaaleconomisch beleid ondersteunt.
Een zo laag mogelijke fiscale druk is een van de uitgangspunten van het Vlaams Belang: “De overheid en het politieke bestuur treden dus in principe sober en terughoudend op.
Hieruit vloeit voort dat de partij bijvoorbeeld steeds zal opkomen voor de laagst mogelijke fiscale druk en tegen verkwisting ” (onze Beginselverklaring).
Aangezien België traditioneel behoort tot de kopgroep in de rangschikking van de fiscale druk, zijn nieuwe belastingen of verhogingen onaanvaardbaar.
Integendeel: indien we onze economie niet volledig willen versmachten, is een verlaging van de belastingdruk cruciaal.
Een dalende belastingdruk is een goede zaak voor de overheidsfinanciën.
De ontvangsten zullen eerder stijgen dan dalen.
Kapitaalvlucht en zwarte economie zullen verminderen.
Een toenemende consumptie zal een terugverdieneffect creëren voor de staatskas.
Een betere competitiviteit zal buitenlandse investeerders aantrekken.
Het Vlaams Belang wil: zo laag mogelijke belastingen voor gezinnen, bedrijven en consumenten.
Onze loonkost brutolonen plus SZ-bijdragen werkgevers bereikt een recordniveau, maar de nettolonen liggen lager dan in de buurlanden.
Het overheidsbeslag op de lonen neemt nog altijd toe en dit steeds verder ten koste van de nettolonen.
Loonhandicap en teloorgang van onze concurrentiepositie vereisen kordate oplossingen.
Vele werklozen barsten van talent en energie, maar kunnen ze niet verzilveren op de arbeidsmarkt: ze zijn voor bedrijven eenvoudig te duur om aan te werven.
Een overheidsbeleid dat zich slechts op specifieke doelgroepen richt, creëert meestal slechts weinig duurzame jobs in de (semi)publieke sector.
Een doortastende lineaire verlaging van de fiscale én parafiscale druk zal meer zoden aan de dijk zetten.
Het zou getuigen van een grotere gevoeligheid voor de échte noden en pijnpunten van de economie.
Eerst willen we de loonhandicap met de buurlanden Duitsland, Frankrijk en Nederland wegwerken, niet toevallig onze belangrijkste handelspartners.
Op termijn mag het overheidsbeslag niet hoger dan het EU-gemiddelde liggen.
Het Vlaams Belang wil: een stevige lineaire verlaging van fiscale en parafiscale druk.
Het beste sociale beleid bestaat uit hogere nettolonen voor alle werkende mensen.
Immers, een goed draaiende economie geeft voor iedereen uitzicht op een nuttige en zinvolle tijdsbesteding in de vorm van nieuwe jobs of maatschappelijk engagement.
Het is het beleid dat het meeste vrijheid geeft aan mensen die hun dagtaak anders willen invullen, maar ook aan jongeren, senioren en mensen met een handicap.
Een actieve en montere samenleving bereiken we door meer te doen met minder.
Het Vlaams Belang wil niet alleen minder lasten, het wil ook minder statuten voor werknemers.
We voorzien een eenheidsstatuut dat het onderscheid tussen arbeiders en bedienden eindelijk doet verdwijnen.
Het onderscheid tussen het sociaal statuut van zelfstandigen en dat van werknemers is ook niet langer van deze tijd.
Het is niet alleen voor de zelfstandigen weinig voordelig, maar het is bovendien maatschappelijk onverantwoord in een solidaire samenleving.
Deze visie is evenzeer op de gezondheidszorg van toepassing.
Het medisch bestedingspatroon in Vlaanderen is erg verschillend van dat in Wallonië.
Besparen in de uitgaven kan al door de invoering van een ondubbelzinnig getrapte gezondheidszorg.
Patiënten die ervoor kiezen zich met klachten eerst tot de huisarts te wenden, verdienen daarvoor een financiële beloning.
Een duidelijk pensioenstelsel dat de loopbaan van veertig jaar arbeid (mits uitzonderingen) centraal stelt is een andere krachtlijn van de sociale voorstellen van het Vlaams Belang.
Om het wettelijk pensioen te waarborgen moet de federale overheid de schuld die ze heeft uitstaan erg fors gaan afbouwen.
Uitstel en afstel waarin de Belgische regeringen uit verspilzucht (onder paars) of uit bestuurloosheid (sinds 2007) uitblonken, is niet langer nog aanvaardbaar.
Overigens is gebleken dat het ruim tien jaar geleden met ruime trom aangekondigde Zilverfonds een lege doos is.
Een geloofwaardige financiële inspanning kan meteen de pensioenen en andere uitkeringen welvaartsvast maken en meteen het brugpensioenstelsel voorbehouden voor die beroepsgroepen waarvoor het gecre ëerd werd, namelijk: voor een beperkt aantal arbeidsintensieve en gevaarlijke beroepen en slechts onder stringente voorwaarden, dus in geval van herstructurering of collectieve bedrijfssluitingen.
Het Vlaams Belang wil: een Vlaams pensioenbeleid dat ons wegleidt uit de puinhoop van het Belgisch stelsel.
Het begrip ‘terugverdieneffecten’ is in de mode gekomen toen de paarse regeringen en de regeringen-Leterme er hun schone schijn mee bedekten.
Het Vlaams Belang wijst op de echte en reële terugverdieneffecten van een gezinspolitiek.
Het allerbeste voorbeeld daarvan is een beleid dat gezinnen en kinderen op handen draagt.
Gezinnen en komende generaties zijn drager en doorgeefluik van waarden en deugden die, als ze een ruime verspreiding en appreciatie kennen, de overheid heel wat werk uit handen nemen.
Naast een echt kostendekkende kinderbijslag, bepleit het Vlaams Belang vanouds een opvoedersloon voor een thuiswerkende ouder.
Daarmee verwerft een man of een vrouw die zich voltijds aan de opvoeding van kinderen wijdt een volwaardig inkomen en sociaal statuut.
Het is belangrijk dat investeren in kinderen erkenning blijft opleveren.
De overheid moet via de juiste stimulansen en eerlijke beeldvorming het gezin promoten als hoeksteen van de samenleving, omwille van de morele extra waarde voor de toekomst die het oplevert.
Het gezin blijft de harde kern van kennisen waardenoverdracht naar de volgende generatie.
Het Vlaams Belang wil: investeren in gezinnen en sociale verwevenheid als noodzakelijke voorwaarde voor een solidaire samenleving.
Duoflexpact: geen flexibiliteit van de werknemer zonder flexibiliteit van de werkgever.
Een verstandige financiering van de sociale zekerheid uit de algemene middelen.
Een Vlaams Goudfonds in de plaats van een leeg Zilverfonds.
Vermindering, bundeling en plafonnering van lokale lasten.
Afschaffing van octrooitaksen en aanvullende crisisbelasting in de bedrijfsfiscaliteit.
Snelle invulling van ontbrekende schakels in de verkeersinfrastructuur.
Politiek onafhankelijke vakbonden met rechtspersoonlijkheid.
Moderne vennootschapswetgeving.
Vlaams keurmerk voor producten en diensten.
Een ‘leefbaar Vlaanderen’ betekent een Vlaanderen dat leefbaar is voor de huidige inwoners en dat blijft voor de generaties na ons.
Leefmilieu en betaalbare energievoorziening voor gezinnen en bedrijven spelen hierin een belangrijke rol.
Beiden zijn ook niet tegenstrijdig aan mekaar.
Het Vlaams Belang is van oordeel dat een duurzaam en evenwichtig energie- en milieubeleid perfect past binnen een nationalistische visie.
Het bewaren van wat goed is en het inzetten op kansen vanuit onze culturele en sociaalhistorische identiteit maken immers de kern uit van deze visie.
Ecologie en energie zijn in de huidige staatsstructuur wel volledig versnipperd en verdeeld over de plaatselijke, regionale en federale bestuursniveaus.
Een samenhangend beleid is op die manier onmogelijk.
Sinds 2005 kennen we een spectaculaire stijging van de energieprijzen.
Door de economische wereldcrisis is die stijging wel wat afgekoeld.
Bij een nieuwe economische groei zullen de prijzen niettemin opnieuw stijgen.
Ook onze afhankelijkheid van onstabiele landen is ondertussen nog duidelijker geworden.
Tegelijkertijd dwingen de klimaatplannen ons de strijd aan te gaan met de uitstoot van CO2.
Door zijn centrale ligging, de nabijheid van grote buitenlandse industriegebieden en door onze functie als logistieke draaischijf is Vlaanderen bovendien ten zeerste blootgesteld aan de massale uitstoot van fijn stof.
Kortweg: internationale verhoudingen en geopolitiek, maar ook concrete gezondheidsrisico’s voor mens en natuur presenteren zich als prangende vraagstukken.
Het Vlaams Belang is kritisch over doemscenario’s en ergert zich aan internationale strategische spelletjes met klimaatakkoorden.
Wij stellen ons vragen bij de algemeen heersende opvatting dat de reductie van de CO2uitstoot klimaatopwarming kan tegenhouden en of er geen andere belangen spelen bij de wereldwijde CO2handel en opgelegde maatregelen.
Toch erkennen we dat tal van uitdagingen voor onze volksgezondheid en de leefbaarheid van onze planeet zich aandienen.
Bovendien kunnen we niet rond een aantal internationale verplichtingen heen.
Het Vlaams Belang ziet dit als uitdagingen en kansen om een vernieuwend energiebeleid uit te bouwen.
Een duurzaam energiebeleid en het veiligstellen van onze energievoorziening is een van de grootste maatschappelijke uitdagingen van deze eeuw.
Om een coherent beleid mogelijk te maken hoort de volledige bevoegdheid over energie en milieu thuis op het Vlaamse niveau.
Het in eigen handen nemen van zijn energielot stelt Vlaanderen voor een grote opgave.
Onze kenniseconomie moet zich transformeren.
Bij het uittekenen van de krijtlijnen voor een vernieuwend energiebeleid gaat het evenwel niet over een verscheurende keuze voor economie of milieu.
Beide elementen moeten elkaar aanvullen en kunnen elkaar versterken.
Het Vlaams Belang wil: een volwaardig Vlaams energiebeleid als duurzaam antwoord op de energievraagstukken.
Op federaal niveau is de minister van Leefmilieu en Klimaat, Energie en Duurzame Ontwikkeling verantwoordelijk voor het energiebeleid.
De openstelling van de markt, de elektriciteiten aardgastarieven, de productie (met uitzondering van de productie van hernieuwbare energie) zijn nog steeds federale bevoegdheden.
Het hoogspanningsnet van elektriciteit met een spanning van meer dan 70 kilovolt, de opslag en het vervoer van aardgas en kernenergie zijn eveneens nog ‘Belgische’ bevoegdheden.
De federale overheid heft nog steeds taksen en bijdragen.
Gezinnen en bedrijven betalen het gelag in de energiefactuur.
Voor het Vlaams Belang moeten al deze bevoegdheden zo snel mogelijk naar het Vlaamse beleidsniveau verhuizen.
We stellen vast dat de federale regering op het vlak van energie onvoldoende marktbevorderende initiatieven neemt.
Op de Belgische markt is noch in de klassieke energieproductie noch in de hernieuwbare energie de feitelijke monopoliepositie van elektriciteitsproducent en Suezdochter Electrabel aangetast.
Het protocolakkoord met ElectrabelSuez dat in een uitstel van de uitstap uit de kernenergie voorzag is door de ontbinding van het federaal parlement niet bekrachtigd en op de lange baan geschoven.
Het is hier gepast te benadrukken dat dit akkoord, buiten het verlengen van de levensduur van de kerncentrales, voor onze energieonafhankelijkheid uiterst nefast zou zijn.
De federale regering is niet langer bij machte om een duidelijke strategie voor de energiebevoorrading van dit land uit te stippelen.
De energievoorziening is nochtans een van de belangrijkste economische hefbomen.
De enige doelstelling die het federale energiebeleid nastreeft is blijkbaar het fnuiken van de Vlaamse wil tot meer autonomie o.a. in de energiesector.
Inmiddels kwam het belangrijkste deel van onze energievoorziening in Franse handen.
Het Vlaams Belang wil dit veranderen en pleit voor de afbouw van de monopoliepositie van Suez.
Het maximale toegelaten marktaandeel voor gasen elektriciteitsproducenten moet worden teruggebracht tot 45%.
Het Vlaams Belang wil bovendien de gehele energiesector onder Vlaamse controle brengen.
Het Vlaams Belang wil: in plaats van de Franse energiedominantie een eerlijke concurrentie tussen apolitieke energiebedrijven wat prijs en kwaliteit moet ten goede komen.
Ondanks energiebesparingen merken we dat de behoeften voor elektriciteit sterk stijgen.
Uit een studie van de CREG blijkt dat we tegen 2015 aankijken tegen een energietekort van 4.000 megawatt.
Dit tekort valt niet op te vangen door het aandeel hernieuwbare energie.
Om voortdurende prijsstijgingen door het quasi-monopolie van Electrabel en de gesubsidieerde hernieuwbare energie tegen te gaan, blijft in Vlaanderen elektriciteitsproductie door middel van kernenergie onontbeerlijk.
Het Vlaams Belang wil daarom werk maken van de ontwikkeling van kerncentrales van de vierde generatie.
Ondertussen wil de Vlaamse overheid een Vlaams energiebedrijf opzetten, dat zou moeten participeren in groene-energieproductie en in verschillende vormen van energiebesparende investeringen.
Het Vlaams Belang wil veel verder gaan.
Een Vlaams energiebedrijf moet volgens het Vlaams Belang initiatieven uitwerken die onder meer de inplanting van een nieuwe kerncentrale mogelijk maken.
Daarvoor moeten we ons onder meer richten op samenwerking met andere buitenlandse partners.
Het zou niet verstandig zijn het monopolie van Electrabel-Suez te versterken.
Suez moet in ruil voor het openhouden van de kerncentrales een concessievergoeding betalen die ten goede komt aan technologische innovatie, de vernieuwing en decentralisatie van het netwerk, hernieuwbare energieproductie, sociale tarieven en algemene energie-efficiëntie.
De kennis die aanwezig is in het SCK van Mol moet behouden blijven en verdient verdere ontwikkeling in de schoot van én ten behoeve van onze Vlaamse kenniseconomie.
De ondersteuning van het MYRRHA-project is levensnoodzakelijk voor het behoud en de verdere uitbouw van SCKMol.
Wat brandstoffen betreft, pleit het Vlaams Belang voor de daling van het BTW-tarief op gas, steenkool, stookolie en elektriciteit van 21% naar 6%.
Het Vlaams Belang wil: het behoud, verder uitbouw en modernisering van de kernenergie om aan onze energievoorziening te kunnen voldoen.
Het huidige elektriciteitsnet is sterk verouderd en niet aangepast aan het feit dat nu ook consumenten stroom produceren en leveren aan het net.
Op zich was dit geen probleem zolang die voedende stromen beperkt waren.
Door de grote stijging van het aantal particuliere en industriële installaties van hernieuwbare energie neemt de kans op ingrijpende stroompannes met de dag toe.
Een oplossing dringt zich op, maar de federale overheid is verlamd door onenigheid en geldgebrek.
Langs Vlaamse zijde laat de overheid onderzoek uitvoeren naar zogenaamde ‘slimme’ netwerken, maar de ontwikkeling blijft dan weer achter.
Vlaanderen laat overigens al te veel onderzoeks- en ontwikkelingsdomeinen op het vlak van energie braak liggen.
Het Vlaams Belang pleit dan ook voor een forse investering van bijkomende middelen in het onderzoek en de ontwikkeling van hernieuwbare energie en alles wat hiermee te maken heeft.
Een inhaaloperatie is dringend nodig.
Het Vlaams Belang wil: een Vlaanderen dat in woord en daad het voortouw neemt van een doelmatig en efficiënt georganiseerde duurzame energietoekomst.
Bij uitstek op gebied van vervoer en mobiliteit stellen zich een aantal uitdagingen zowel op vlak van energie als op het vlak van milieu.
De problematiek van energieafhankelijkheid, fijn stof en CO2 dwingen de automobielsector nieuwe paden te betreden.
Op dit ogenblik gaat de aandacht voornamelijk naar de elektrische wagen, zonder zich veel vragen te stellen over de herkomst van die elektriciteit .
Het Vlaams Belang wil veel meer focussen op de techniek van auto ’s op natuurlijk gas (CNGCompressed Natural Gas) en waterstof.
Beide systemen zijn erg zuivere verbrandingssystemen.
CNG kan bestaan uit aardgas of biogas.
Zowel de technologie als de brandstof is onmiddellijk verkrijgbaar.
Motoren die op CNG werken kunnen zonder veel moeite ook worden aangepast voor het gebruik van waterstof als brandstof.
Waterstof als energiedrager kan beschikbaar zijn als bijproduct van een aantal industri ële processen of valt met behulp van elektriciteit aan te maken.
Als energiedrager kan het produceren van waterstof dienen om de piekproductie van een aantal hernieuwbare productiemethodes te bufferen.
Het Vlaams Belang pleit voor een versnelde omschakeling in deze sector naar het gebruik van waterstof en als tussenstap CNG als brandstof.
Het Vlaams Belang wil: meer aandacht voor CNG en waterstof als alternatieve drijfkracht in het verkeer.
Vlaanderen heeft een zelfbewuste houding nodig om zijn toekomstige rol van onafhankelijke staat in de wereld op te nemen.
Het Vlaams Belang vindt dat een soeverein en Onafhankelijk Vlaanderen onbevangen zijn verplichtingen tegenover de internationale gemeenschap moet nakomen.
Die houding moet nu reeds spreken uit de ernst waarmee Vlaanderen alle facetten van buitenlands beleid ter harte neemt.
De internationale financiële crisis heeft aangetoond dat enkel staten een stem hebben op het wereldtoneel van de macht.
Een land zonder natiegevoel zoals België is een land dat er geen graten in ziet zijn voornaamste banken aan het buitenland te slijten.
Gebonden met handen en voeten aan Frankrijk, dreigt Vlaanderen op die manier nog maar eens het kind van de rekening te zijn.
Om ons van dit juk te bevrijden is een zelfbewust Vlaanderen broodnodig.
Het is fout dat de Europese Unie beter geplaatst is om onze externe soevereiniteit te behartigen.
Het Vlaams Belang is vóór Europese integratie,
maar niet onvoorwaardelijk.
De EU moet bestaan uit staten die samen optreden in een aantal beleidsdomeinen, niet uit staten die hun verantwoordelijkheid hier-en-nu van zich afschuiven naar de EU, de VN of andere supranationale koepels.
Lidstaten van de EU moeten volgens ons samen durven optreden in vraagstukken over bijvoorbeeld ecologie, verkeer en migratiedruk aan de buitengrenzen van de Unie.
Kwesties dus waar schaalvoordelen en cultuurhistorische lotgenootschap van de Europeanen elkaar eerder versterken dan uitsluiten.
Vlaanderen mag niet aanvaarden dat de EU ooit beslist over de opportuniteit van Vlaamse Onafhankelijkheid.
Wij moeten onze plaats onder de zon opnemen in overeenstemming met de gebruikelijke internationaalrechtelijke principes, maar zonder ons tot speelbal te maken van internationale politieke spelletjes.
Net als landen zoals Nederland en Denemarken kan Vlaanderen een betrouwbaar, maar geen slaafs lid zijn van een evenwichtig Europees project.
De evolutie op monetair vlak toont aan dat politici het Europees project hebben misbruikt voor een eigen agenda, zonder met de sociaaleconomische realiteit rekening te houden.
Belgische politici zien in de EU nog steeds een middel om de echte Vlaamse Onafhankelijkheid te vermijden door zo veel mogelijk bevoegdheden naar het hoger vlak door te schuiven.
Het Vlaams Belang huldigt onverminderd het subsidiariteitsbeginsel.
Dit principe stelt dat de bevoegdheden moeten aansluiten bij het daarvoor meest geschikte niveau.
Het spreekt vanzelf dat de toetreding van Turkije meer dan een brug te ver zou zijn; de huidige nog steeds lopende onderhandelingen moeten de gedaante aannemen van een associatieverdrag en zeker niet meer dan dat.
Het Vlaams Belang wil: geen federaal Europa, maar de EU als intergouvernementele statenbond waarvan Vlaanderen als soevereine staat volwaardig lid is.
Het Belgische establishment hoopte dat het Europees voorzitterschap in de tweede helft van 2010 en Congo dat een halve eeuw onafhankelijk is het Belgisch gevoel opnieuw wat zouden aanwakkeren.
De val van de regering doorkruiste dit regieschema.
Vlaanderen mag zich niet laten meeslepen in dit spel en moet zich richten op zijn eigen belangen.
Dat betekent in de eerste plaats voorkeursrelaties doen uitbouwen met landen waar een bestuurscultuur in voege is vergelijkbaar met de Vlaamse.
Samenwerking met Nederland en met Angelsaksische, Scandinavische en Baltische staten moet in de plaats komen van de actuele Franstalige fixaties.
Op een door Vlaanderen geïnspireerd buitenlands beleid hoeft geen taboe meer te rusten.
Het Vlaams Belang wil: een realistisch Vlaams buitenlands beleid dat de inwoners van Vlaanderen dient.
De Belgische ambassades en consulaten spelen een belangrijke rol in de beeldvorming over het land.
Buitenlands handelsbeleid, maar ook diplomatieke relaties laten zich dankbaar recupereren voor binnenlands gebruik.
Om de houdbaarheidsdatum van België te verlengen bijvoorbeeld.
Het Vlaams Belang wil dat de ambassades en consulaten van België in het buitenland nu al de Vlaamse en de Waalse belangen behartigen en niet langer de Belgische.
De buitenlandse vertegenwoordigingen van de Vlaamse Regering moeten rechtstreeks een vinger in de pap krijgen in federale buitenlandmissies.
Zolang bij lager diplomatiek personeel afwezige of gebrekkige kennis van het Nederlands schering en inslag blijft, is de positieve evolutie in taalkennis van ambassadeurs en consuls maar een verbetering voor de galerij.
Een volwaardige Nederlandstalige werking van alle diplomatieke diensten is het strikte minimum minimorum.
Het Vlaams Belang wil dat België uit de gemeenschap van Franstalige landen stapt.
Het Vlaams Belang wil: een uitbouw van een assertief diplomatiek beleid, geïnspireerd vanuit Vlaamse strategieën.
Een federale bevoegdheid waarmee Vlamingen in heel wat landen terechtkomen zij het dan voornamelijk conflictgebieden is Defensie.
De afgelopen jaren hebben Vlamingen in Belgische dienst het beste van zichzelf gegeven in het kader van internationaal aangestuurde humanitaire operaties.
Berichten via het thuisfront over aangekondigde legerhervormingen waren weinig geruststellend en zeker niet motiverend.
Ondertussen functioneren investeringsplannen niet soepel en blijven veel legernoden schrijnend.
Enerzijds halen Franstalige politici in onderhandelingen over de afbouw van het aantal kwartieren en kazernes vaker hun slag thuis dan goed is voor een ‘Belgisch’ leger, waarin Vlamingen en Walen recht dienen te hebben op een gelijkwaardige behandeling.
Anderzijds komen zowat alle operationele taken waarvoor het leger zich gesteld kan zien in het gedrang.
Dit is bij uitstek het geval voor internationale zendingen.
Heel wat legereenheden zijn inmiddels dusdanig afgebouwd dat de slagkracht volledig zoek is.
De eenheden paracommando ’s zijn het slachtoffer van hun eigen succes.
In ruil voor een stiefmoederlijke behandeling moeten ze opdraven voor alle taken waar andere eenheden niet meer toe in staat zijn.
Het Vlaams Belang wil dadelijk de maatregelen uit de legerhervorming schrappen die strijdig zijn met de vereisten van een elementaire strategische aanwezigheid in Vlaanderen.
Zo moet de Citadel van Diest de thuisbasis blijven van het Eerste Bataljon Para.
Het Vlaams Belang wil een snel inzetbaar leger voor alle operationele taken en met gespecialiseerde opdrachten die de NAVO het toevertrouwt.
Het moet werken in alle transparantie en onder parlementaire controle in plaats van zonder meer overgeleverd te zijn aan de grillen van een minister.
Het Vlaams Belang wil: Vlaamse militairen een antwoord bieden op de verschraling van hun loopbaan.
Het is hoogdringend tijd om ontwikkelingshulp en samenwerking niet langer als een loutere centenkwestie te bekijken.
De ontwikkelingslanden kunnen enkel en alleen uit de put kruipen als een aantal cultureel bepaalde attitudes van hun bevolkingen veranderen en ze zich in een moeite ontdoen van corrupte, illegitieme regeringen.
Investeren in deze landen zal maar verf pakken na nieuwe nationale omwentelingen, waarbij welvaart, goed onderwijs en degelijke gezondheidszorg niet langer los worden gezien van werklust, maar vooral van democratische en sociaaleconomische resultaatsverbintenissen.
Ondertussen is België nogal slecht geplaatst om ontwikkelingslanden de democratische les te lezen.
Zeker wanneer blijkt dat, niettegenstaande hernieuwde beloften en akkoorden, de communautaire Vlaams-Waalse (niet)splitsing van de Belgische ontwikkelingssamenwerking uitgroeide tot een klucht.
Het gevolg van dit alles is dat Vlaanderen ervoor kiest om te werken met grote NGO ’s, terwijl Wallonië de voorkeur geeft aan kleinschalige projecten van kleine NGO ’s.
Vlaanderen kiest meer voor de zakelijke benadering door te werken met grote partners, maar veroordeelt zich dus ook tot compromissen met vaak weinig bonafide regeringen.
De Vlamingen hopen op die manier aan hun internationale reputatie te werken, maar zo blijft ontwikkelingssamenwerking natuurlijk een straatje zonder einde.
Zeker als we vraagstukken zoals het opdrogen en zelfs het omkeren van de migratiestromen naar Vlaanderen willen bespreken in Afrika en Azië, is het van het grootste belang ons te verzekeren van betrouwbare partners.
Waar dat niet kan, moet de stok achter de deur steeds het stopzetten van hulp aan het betrokken land zijn, zonder daarom de samenwerking met de lokale bevolking op te schorten.
Het Vlaams Belang wil: een ontwikkelingssamenwerking die vertrekt van het behalen van concrete resultaten en dus niet van loutere financiële transfers naar Afrika en Azië.
Als het van het Vlaams Belang afhangt zal Vlaanderen zichzelf profileren als een kritisch, maar loyaal partner in de internationale instellingen.
In afwachting van Vlaamse Onafhankelijkheid toont het bij voorkeur nu al principiële bereidheid om zijn verplichtingen na te komen.
Vlaanderen gebruikt dan deze instellingen om, waar opportuun, zijn zaak sereen, maar beslist te bepleiten op internationale en diplomatieke fora.
Wie Vlaanderen almaar vergelijkt met regio ’s als Catalonië en Schotland dient zich te realiseren dat dit geen dienst bewijst aan meer Vlaams zelfbestuur en zeker niet aan Vlaamse Onafhankelijkheid.
Dat doet niets af aan onze sympathie voor Catalanen en Schotten.
Maar de failed state België kleurt in zijn politieke en bestuurlijke patstelling ook moreel ongunstig op de Vlamingen af.
Het is dus zaak om België snel te beëindigen.
Het komt internationaal weinig geloofwaardig over om de Nederlandse taal, de Vlaamse cultuur en onze sterke economie als tekenen van autonomie voor te stellen terwijl internationale waarnemers al snel kunnen vaststellen dat Vlaamse federale politici dagelijks het Belgische theater mee opvoeren.
Het Vlaams Belang wil: dat de wereldwijd gunstige reputatie van Vlaanderen de ambitie ondersteunt om niets minder te willen zijn dan een volwaardige lidstaat van Europa.
De wereld is klein.
Globalisering verbindt ons allen.
We zijn in het dagelijks leven nauw verweven met Europa en de andere continenten.
Jongeren MSNen met vrienden over de hele wereld.
Europese scholieren en studenten lopen steeds vaker een tijdje stage in een ander land van de Europese Unie.
Onze buren komen uit Turkije of Marokko, maar ook uit Engeland of Duitsland.
De pensionado zoekt de warmte op in Spanje.
Ondernemers verkopen hun producten ver over de grenzen.
Als praktisch idealisten komen velen in actie, zoals de mensen die weeshuizen stichten in arme landen.
Producten, mensen en ideeën reizen de wereld over.
Wij zien de voordelen en kansen van openheid.
Er is ook een keerzijde.
Sommigen verliezen hun baan, omdat bedrijven zich elders vestigen.
Als de tropische bossen straks werkelijk verdwenen zijn, hapt de wereld naar adem.
Wereldwijd zijn miljoenen op de vlucht voor armoede en geweld.
Olieschaarste, gebrek aan schoon drinkwater en botsende culturen en religies zijn een bron van spanningen en con<U+FB02>ict.
Radicalisering van islamitische jongeren vindt plaats in internationale netwerken via internet.
Arme landen, vooral in Afrika, hebben nauwelijks invloed op het wereldtoneel.
Eenzijdig optreden van het Westen en het telkens niet nakomen van internationale afspraken over armoede en milieu voeden het wantrouwen in de rest van de wereld.
De afgelopen periode ontbrak de politieke moed om armoede en schending van mensenrechten aan de kaak te stellen.
In de Nederlandse politiek werd de brede blik naar buiten ingeruild voor oogkleppen.
Nederland is een wereldland.
Dat verschuilt zich niet achter de dijken.
Hoop, politieke inzet en betrokkenheid doen er toe.
We zijn met velen die dagelijks strijden voor een rechtvaardige en groene wereld, met meer democratie en minder fundamentalisme.
We zijn voor kwijtschelding van schulden van arme landen
en willen internationale samenwerking die de allerarmsten echt helpt.
Scherpe regels zijn nodig om internationaal opererende bedrijven te dwingen maatschappelijk verantwoord te ondernemen.
Globalisering gaat niet vanzelf goed.
Harde internationale afspraken zijn nodig over mensenrechten en eerlijke handel, aids en vogelgriep, water en klimaatverandering.
Alleen dan bereiken we de zogenoemde ‘millenniumdoelen’ die we hebben afgesproken voor 2015: halvering van de extreme armoede, elk kind gaat naar school, gelijkheid van mannen en vrouwen, minder kinder- en moedersterfte en het stoppen van de verspreiding van ziekten als malaria.
Landen en internationale organisaties moeten samenwerken om con<U+FB02>icten te voorkomen.
Maar arme landen bepalen zelf hoe zij zich willen ontwikkelen.
Dat moet niet worden voorgeschreven door het Westen.
Het ideaal van een vrij, vreedzaam en welvarend Europa leeft sterk in Polen, Tsjechië, Hongarije en de andere nieuwe lidstaten.
Een land als Turkije ziet in Europa zijn toekomst.
De Europese samenwerking, die vrede en stabiliteit oplevert, is een voorbeeld in de wereld.
Europa als tegenwicht tegen eigenzinnige Amerikanen, als pleitbezorger van mensenrechten en als trekker van een groene wereldeconomie.
Een moderne en duurzame Europese economie vraagt om forse investeringen in milieu, kennis en innovatie.
Nu gaan miljarden euro’s op aan landbouwbeleid dat ten koste gaat van kleine boeren in ontwikkelingslanden.
GroenLinks is altijd kritisch geweest over ‘het Europa van de markt’, met te weinig plaats voor mens en milieu.
Wij willen een sociaal en groen Europa, dat democratisch en slagvaardig is.
Een Europa dat oog heeft voor nationale verschillen en nationale bevoegdheden respecteert.
Daarom ijveren wij met andere Europese groene partijen voor een beter Europees verdrag.
De wereld is vol con<U+FB02>icten, niet alleen in Irak, Libanon of Afghanistan.
Vooral in Afrika woeden burgeroorlogen waar de wereld van wegkijkt.
Nederland en Europa moeten opkomen voor mensenrechten, armoedebestrijding, democratisering en con<U+FB02>ictpreventie door op tijd politieke en diplomatieke druk uit te oefenen, economische boycots in te zetten en vredesmissies te steunen.
De Amerikaanse geweldspolitiek biedt geen oplossingen, maar werkt averechts.
De internationale wapenhandel moet aan banden worden gelegd.
Alleen als grootschalige schending van mensenrechten of genocide dreigt, en als alle vreedzame middelen zijn uitgeput, kan militair ingrijpen gerechtvaardigd zijn.
Dat vraagt een helder en uitvoerbaar mandaat van de Verenigde Naties.
Bij opsporing en vervolging van terroristen moeten politie, justitie en veiligheidsdiensten zich gesteund weten.
Moslimterroristen zijn een groot gevaar, niet alleen voor het Westen.
Vooral in islamitische landen maken zij veel slachtoffers.
Bij de bestrijding van terrorisme moeten we wel zuinig zijn op de rechtsstaat.
Die mag niet opzij worden gezet, zoals Bush doet in Guantanamo Bay.
Het speelt hen die kiezen voor geweld in de kaart en maakt de wereld niet veiliger.
Ook het con<U+FB02>ict tussen Israël en de Palestijnen vormt een belangrijke voedingsbodem voor radicalisering.
Het is cruciaal dat er een democratische Palestijnse staat komt, en dat Israël daaraan meewerkt.
De muur op Palestijns grondgebied moet worden afgebroken en nederzettingen ontmanteld.
De Europese Unie moet de druk maximaal opvoeren op de partijen in het Midden-Oosten en de Verenigde Staten om eindelijk tot echte oplossingen te komen.
De spiraal van geweld en vergelding moet worden gestopt.
Zolang er armoede, oorlog en onderdrukking bestaan, slaan mensen op de vlucht.
Wij willen nuchter omgaan met migratie in Nederland.
Het maakt verschil of iemand op de vlucht is, bij zijn of haar gezin wil zijn of werk zoekt.
Met goede rechtsbescherming krijgen asielzoekers voldoende tijd en mogelijkheid om hun verhaal te vertellen.
Zij hebben recht op een snelle, maar zorgvuldige beslissing.
Als hun asielaanvraag in procedure is, mogen zij werken en leren en hebben zij recht op gezondheidszorg.
In de opvang van asielzoekers moet rekening worden gehouden met de kwetsbare positie van kinderen.
Mensen die geen vluchteling blijken te zijn en het land dienen te verlaten, worden niet op straat gezet en hun kinderen worden niet uit de klas gehaald als terugkeer naar het herkomstland nog niet mogelijk is.
Dat voorkomt dat mensen illegaal in ons land verblijven.
De 26.000 uitgeprocedeerde asielzoekers die al jaren in Nederland zijn, krijgen alsnog een verblijfsvergunning.
Ook mensen die om andere redenen naar Nederland willen komen, kunnen rekenen op eerlijke spelregels.
Huwelijksmigranten en kinderen kunnen zich in Nederland bij hun partner of ouder voegen.
Inburgeren in het moederland is geen voorwaarde voor een verblijfsvergunning,
maar wordt wel gestimuleerd.
Arbeidsmigranten die een bijdrage leveren aan onze economie krijgen eenvoudiger een tijdelijke vergunning om hier te werken en te studeren.
In ons veelkleurige land hebben mensen verschillende leefstijlen.
Daar gaan we ontspannen mee om.
Iedereen heeft het recht anders te zijn en iedereen beleeft zijn geloof op eigen wijze.
In een vrijzinnig land staan grondrechten als de vrijheid van meningsuiting en de vrijheid van godsdienst hoog in het vaandel.
Niemand voelt zich opgesloten in gemeenschappen met opgelegde normen en waarden.
Zo worden meisjes niet gedwongen een sluier te dragen.
En durven homoseksuele jongeren uit de kast te komen.
Iedereen heeft de vrijheid zich te ontplooien en maakt zijn eigen keuzes in het leven.
De afgelopen jaren is ons land veranderd.
Er heerst een kil klimaat waarin verschillen tussen groepen op scherp zijn gezet.
Migranten worden vooral aangesproken op criminaliteit, terrorisme of hun ‘achterlijke’ cultuur.
Een toenemend aantal ouderen voelt zich niet meer thuis in deze samenleving en wil liever in seniorensteden wonen.
Teveel vrouwen worden gekleineerd en mishandeld.
Besnijdenis bij islamitische vrouwen komt nog steeds voor.
Homo’s voelen zich soms zelfs in Amsterdam niet meer veilig.
Sommige islamitische jongeren raken verstrikt in gevaarlijke radicale netwerken.
Extreem-rechtse jongeren maken zich schuldig aan haat en geweld.
Maar onverdraagzaamheid brengt de vertrouwde wijk niet terug en maakt de buurt niet leefbaarder.
Niemand hoeft zich geheel aan te passen aan dé Nederlandse cultuur, al is het maar omdat die niet bestaat.
Het is terecht dat het oude motto ‘integratie met behoud van eigen identiteit’ aan de kant is gezet.
Dat ging teveel uit van starre, onveranderlijke culturen waarin individuen ondergeschikt zijn aan de groep.
Ons gaat het om emancipatie van het individu.
Je mag zelf kiezen voor een hoofddoek,een driedelig pak of een roze driehoek.
Al die verschillen zijn niet altijd gemakkelijk, maar individuen hebben de ruimte nodig om een eigen weg te kiezen, ongeacht herkomst, religie, leeftijd, sekse of seksuele voorkeur.
Homo’s mogen zich niet beperkt voelen in de uiting van hun seksuele geaardheid.
Gehandicapten krijgen ondersteuning om zelfstandig te leven.
Veel lager opgeleiden en islamitische vrouwen moeten zich veel meer emanciperen.
Vrouwen mogen niet door hun man of gemeenschap worden belemmerd in hun ontplooiing.
Wij zijn tegen gedwongen huwelijken.
Organisaties die opkomen voor de rechten van vrouwen of strijden tegen huiselijk geweld krijgen veel meer steun van de overheid.
Nederland heeft nog nooit een vrouwelijke minister president gehad.
Het aantal vrouwen in topposities neemt toe, maar moet verder omhoog.
Achterstand vermindert als mensen meedoen in het onderwijs en op de arbeidsmarkt.
Niet alle migranten die hier al lang wonen, spreken goed Nederlands.
Zij krijgen de mogelijkheid dit alsnog te leren met voldoende inburgeringscursussen die aansluiten bij opleidingsniveau en ervaring.
Nieuwkomers dienen de Nederlandse taal te leren, in te burgeren, naar school te gaan en te werken.
Maar dan moeten ze net als andere Nederlanders kunnen rekenen op gelijke kansen en een rechtvaardige behandeling.
Met alle verschillen is er één grens die niet ter discussie staat: iedereen heeft zich aan de wet te houden.
Bovendien wordt iedereen in gelijke gevallen gelijk behandeld.
Artikel 1 van de Grondwet is zeer belangrijk.
Slachtoffers van discriminatie verdienen goede ondersteuning en moeten op eenvoudige wijze hun recht kunnen halen.
Wij willen discriminatie krachtig bestrijden op de werkvloer, bij sollicitaties, in het uitgaansleven en op de woningmarkt.
Door bijvoorbeeld discriminerende disco’s te sluiten
en sollicitatiebrieven anoniem te maken.
De overheid geeft het goede voorbeeld door veel meer ouderen of gehandicapten in dienst te nemen.
Samen leven begint met samen wonen in de buurt.
Steden moeten meer doen om witte en zwarte wijken tegen te gaan.
Het is belangrijk dat gemeenten harde afspraken maken met woningbouwcorporaties over het bouwen van voldoende betaalbare huurwoningen, zodat mensen, arm en rijk, jong en oud, meer te kiezen krijgen.
Corporaties werken immers niet op een vrije woningmarkt; zij hebben een maatschappelijke taak.
In grote steden moeten goedkope huizen in ‘dure wijken’ worden gebouwd.
Rondom de grote steden worden kleinere gemeenten verplicht te zorgen voor veel meer betaalbare huizen.
Zij moeten vaker woningen verhuren aan mensen met lage inkomens die uit de grote stad komen.
Van de islamitische leerlingen gaat op dit moment 95 procent naar een niet-islamitische school.
Maar ouders kunnen voor een islamitische school kiezen.
De vrijheid van onderwijs is een groot goed.
Van belang is dat alle scholen voldoen aan de hoge eisen die wij allemaal aan de kwaliteit van het onderwijs stellen.
Geen enkele school mag kinderen weigeren.
De school draagt bij aan de vorming van jongeren tot zelfstandige individuen
die vroeg leren omgaan met verschillen.
Het is daarom belangrijk dat kinderen uit verschillende achter-gronden elkaar op jonge leeftijd tegenkomen.
De school moet meedoen aan het tegengaan van zwarte en witte scholen.
Leren doe je je hele leven.
Kennis verrijkt en opent deuren naar nieuwe kansen.
We maken kennis met onze omgeving.
Met andere mensen, hun ideeën en opvattingen.
Met de samenleving en haar geschiedenis.
Leraren spelen een grote rol.
Dag in, dag uit helpen zij onze kinderen op weg.
Met de snelste en modernste computers sluit het onderwijs aan bij de digitale leefwereld van jongeren.
Flexibel beroepsonderwijs helpt de verdwaalde jongere de weg terug naar school en werk te vinden.
De universiteit geeft ruimte aan talenten en is internationaal georiënteerd.
De poort staat open voor de begaafde student, of die nu uit Groningen, Berlijn of New Delhi komt.
Zo is het niet in het onderwijs.
Onze talentenmachine, de motor van emancipatie, hapert.
Teveel talent wordt niet herkend en blijft onbenut.
Veel kinderen komen op de basisschool met grote achterstanden en maken die op school niet meer goed.
Vijftien procent van de jongeren tussen 18 en 24 jaar verlaat het onderwijs zonder diploma.
Er zijn verschillende oorzaken: veel opleidingen sluiten niet aan bij de vaardigheden van jongeren of bij de beroepspraktijk.
Veel jongeren haken gefrustreerd af omdat zij geen stageplek kunnen vinden.
Dat is desastreus voor hun kansen op de arbeidsmarkt.
Ook in het hoger onderwijs is na twee decennia bezuinigen de frustratie groot.
Studenten krijgen niet de beste colleges in enorme collegezalen.
Werkelijke verdieping in een beroepspraktijk of in de wetenschap is nauwelijks mogelijk.
Deelname aan het hoger onderwijs is in Nederland in vergelijking met andere westerse landen laag.
Buitenlandse studenten en onderzoekers staan niet te trappelen om een bijdrage te leveren aan onze kenniseconomie, zeker niet met alle dwaze bureaucratie en hoge kosten voor een verblijfsvergunning.
Het onderwijs heeft forse investeringen nodig.
Scholen moeten meer vrijheid krijgen, met minder richtlijnen vanuit het ministerie en betere afspraken met gemeenten over het tegengaan van achterstanden, schooluitval en segregatie.
De school van de toekomst voldoet aan de menselijke maat, want in onderwijsfabrieken voelt niemand zich thuis.
Geld voor onderwijs is geld voor in de klas, niet voor de salarissen van managers en adviseurs.
Voortaan worden docenten die aan veel scholieren met achterstanden of moeilijk lerende jongeren onderwijs geven, beter betaald.
Leraren krijgen extra steun van gespecialiseerde vakdocenten, onderwijsassistenten en conciërges.
Achterstanden ontstaan op jonge leeftijd.
Voor jonge kinderen met een (taal-)achterstand moet de voorschool beschikbaar komen.
Ouders worden door consultatiebureaus gestimuleerd om hiervan gebruik te maken.
Scholen met veel achterstandsleerlingen krijgen extra geld.
Achterstanden worden niet vastgesteld op basis van de kleur van de leerlingen, maar door hun leerprestaties.
Op de basisschool krijgen kinderen niet alleen les, zij spelen met vriendjes en maken ruzie.
Kinderen en hun ouders leren om te gaan met verschil.
Dat stimuleren wij door van alle scholen brede scholen te maken, met voor- en naschoolse opvang en activiteiten als taalles aan allochtone moeders.
Scholen werken ook samen met de jeugdhulpverlening en gezondheidsdiensten, met bibliotheken en sportverenigingen.
De school is een centrale ontmoetingsplaats in de wijk.
Vooral het VMBO en het MBO zijn toe aan een <U+FB02>inke opknapbeurt.
In de kenniseconomie zijn goed opgeleide vakmensen hard nodig.
Veel scholieren verlaten de school zonder diploma en komen nooit meer terug.
Er is veel meer <U+FB02>exibiliteit nodig om hen aan de school verbonden te houden.
Dat kan met meer verschil in vakkenpakketten, het geven van meer praktijklessen, het combineren van leren en werken en het erkennen van elders opgedane kennis.
De gemeenten krijgen een grotere verantwoordelijkheid.
Zij maken afspraken met bedrijven over werkervaringsplaatsen en stageplekken.
Elke scholier heeft recht op een stageplaats.
De kenniseconomie vraagt om grote investeringen in het hoger onderwijs.
Op jonge leeftijd weten studenten lang niet altijd welke studie het beste bij hen past.
Wij willen het onderwijs vrijer maken met meer ruimte voor studenten om te wisselen van studie of op een latere leeftijd de studie af te maken.
Tegelijkertijd wordt de kwaliteit van hogescholen en universiteiten opgekrikt door hen meer ruimte te geven om zich te onderscheiden.
Studenten, ook uit het buitenland, kunnen dan een keuze maken uit een groot onderwijsaanbod.
Er wordt meer geld vrijgemaakt voor jonge onderzoekers.
Met universiteiten worden afspraken gemaakt over personeelsbeleid waardoor meer vrouwen, migranten en jonge mensen in dienst treden.
Hoger opgeleiden verdienen na het afstuderen veel meer dan lager opgeleiden en kunnen best meer zelf voor de studie betalen.
Dat kan door het terugbetalen van een studielening afhankelijk te maken van het inkomen dat na de opleiding wordt verdiend.
Daardoor hoeven studenten niet bang te zijn dat zij de lening niet kunnen terugbetalen.
De studiebeurs wordt verhoogd, waardoor studenten minder afhankelijk zijn van ouders en bijbanen.
Ruimte voor ontspanning, <U+FB01>jn wonen, goed en gezond eten horen bij een goed leven.
We gaan zorgvuldig om met onze natuur en mooie landschappen.
Op ons vitale platteland verdienen boeren hun inkomen met duurzame landbouw en de zorg voor het landschap.
De drukke en dynamische stad is leefbaar door groene parken, grote speeltuinen en sportvelden.
Openbaar vervoer, verlichte <U+FB01>etspaden en veilige wandelroutes maken de stad toegankelijk.
Ook ‘s avonds en ‘s nachts is het openbaar vervoer veilig en kunnen mensen alleen over straat.
De wijken en dorpen hebben een gevarieerd en voldoende aanbod van woningen en voorzieningen.
Zo zorgvuldig zijn we niet met onze leefomgeving.
Geleidelijk verdwijnt door teveel asfalt en beton de ruimte voor spelen en ontspanning.
Het toenemend aantal auto’s verstopt de stad, met ergernis, herrie en luchtvervuiling tot gevolg.
Jaarlijks sterven 18.000 Nederlanders tien jaar eerder door vieze lucht.
Kwetsbaar natuurgebied dreigt te worden versnipperd door nieuwe snelwegen.
Het landschap wordt ontsierd door wilde bebouwing, lelijke kantoordozen en industriële landbouwmethoden.
Gemeenten, projectontwikkelaars en recreatieondernemers trekken zich weinig aan van het landschap.
Het leven is prettig in een omgeving die veilig en schoon is.
We investeren in hoogwaardig openbaar vervoer rondom en tussen de grote steden.
Op het platteland is de auto niet weg te denken, maar voor hen die niet zelf rijden is openbaar vervoer beschikbaar.
We experimenteren met gratis openbaar vervoer.
Dat is uitstekend toegankelijk voor ouderen en gehandicapten.
Auto’s en bussen worden schoner door schone technologie en het <U+FB01>lteren van uitlaatgassen.
Door snel een slimme kilometerhef<U+FB01>ng in te voeren, betalen autogebruikers de werkelijke kosten en worden zij gestimuleerd om zuinig te rijden.
Mensen met schone auto’s betalen minder dan mensen met benzineslurpers.
Europa kan bijspringen door goede milieunormen te stellen aan nieuwe auto’s.
Zo wordt onze omgeving niet alleen schoner, maar wordt ook het broeikaseffect aangepakt.
Wij willen geen nieuwe snelwegen of wegverbredingen.
Nederland heeft prachtige landschappen.
Het is zonde dat die worden verrommeld.
Daarom willen wij in de ruimtelijke ordening duidelijke sturing door de overheid.
Wij pleiten voor een grootschalige opknapbeurt van het landschap, met meer ruimte voor water, recreatie en duurzame landbouw.
Onze landbouw wordt overheerst door grootschalige landbouwmethoden.
Tegelijkertijd zitten veel boeren krap bij kas.
Boeren moeten worden betaald voor groene diensten zoals het onderhoud van het landschap.
In Europa streven wij naar verdere hervorming van de landbouw.
Het aandeel biologische landbouw is in Nederland slechts 1,4 procent van de totale landbouw.
In vergelijking met 1997 is dit een verdubbeling, maar het blijft veel te weinig.
Met belastingmaatregelen verminderen we het prijsverschil tussen gewone en biologische producten.
Het leven van dieren is belabberd in de bio-industrie.
Die wordt geleidelijk afgebouwd.
Dieren hebben recht op een goed leven.
Dierenrechten nemen we op in de Grondwet en in een nieuw Europees verdrag.
We verbieden grootschalige veetransporten.
We willen geen plezierjacht meer.
We stoppen het houden van nertsen en andere pelsdieren.
Het aantal dierproeven moet snel omlaag.
Mishandeling van dieren wordt strenger aangepakt.
Wilde dieren krijgen de ruimte en worden met rust gelaten in de natuur.
We houden van het goede leven.
Biologische melk, appels en vlees zijn niet alleen beter voor mens en milieu, maar ook lekkerder.
Het platteland is belangrijk als recreatiegebied en als woonomgeving.
Zo willen wij bouwen aan een nieuwe relatie tussen stad en platteland.
Kinderen uit de stad kunnen op schoolreis meehelpen op de boerderij, dieren verzorgen en leren dat lekker en gezond eten niet uit een automaat komt.
Onze smaak wordt teveel beïnvloed door de voedingsindustrie die overvloedig vetten en suikers in ons voedsel stopt.
In school- en bedrijfskantines, bejaardentehuizen en ziekenhuizen moeten verse en gezonde maaltijden komen.
Wij willen een Nederlandse Jamie Oliver.
Laten we jaarlijks een Kok van het Goede Leven benoemen die ons vertelt over de lekkere en gezonde keuken, zoals bijvoorbeeld onze topkok Pierre Wind of de biologische kok Andy McDonald.
Veel mensen die een eigen huis willen, hebben weinig te kiezen.
Zoals starters die voor het eerst een eigen woning zoeken.
De woningmarkt is krap en kent weinig doorstroming.
Meer geld is nodig om oude wijken op te knappen.
De gemeente moet er op toezien dat voor mensen met verschillende woonwensen voldoende betaalbare en duurzame huur- en koopwoningen worden gebouwd.
Ook jongeren, ouderen en mensen met lagere inkomens krijgen dan meer kans op een nieuwe woning.
De hypotheekrenteaftrek wordt beperkt
en meer gericht op mensen met lage- en middeninkomens.
400.000 Huurders hebben aangegeven hun woning te willen kopen.
Huurders krijgen meer rechten om hun woning te kopen of te verbouwen.
Wij willen geen liberalisering van de huren die woningen onbetaalbaar maakt.
Het is zonde om het Nederlandse landschap lukraak vol te bouwen.
In veel gemeenten is er binnen de bebouwde kom ruimte voor nieuwe woningen.
Lege kantoorpanden kunnen worden omgebouwd tot moderne woningen.
Mensen die in eigen beheer een woning willen bouwen, krijgen voorrang boven projectontwikkelaars.
De moderne economie is schoon en slim.
Meer economische welvaart is geen doel op zich, maar staat ten dienste van ons welzijn en van die van toekomstige generaties.
We lopen in de wereld voorop met groene innovaties en duurzame technologieën.
In tijden van globalisering creëren we zo nieuw werk
en helpen we andere landen hun economie duurzaam te maken.
De sleutel tot een duurzame economie is een groene energievoorziening.
We halen veel meer uit zon, wind en water.
Bovendien zijn we heel zuinig met energie.
Waren we maar zover.
We zijn slordig met mens en milieu.
We leven ecologisch op te grote voet.
Het klimaat verandert veel sneller dan we dachten.
De biodiversiteit gaat snel achteruit.
Tropische oerwouden vallen ten prooi aan illegale houtkap.
Dat hout wordt verwerkt in onze vloeren en tuinmeubels.
De gevolgen van milieubederf treffen als eerste de allerarmsten in de wereld.
Overstromingen, droogtes en orkanen hebben rampzalige gevolgen voor miljoenen mensen in het Zuiden.
De Nederlandse economie is verslaafd aan fossiele brandstoffen en is met andere rijke landen afhankelijk van de olie- en gasvoorziening uit het Midden-Oosten en Rusland.
We zijn nog ver verwijderd van een groene en duurzame economie.
Nederland was in het verleden een koploper.
Nu komen we niet eens de Europese afspraken na.
De afgelopen jaren was ‘het milieu’ zelfs geen ministerspost waard.
Wij nemen afscheid van Nederland als distributieland.
Van het verschuiven van dozen en containers worden we wijzer noch welvarender.
Talloze mensen, organisaties en maatschappelijk verantwoorde bedrijven hebben ideeën om een schone en groene economie dichterbij te brengen.
Zij hebben last van een slappe overheid zonder visie.
Zij hebben baat bij heldere en effectieve milieuregels.
Met het belasten van milieuvervuiling sturen we de economie in een groene richting.
De opbrengsten gebruiken we om de belastingen op laag betaald werk te verlagen.
Dat levert meer banen op.
Nederlandse bedrijven hebben veel kennis over duurzaamheid en technologie en lopen voorop bij digitale ontwikkelingen.
In de toekomst zal wereldwijd de honger naar ‘groene kennis’ blijven groeien.
Daar moeten wij van pro<U+FB01>teren.
Nu al werken honderdduizenden Europeanen in de duurzame energiebranche.
Nederland zet zich in voor milieuvriendelijkere regels voor de wereldhandel.
Ook bevordert Nederland dat er internationaal bindende afspraken komen over maatschappelijk verantwoord ondernemen.
Zonder ingrijpen zal de komende 25 jaar het energiegebruik wereldwijd met ongeveer zestig procent stijgen, terwijl het klimaatprobleem juist een snelle reductie vergt van het gebruik van fossiele brandstoffen.
In Kyoto zijn internationale afspraken gemaakt om de uitstoot van broeikasgassen te verminderen.
Deze afspraken zijn geldig tot ongeveer 2010.
Het is een eerste, maar bescheiden stapje voor de rijke landen die meedoen.
Nederland en Europa zetten een diplomatiek offensief in om zo snel mogelijk een vervolg op Kyoto af te spreken.
Nu al strijden landen om schaarser wordende olie-reserves.
Ook daarom is alternatieve energie nodig.
Met onze kennis steunen we arme landen bij het duurzaam maken van hun energievoorziening en het omgaan met de negatieve effecten van klimaatverandering, zoals extreme droogtes en wateroverlast.
Onze expertise in watertechnologie kan andere landen helpen.
We kunnen in eigen land nog veel doen aan energiebesparing.
Niet alleen door bijvoorbeeld onze oude huizen beter te isoleren, maar ook door nieuwe energiezuinige productiemethoden bij bedrijven te introduceren.
Energiebesparing is aantrekkelijker met hogere energiebelastingen op fossiele brandstoffen.
Innovatie gericht op zon-, wind- en bio-energie wordt dan ook interessanter.
Energiebedrijven verplichten we een toenemend aandeel duurzame energie te verkopen aan consumenten en bedrijven.
Kernenergie en kernafval zijn te gevaarlijk, te schadelijk en te duur.
De kerncentrale in Borssele wordt uiterlijk 2013 gesloten.
Economische zelfstandigheid draagt bij aan de emancipatie van mensen.
In een bruisende economie met veel werk kan ieder op eigen wijze zijn talent ontplooien.
Startende ondernemers, kleine zelfstandigen en freelancers zorgen voor economische dynamiek en creativiteit.
Omdat kennis belangrijk is, wordt werken gecombineerd met levenslang leren.
Iedereen kan op een ontspannen manier zowel werken als zorgen.
Wie niet kan werken door ziekte of gebrek, ontvangt een goede uitkering.
Armoede is uitgebannen.
Niemand staat aan de kant.
Honderdduizenden staan nu wel aan de kant.
Zij zitten gevangen in armoede of werkloosheid.
Slechts twee van de vijf vrouwen verdienen zelf voldoende inkomen.
De werkloosheid onder migranten is de afgelopen jaren meer dan verdubbeld.
Gedeeltelijk arbeidsgeschikten krijgen te weinig kansen.
Voor velen zit de arbeidsmarkt op slot.
Veel mensen worden te snel afgeschreven.
Hoge belastingen maken laagbetaalde werknemers duur voor werkgevers.
De belastingen zijn hoog omdat rijke mensen te weinig bijdragen.
Huizenbezitters en pensioenspaarders met hoge inkomens hebben namelijk riante aftrekposten.
Het belastingstelsel en de sociale zekerheid houden te weinig rekening met zelfstandige ondernemers.
Voor lager opgeleiden zijn veel nieuwe banen nodig.
Er is veel werk, maar dat is zowel in het bedrijfsleven als bij de overheid te duur.
De behoefte is groot aan klassenassistenten, klusjesmannen, bewakers, conciërges, telefonistes en productiemedewerkers.
Veel meer werk scheppen is mogelijk met een eerlijker belastingstelsel.
We verlagen de belastingen voor werknemers met laagbetaald werk.
Hun inkomens gaan daardoor omhoog.
We noemen dat het basisinkomen voor werkenden.
Tegelijkertijd verlagen we de loonkosten voor werkgevers.
Die kunnen dan veel meer mensen met een lage opleiding in dienst nemen.
Zo bestrijden wij armoede
en creëren we banen.
We steunen kleine ondernemers en mensen die een bedrijf starten met lagere belastingen, een ruimere toegang tot sociale zekerheid en met het inkopen van hun producten en diensten.
Zoals de jonge ondernemer die rijk wil worden met het ontwerpen van websites en andere digitale diensten.
Met het aanschaffen van bijvoorbeeld open source software steunt de overheid creatieve en innovatieve ondernemers.
Op de arbeidsmarkt heeft niet iedereen dezelfde kansen.
Er is een tweedeling tussen mensen met een vaste baan en mensen met tijdelijk werk.
De <U+FB02>exwerkers zijn vooral jongeren zonder veel diploma’s, gedeeltelijk arbeidsgeschikten, vrouwen die willen herintreden en migranten die minder goed Nederlands spreken.
In hen investeren werkgevers niet.
Zij worden aan de kant gezet als ze niet meer nodig zijn, met weinig rechten op sociale zekerheid.
Wij willen dat werkgevers gemakkelijker mensen die minder kansen hebben aannemen voor een baan.
De ontslagbescherming voor mensen met tijdelijk werk moet beter.
Zij krijgen meer recht op scholing en eerder toegang tot sociale zekerheid.
Voor mensen met een vaste baan wordt het ontslagrecht vereenvoudigd.
De duur van de procedures wordt korter.
Werkgevers die te vaak mensen ontslaan, betalen extra voor de werkloosheidsuitkering.
Daarnaast betalen werkgevers mee aan scholing voor werknemers.
Alle werknemers krijgen een scholingsbudget dat zij naar eigen inzicht mogen besteden.
De baan voor het leven bestaat nauwelijks meer.
Daarom moeten mensen zich beter voorbereiden op het wisselen van werk.
In CAO’s maken de sociale partners afspraken over personeelsbeleid waardoor ook oudere werknemers kansrijk blijven op de arbeidsmarkt.
Ook maken zij afspraken over het personeelsbestand dat een afspiegeling moet zijn van onze samenleving.
Anders wordt de CAO door de overheid niet opgelegd aan de gehele bedrijfstak.
Ten opzichte van aandeelhouders krijgen werknemers meer te zeggen in bedrijven.
Mensen hebben recht op werkzekerheid.
Bij onverhoopte werkloosheid krijgen werknemers een hogere uitkering om het inkomen te verzekeren.
Het eerste half jaar negentig procent van het laatstverdiende loon en daarna een half jaar tachtig procent.
Gedurende de WW-uitkering krijgen zij de tijd om zelf werk te zoeken of een bedrijf te starten.
De meeste mensen zullen daarin slagen.
Alleen wie het niet lukt, sluit na één jaar met de gemeente een participatiecontract.
De gemeente zorgt voor gepaste scholing, gepast werk of helpt bij het starten van een eigen bedrijf.
Het uitgangspunt is participatie, in welke vorm dan ook.
Dat kan van alles zijn: erkend vrijwilligerswerk, gesubsidieerd werk of een combinatie van leren en werken.
Alles naar eigen kunnen.
Niemand wordt afgeschreven.
Met een participatiecontract krijgen mensen ten minste het minimumloon.
In participatiecontracten wordt rekening gehouden met de beperkingen van mensen.
Voor mensen zonder perspectief op werk wordt het inkomen verhoogd.
Ouderen met een karig pensioen krijgen een hogere AOW.
Chronisch zieken en gehandicapten worden voor extra zorgkosten gecompenseerd.
Vooral armoede onder kinderen is onacceptabel.
Daarom wordt de kinderbijslag inkomensafhankelijk en zo voor ouders met weinig inkomen verhoogd.
Als mensen pech hebben en volledig arbeidsongeschikt raken, is een goede uitkering vanzelfsprekend.
Mensen die bij de keuring geheel of gedeeltelijk worden goedgekeurd worden aan een gepaste baan geholpen.
We bepalen zelf hoe ons leven verloopt.
Hoe we van de schoolbanken aan een eerste baan beginnen, een jaartje naar het buitenland gaan, werk met een opleiding combineren of een eigen bedrijf starten.
Met pensioen zijn we niet afgeschreven, maar blijven we actief.
Er is meer in het leven dan werken.
We willen zorgen voor kinderen, familie of vrienden.
Het is soms druk.
Dat is niet erg, als het maar ontspannen kan.
We zijn solidair met mensen die het tegenzit, met toegankelijke voorzieningen voor welzijn en zorg helpen we zieken of hulpbehoevenden.
Ouderen, gehandicapten en chronisch zieken bepalen en regelen hun leven zoveel mogelijk zelf.
Als het even kan in eigen huis of eigen buurt.
Zo ontspannen leven we nu niet.
Voor velen is werken topsport.
Ouders met jonge kinderen rennen van hot naar her.
De organisatie van het werk is ouderwets.
Met in<U+FB02>exibele werktijden hebben mensen geen ruimte om het leven zelf in te richten.
De nieuwe levensloopregeling lijkt mooi, maar is alleen interessant voor oudere mannen met hogere inkomens die met subsidie van de overheid vroeg met pensioen willen.
Voor velen is de kinderopvang onaantrekkelijk en te duur geworden.
In de publieke dienstverlening zijn mensen de weg kwijt geraakt.
Groot, groter, grootst was decennia lang het motto.
Of het nu ging om de zorg, de welzijnsvoorzieningen, de jeugdhulpverlening of het onderwijs.
Er is in wijken en dorpen fors bezuinigd op wijkaccommodaties, buurtwerk en andere sociale voorzieningen.
Niet alleen de mensen die hulp behoeven, maar ook de zorgverleners zijn uit beeld geraakt.
Wij willen dat mensen meer rechten krijgen om betaald werk en zorg naar eigen inzicht te combineren.
Voor vrouwen moet het gemakkelijker worden om te werken; voor mannen moet het gemakkelijker worden te zorgen.
Dit kan door bijvoorbeeld meer zeggenschap over de werktijden te geven en de mogelijkheden voor thuiswerk te vergroten.
Het ouderschapsverlof en verlof bij zwangerschap en bevalling worden verruimd voor vaders en moeders.
De gratis kinderopvang moet <U+FB02>exibel zijn zodat ook de nachtbroeder en de moeder in ploegendienst verzorging voor de kinderen kunnen regelen.
Als het tijd is voor pensioen, willen veel ouderen zich blijven inzetten.
Wellicht als vrijwilliger of misschien door het pensioen uit te stellen.
We pro<U+FB01>teren van hun ervaring en kennis als zij jongeren op weg helpen of optreden als coach van nieuwe ondernemers.
Gemeenten krijgen meer geld voor ontmoetingsruimten en wijkbudgetten.
Bewoners worden betrokken en krijgen zeggenschap over de besteding, waardoor de onderlinge samenhang versterkt.
Gemeenten krijgen voldoende <U+FB01>nanciering voor welzijn, sport en cultuur.
Bovendien organiseren gemeenten hulp voor dak- en thuislozen, verslaafden en mensen in problematische schuldsituaties.
Als we jongeren een optimale ontwikkeling willen bieden, moeten we in hen investeren.
Jongeren met problemen mogen niet meer van het kastje naar de muur worden gestuurd.
Voor hen nemen gemeentelijke centra voor jeugd en gezin de regie.
Waar mogelijk zijn deze centra onderdeel van de brede school.
Soms kunnen ook buurthuizen en werkgevers waar de jongeren stage lopen, worden betrokken bij hun begeleiding.
Ouderen, chronisch zieken en gehandicapten wonen en werken het liefst zo zelfstandig mogelijk.
Als zij dat willen dan krijgen zij voor hun zorg persoonsgebonden budgetten.
Anders zorgt de gemeente voor ondersteuning en passende voorzieningen in de buurt.
Mensen worden zo niet afhankelijk gemaakt van vrienden of familie.
Wie niet meer thuis kan wonen, krijgt goede zorg en bepaalt zoveel mogelijk zelf in het dagelijks leven: wanneer je doucht, wat je eet en wat je wilt doen.
Aan het eind van het leven kunnen situaties ontstaan van schrijnend lijden.
De huidige euthanasiewet was een belangrijke stap vooruit, maar de vraag is of die in alle schrijnende situaties goed genoeg werkt.
Wij ijveren voor een maatschappelijk en politiek debat over wanneer sprake is van ondraaglijk en uitzichtloos lijden.
Dat gaat ook over de voorwaarden die dan gede<U+FB01>nieerd moeten worden om eigen keuzes aan het eind van het leven te realiseren.
Preventie is de beste gezondheidszorg.
Zorgen dat zorg niet nodig is.
Voor de bestrijding van overgewicht is het bijvoorbeeld belangrijk dat mensen bewegen en gezond eten.
Uiteindelijk doet vrijwel iedereen een beroep op medische zorg.
Die moet toegankelijk en betaalbaar zijn.
Het stelsel, de verzekeraars en de bureaucratie mogen dat niet in de weg staan.
De kwaliteit in de zorg wordt verbeterd door het inzetten van voldoende geld en goed geschoold personeel.
Opleidingen worden aantrekkelijker door veel meer stageplekken.
Een goede relatie tussen professionals in de zorg en de mensen voor wie ze zorgen is van groot belang.
Of dat nu in het gespecialiseerde ziekenhuis is of bij de huisarts om de hoek.
Het is terecht dat er één basisverzekering is voor de zorg voor alle Nederlanders.
Maar om de kosten eerlijk te delen, moeten mensen met hogere inkomens een hogere premie betalen dan mensen die minder hebben te besteden.
Er is scherp onderscheid nodig tussen zorg die in een breed basispakket voor iedereen verzekerd moet zijn en voorzieningen die mensen met een hoog inkomen of vermogen zelf of met een eigen bijdrage kunnen betalen.
Veel zorg uit de AWBZ kan bij verzekeraars worden ondergebracht.
Zij zorgen samen met gemeenten voor goede zorg- en welzijnsvoorzieningen.
Iedere samenleving kent geweld en criminaliteit.
Daar gaan we nuchter en realistisch mee om.
We laten ons niet bang maken.
We durven elkaar aan te spreken op onbeschoft gedrag.
We zijn geëmancipeerd en niet op ons mondje gevallen.
Dat is niet hetzelfde als het opentrekken van een grote mond als ons iets niet bevalt.
We stellen harde grenzen aan geweld.
Wie iets strafbaars doet, wordt snel gestraft.
Slachtoffers van misdrijven krijgen hulp en een serieuze behandeling door politie en justitie.
Internationaal wordt samengewerkt om terroristische aanslagen te voorkomen.
Veiligheidsdiensten houden het gevaar van radicalisering in de gaten.
Dat doen we zonder de rechtsstaat aan de kant te schuiven, want daarvoor zijn grondrechten als de vrijheid van godsdienst, de vrijheid van meningsuiting en het recht op privacy te belangrijk.
We zijn banger geworden sinds de aanslagen op de Twin Towers, Madrid en Londen.
Politiek geweld kwam dichtbij met de moorden op Pim Fortuyn en Theo van Gogh.
Sommigen verheerlijken nu de spruitjeslucht uit de jaren vijftig.
Zij denken dat je de Nederlandse samenleving kunt omvormen tot een kleinburgerlijke cultuur met onderdanige mensen.
Ze denken dat je geweld en criminaliteit kunt uitbannen als je maar hard genoeg straft.
In snel tempo zijn de bevoegdheden van politie en justitie uitgebreid.
Maar mogelijke terroristen pak je niet met het strafbaar maken van verheerlijking van geweld of het invoeren van straatverboden en symbolische meldingsplichten.
Zelfs wangedrag van hangjongeren wordt als straatterrorisme bestempeld.
De aanpak van de kleine criminaliteit gaat steeds verder met maatregelen als preventief fouilleren, strafkampen en harde straffen.
Toch gaan we ons niet veiliger voelen.
Eén op de vijf Nederlanders is slachtoffer van geweld, diefstal of vernieling.
Het zal je maar overkomen.
De positie van slachtoffers moet worden versterkt.
Wie misdrijven pleegt, moet worden opgespoord en gestraft.
Wij willen vooral sneller straffen.
Agenten moeten op straat hun werk kunnen doen.
Zij worden ontlast van papieren rompslomp om zich te kunnen concentreren op het verbeteren van de veiligheid van burgers.
Veel te veel politie agenten, of<U+FB01>cieren van justitie en rechters zijn bezig met het bestrijden van de handel in soft drugs.
Wij willen die legaliseren en reguleren.
Politie en justitie kunnen zich dan richten op het aanpakken van winkeldiefstal, inbraken en huiselijk geweld.
Preventief fouilleren in hele woonwijken en de algemene identi<U+FB01>catieplicht zijn niet effectief.
Dergelijke maatregelen zetten eerder mensen met een andere kleur of andere kleding in een hoek
of tasten de privacy teveel aan.
Het gemeentebestuur en de politie moeten afspraken maken over de strikte voorwaarden waaronder cameratoezicht en preventief fouilleren kunnen worden toegepast.
De identi<U+FB01>catieplicht wordt afgeschaft.
Steden en gemeenten hebben eigen problemen en willen zelf de prioriteiten kunnen bepalen.
Er komt geen nationaal politiekorps.
Wie de fout in gaat, moet op de blaren zitten.
Dat neemt niet weg dat we moeten blijven investeren in een betere toekomst voor mensen die in de gevangenis zitten, hoe moeizaam dat soms ook is.
Velen lijden aan een psychische stoornis of verslaving en hebben hulp nodig.
Psychiatrische behandeling van gestoorde criminelen moet al volop in de gevangenis plaatsvinden.
Na jaren van bezuinigingen moet de reclassering weer belangrijk worden voor gevangenen die vrij komen.
Alleen zo kan de kans op herhaling zo klein mogelijk worden gehouden.
De afgelopen tijd zijn de mogelijkheden om probleemjongeren te ondersteunen en te corrigeren verwaarloosd.
Wij willen voor jongeren geen strafkampen, maar kansen.
De eerste verantwoordelijkheid ligt bij de ouders.
Maar ook de scholen en de wijkagent kunnen een belangrijke rol spelen.
In samenwerking met welzijns- en buurtwerk krijgen scholen de ruimte en de middelen om jongeren met problemen perspectief te bieden en hen een goede start op de arbeidsmarkt te geven.
Probleemjongeren worden niet meer aan hun lot overgelaten: zij werken of zitten op school.
Terrorisme is een internationaal verschijnsel.
Dat wordt gebruikt door vooral islamitische radicalen die samenzweren in netwerken als al-Qaeda.
Ook in Nederland kan radicalisering van moslims leiden tot extremistisch geweld.
Het internet is een broedplaats van verwerpelijke ideeën.
Foute imams kunnen radicalisering aanwakkeren.
Lokale politiekorpsen overleggen structureel met scholen, sportclubs en moskeeën, om zicht te krijgen op onder de jeugd levende problemen en op risico’s van radicalisering.
Politie en inlichtingendiensten wisselen informatie uit.
Mensen die zich miskend of buitengesloten voelen, kunnen vatbaar zijn voor wervende retoriek en radicalisering.
We investeren daarom in jongeren, onderwijs, banenplannen en de bestrijding van discriminatie.
Mensen moeten niet bang worden gemaakt, maar goed worden geïnformeerd over concrete dreigingen die in de samenleving bestaan.
Evenals terroristen trekken criminelen die zich bezighouden met vrouwenhandel of witwas-praktijken zich niet veel aan van grenzen.
Zware grensoverschrijdende misdaden bestrijden we met een Europees Openbaar Ministerie en een Europese rechter.
Via het Europees Parlement wordt de democratische controle gegarandeerd.
Natuurlijk houdt Nederland haar eigen strafrecht, drugsbeleid en euthanasiewetgeving.
Een betere internationale samenwerking van inlichtingendiensten is nodig.
Democratie is het fundament van onze rechtsstaat en gaat over meer dan politieke partijen en politici.
Over meer dan één keer in de vier jaar een stem uitbrengen.
Mensen hebben invloed op de politieke macht.
Of het nu gaat om belangrijke besluiten of om zeggenschap over de inrichting van hun straat, buurt en dorp.
Het bestuur is transparant en legt verantwoording af.
Democratie gaat over betrokkenheid bij de samenleving.
In vrijheid, verbonden met elkaar, tolerant
en zonder discriminatie.
Daar horen in ons koninkrijk ook de Antillianen en Arubanen bij.
In de ogen van veel mensen leek de Haagse politiek de afgelopen jaren op een circus waarin politici jongleerden met gevoelens van maatschappelijk ongenoegen.
Het wantrouwen wordt nog versterkt in een cultuur waarin sommige politici de politiek zelf niet serieus nemen.
Ondanks alle grote woorden over bestuurlijke vernieuwing, hebben burgers niet meer invloed gekregen.
Zij voelen zich niet vertegenwoordigd.
Dat is niet voor niks.
In een goed functionerende democratie voeren politici het inhoudelijke debat met open vizier.
Zij willen mensen overtuigen van hun politieke visie.
Dat doen zij niet alleen in het parlement, maar ook op alternatieve podia, zoals op muziekfestivals of via hun eigen websites, weblogs of digitale netwerken.
Jongeren tonen hun betrokkenheid door online heftige politieke debatten te voeren.
Politici moeten ook invloed uit handen durven geven.
Landelijke referenda geven burgers de mogelijkheid om besluiten te corrigeren, over onderwerpen die zij met voldoende steun zelf bepalen.
Kiezers stemmen op een politieke partij, maar hebben nauwelijks invloed op de samenstelling van de regering of het gemeentebestuur.
Dat willen wij veranderen door kiezers ook een stem te laten uitbrengen op de gewenste samenstelling van het kabinet of het bestuur in gemeenten.
Veel migranten die al lang in Nederland wonen en hier hun toekomst hebben, mogen wel stemmen bij lokale verkiezingen, maar niet bij landelijke en Europese.
Wij vinden dat nieuwkomers die hier vijf jaar verblijven, ook landelijk en Europees stemrecht moeten krijgen.
Wij stellen daarnaast voor dat kinderen van nieuwkomers die in Nederland worden geboren direct de Nederlandse nationaliteit krijgen.
Mensen die de Nederlandse nationaliteit krijgen, hoeven hun oude niet op te geven.
Jongeren kunnen eerder stemmen door de stemgerechtigde leeftijd te verlagen naar zestien jaar.
De toegankelijkheid van overheidsdiensten wordt verbeterd door ruimere openingstijden en door veel meer gebruik te maken van de mogelijkheden van internet.
Procedures voor bijvoorbeeld vergunningen worden zo eenvoudig en laagdrempelig mogelijk.
De overvloed aan managers, directies en externe adviseurs wordt teruggedrongen.
Agenten, leraren en verplegers moeten ruimte krijgen om hun echte werk te doen.
Uit de pan gerezen topsalarissen in de publieke sector worden aan banden gelegd.
Het salaris van de minister-president is de norm.
Het openbaar bestuur kan een stuk eenvoudiger en dichter bij mensen functioneren.
Wij willen dat gemeenten meer te zeggen krijgen over het onderwijs, de veiligheid, de zorg en de werkgelegenheid.
In de staatkundige verhoudingen krijgen de Nederlandse Antillen en Aruba een grotere zelfstandigheid.
Wij willen een open samenleving die ruimte biedt aan wat afwijkt.
Dat vraagt om een open cultuur waarin verschillende leefstijlen, waarden en politieke opvattingen elkaar tegenkomen.
Een pluriforme media- en cultuursector is daarvoor onmisbaar.
Kranten, televisie, het internet en de kunsten horen voor iedereen toegankelijk te zijn.
Het aanbod moet ook aansprekend zijn voor jongeren en migranten.
Wij willen een publiek en reclamevrij omroepbestel met twee netten.
De traditionele omroepverenigingen worden hervormd tot productiehuizen.
Er komen onafhankelijke netredacties die de vrijheid krijgen zelf programma’s te maken of deze te kopen van omroepverenigingen of productiebedrijven.
Er komt extra geld voor Nederlandse documentaires en drama,
en voor digitalisering van de televisie.
Het media-aanbod loopt gevaar als er machtsconcentraties dreigen te ontstaan.
Stel je voor dat er nog maar één krant bestaat of dat de digitale wereld wordt gemonopoliseerd.
Dan moet de overheid ingrijpen.
Waar mogelijk wordt afgedwongen dat software op open standaarden is gebaseerd en dat netwerken maximaal toegankelijk zijn tegen een lage prijs.
Film, digitale kunst, theater, festivals en concerten zijn ook gewoon leuk en zorgen voor ontspanning.
Onze monumenten, musea, cultuurhistorische landschappen en archieven moeten beter beschermd worden.
Creatieve mensen verdienen meer ruimte, ook <U+FB01>nancieel.
Laat hen experimenteren met nieuwe media en kunstvormen.
Zorg voor ateliers en eigen broedplaatsen, zoals bijvoorbeeld het HipHopHuis in Rotterdam.
Zoals de overheid sport voor iedereen stimuleert, moet zij ook cultuur in brede zin steunen.
Het vierjaarlijkse circus van kunstsubsidies verdwijnt.
Er komt een ssteem van langlopende subsidies en fondsbeoordelingen.
Daarmee verdwijnt de vriendjespolitiek waarbij bekende instellingen worden bevoordeeld.
Aan de professionele beoordelaars worden veel hogere eisen gesteld in helderheid en representativiteit.
In ons welvarende land worden we steeds ouder en blijven we langer gezond.
Er komen ook relatief meer ouderen en minder jongeren.
Dat noemen we ‘vergrijzing’.
Het klinkt somber en dat is onterecht.
In gezondheid en welstand oud worden, noemen we vooruitgang.
Nederland is en blijft een rijk en welvarend land.
Door in goede en slechte tijden een solide koers te varen, zijn de AOW en de gezondheidszorg op lange termijn betaalbaar.
Van belang is dat de overheid gemiddeld geen tekort heeft: over de jaren heen sluit het huishoudboekje.
Veel meer mensen werken en werken langer.
Dat is de beste garantie om de collectieve uitgaven betaalbaar te houden.
De afgelopen jaren zat de economie tegen.
Onze economie is altijd wispelturig.
Dat is door het kabinet verergerd door fors te bezuinigingen.
Volgens het huidige kabinet is de vergrijzing onbetaalbaar, moeten we collectieve voorzieningen beperken en heeft a<U+FB02>ossing van de staatsschuld de hoogste prioriteit.
Maar als we uitstekend onderwijs en prima gezondsheidszorg willen, zullen we daarvoor ook moeten betalen.
Lagere belastingen betekent nu halen en straks betalen: bomvolle klassen en zes ouderen op één zaal.
De kosten van de vergrijzing worden het beste opgevangen als veel meer mensen meedoen op de arbeidsmarkt.
Wij willen dat ouderen langer actief blijven, vrouwen meer gaan werken en dat mensen met een uitkering nieuwe kansen krijgen.
Vooral bij de arbeidsparticipatie van vrouwen is winst te boeken.
Om economisch zelfstandig te zijn, moeten zij worden gestimuleerd om meer uren per week te werken.
Aanpassingen van het belastingstelsel en de sociale zekerheid zorgen voor meer banen.
Wij stellen een sociale en <U+FB02>exibele AOW voor die ouderen niet afschrijft maar uitnodigt tot langer doorwerken, ook na hun 65ste.
Wij willen niet dat de AOW-leeftijd voor iedereen omhoog gaat naar 67 of 68 jaar.
Dat is niet eerlijk voor lager opgeleiden die vroeg beginnen met werken en door hun lagere levensverwachting slechts een bescheiden aantal jaren van de AOW genieten.
De bouwvakker of de verpleegkundige die al op jonge leeftijd is gaan werken, heeft eerder recht op een volledige AOW dan bijvoorbeeld de jurist of de accountant die pas na een lange studie aan hun eerste baan begint.
Waar we scherp op letten, is de verdeling van de lasten, nu en in de toekomst.
De belastingen voor mensen met lagere inkomens worden lager om werken aantrekkelijker te maken.
De subsidies aan rijken worden beperkt door de hypotheekrenteaftrek en de pensioenaftrek aan te passen en te richten op mensen met minder inkomen.
De solidariteit van jong met oud in de <U+FB01>nanciering van de AOW valt niet langer te verdedigen.
Zonder ingrijpen zullen jongere generaties in de toekomst steeds hogere AOW-lasten moeten betalen.
Dat is niet eerlijk, want de ouderen van morgen en overmorgen hebben toen zij zelf werkten, relatief weinig premie betaald.
Zij kregen wel betere pensioenen, gesubsidieerd door de <U+FB01>scus, en veel rijkere ouderen hebben gepro<U+FB01>teerd van de stijgende huizenprijzen, mede als gevolg van de gunstige hypotheekrenteaftrek.
Bovendien zullen de komende decennia de inkomens van ouderen sneller stijgen dan de inkomens van 65-minners.
Echte solidariteit is nodig, ongeacht de generatie waartoe men behoort.
Daarom willen wij dat ouderen met hogere inkomens gaan meebetalen aan de AOW.
Realisatie van minimaal de millenniumdoelen voor 2015 heeft de hoogste prioriteit.
Nederland oefent maximale druk uit op rijke landen zodat zij zich gaan houden aan de internationale afspraak om minimaal 0,7 procent van het BNP aan ontwikkelingssamenwerking te besteden.
Nederland geeft zelf het goede voorbeeld: 1,5 procent van het BNP wordt besteed aan de aanpak van mondiale problemen, waarvan 1,0 procent wordt ingezet voor het behalen van de millenniumdoelen en minstens 0,1 procent voor sociaal verantwoorde milieuprogramma’s in ontwikkelingslanden.
Daarnaast zal de coherentie van beleid tussen verschillende ministeries vergroot worden.
Nederland zet zich in voor snelle kwijtschelding van schulden van ontwikkelingslanden.
De dan vrijkomende gelden worden gebruikt voor armoedebestrijding en duurzame ontwikkeling.
Eerlijke handel ten gunste van arme landen komt voorop te staan.
Arme landen krijgen de mogelijkheid om de eigen markt te beschermen.
Nederland zet zich in om de regels van de wereldhandel aan te passen: de import van producten en diensten die grote mens- en milieuschade toebrengen wordt verboden.
Er komen bindende regels voor maatschappelijk verantwoord ondernemen.
Institutionele beleggers moeten openheid van zaken geven over hun beleggingen.
Vooruitlopend op internationale afspraken stelt Nederland bindende regels voor maatschappelijk verantwoord ondernemen en voor sociale- en milieuverslaglegging.
Er komen <U+FB01>scale stimuleringsmaatregelen voor koplopers bij eerlijke handel en milieu.
Nederland en Europa maken zich sterk voor de democratisering van IMF en Wereldbank, zodat de invloed van ontwikkelingslanden groter wordt ten koste van Europa en de Verenigde Staten.
Ontwikkelingslanden hebben de zeggenschap en verantwoordelijkheid voor het ontwikkelen van hun land.
Voor effectievere ontwikkelingssamenwerking kiest Nederland minder voor projecthulp en meer voor directe algemene <U+FB01>nanciële steun.
Over de gerichte keuze van samenwerkingslanden worden afspraken gemaakt met landen in Europa.
In landen die geen goed bestuur hebben, steunt Nederland vooral lokale maatschappelijke organisaties met <U+FB01>nanciering.
Via de Europese Unie wordt diplomatieke, politieke en economische druk uitgeoefend op deze regimes.
Mensenrechten gelden altijd en overal en zijn onafhankelijk van ‘cultuurgebonden’ interpretaties.
Nederland zal een actief beleid voeren om mensenrechtenverdragen te handhaven via diplomatieke druk en economische maatregelen.
Handelsbelangen gaan nooit boven rechten van mens en milieu.
Arme landen mogen basale diensten als water beschermen en (aids)medicijnen moeten toegankelijk zijn.
Mensenhandel, met name vrouwenhandel, moet worden bestreden.
Dat doen we onder meer via bestaande internationale netwerken.
Slachtoffers van vrouwenhandel en kinderprostitutie krijgen toegang tot beschermingsprogramma’s en verblijfsvergunningen.
De Nederlandse overheid draagt onze verworvenheden op het gebied van emancipatie van homo’s, lesbo’s, biseksuelen en transgenders actief en trots uit.
Nederland bevordert dat alle landen het verdrag van het Internationaal Strafhof rati<U+FB01>ceren en hun volledige medewerking verlenen aan het Strafhof.
Nederland zal vooral druk uitoefenen op de Verenigde Staten.
Het hof krijgt een permanent opsporingsteam.
Schenders van mensenrechten en veroorzakers van genocide worden overal aangepakt, ook als de misdaden in het verleden zijn gepleegd.
Rekening houdend met welvaartsverschillen tussen lidstaten, wordt een Europees bestaansminimum vastgelegd om sociale dumping tegen te gaan.
Verdere organisatie van sociale zekerheid blijft nationaal.
Ter vervanging van de contributie uit de nationale schatkisten gaat de Europese Unie zelf belasting heffen op bedrijfswinsten en milieuvervuiling.
Het landbouwbeleid wordt hervormd om duurzame landbouw en natuur- en landschapsbeheer te ondersteunen in plaats van de export.
Een groene Europese economie vraagt meer investeringen in milieu, kennis en innovatie.
De Europese Unie houdt zich aan de belofte dat Turkije en de landen van de westelijke Balkan mogen toetreden als zij aan de toelatingseisen voldoen.
Nederland ijvert voor de totstandkoming van een nieuw verdrag dat de Europese Unie democratischer, selectiever en slagvaardiger maakt.
Daartoe wordt een nieuwe Europese Conventie samengesteld.
Over het nieuwe verdrag wordt een referendum gehouden, bij voorkeur Europabreed.
De positie van het Europees Parlement wordt versterkt.
Er komt meer directe democratie door referenda en het burgerinitiatief.
Alle wetgevende vergaderingen van de raad van ministers zijn openbaar.
Vergaderingen in Straatsburg worden afgeschaft.
Er moet een heldere afbakening van bevoegdheden tussen de Europese Unie en nationale staten komen.
Dit waarborgt ondermeer nationaal zeggenschap over softdrugs, prostitutie, euthanasie,‘homohuwelijk’ en publieke voorzieningen.
De Europese Unie beperkt zich tot wetgeving op terreinen die grensoverschrijdend zijn of niet op nationaal niveau kunnen worden geregeld.
Op deze Europese onderwerpen wordt het vetorecht van de Raad van Ministers teruggedrongen.
Het voorkomen van (gewapende) con<U+FB02>icten en de bevordering van veiligheid vergt meer politieke en <U+FB01>nanciële aandacht.
Een regionale aanpak is hiervoor het uitgangspunt waarbij nationale staten, internationale en maatschappelijke organisaties en burgers nauw moeten samenwerken.
De Europese Unie krijgt een eigen minister van Buitenlandse Zaken.
De Verenigde Naties en regionale organisaties, zoals de OVSE en de Afrikaanse Unie, moeten meer mogelijkheden krijgen om potentiële con<U+FB02>icten sneller te deëscaleren.
Nederland stopt de steun aan de Amerikaanse geweldspolitiek tegen Irak en Afghanistan en werkt niet mee aan nieuw geweld tegen Iran en Syrië.
Nederland zet zich in voor mensenrechten en democratisering in deze landen.
De Nederlandse krijgsmacht wordt omgevormd tot een vredesmacht gericht op het bevorderen van veiligheid en neemt uitsluitend deel aan internationale con<U+FB02>ictbeheersing, con<U+FB02>ictpreventie, vredesafdwinging en vredesbewaring.
Nederland steunt de vorming van een Europese vredesmacht waardoor de Europese Unie een sterkere internationale positie krijgt en minder afhankelijk is van de Verenigde Staten.
Zolang de NAVO bestaat, wordt haar rol bij vredesoperaties erkend.
Het NAVO-lidmaatschap mag geen belemmering vormen voor verdergaande militaire integratie in Europees verband.
Nederland stopt met participatie in de ontwikkeling van het gevechtsvliegtuig JSF.
Militair ingrijpen als laatste redmiddel voor het stoppen of voorkomen van genocide of ernstige mensenrechtenschendingen wordt uitsluitend gelegitimeerd door een mandaat van of toetsing door de Verenigde Naties en ontziet burgerdoelen.
Interventie gebeurt alleen met een plan voor wederopbouw.
De wapenhandel wordt strikt gereguleer
en illegale wapenhandel bestreden.
Nederland streeft in internationaal verband naar een verbod op wapens die disproportioneel schade toebrengen aan de bevolking zoals landmijnen, clusterbommen, nucleaire, chemische, bacteriologische en massavernietigingswapens.
De Nederlandse wapenproductie wordt afgebouwd
en de doorvoer van wapens wordt verboden.
Kernwapens op ons grondgebied worden ontmanteld.
Nederland spant zich in om het Non-Proliferatie Verdrag nieuw leven in te blazen.
Dit moet ook van toepassing zijn op landen die door de VS als bondgenoten worden beschouwd.
Nederland steunt en neemt het initiatief voor wederopbouwprogramma’s in landen die uit een (burger) oorlog komen, zoals het opruimen van landmijnen, het bieden van nieuwe kansen aan kindsoldaten en het herstellen van ontstane milieuschade.
Vooral het voorkomen van terrorisme is belangrijk: dat doen we door de voedingsbodem voor radicalisering zoveel mogelijk weg te nemen.
Bestrijden van terrorisme gebeurt door (inter)nationale politie- en inlichtingendiensten onder het (inter)nationale recht.
In het uiterste geval, bij concrete aanwijzigingen van terrorismenetwerken in falende staten en bij dreiging van grootschalige terroristische aanslagen, kan militair worden ingegrepen.
Dit wordt vooraf goedgekeurd door de Verenigde Naties.
Interventie gebeurt alleen met een plan voor wederopbouw.
Nederland zet zich maximaal in voor de totstandkoming van een levensvatbare democratische Palestijnse staat overeenkomstig VN-resoluties.
Europa zet druk op Israël om alle bezette gebieden te ontruimen.
Nederland spant zich ervoor in, ondermeer door sancties, dat de uitspraak van het Internationaal Gerechtshof over het afbreken van de muur en het ontmantelen van de nederzettingen, in zijn geheel wordt uitgevoerd.
Tevens wordt druk uitgeoefend op de aanwezige radicale partijen om zowel Israël als Palestina te erkennen.
Soevereiniteit van beide staten is een voorwaarde voor een blijvend vredesproces.
Bij vredesmissies van de Verenigde Naties wordt de rol van vrouwen versterkt (conform Veiligheidsraadresolutie 1325) en er komt meer aandacht voor de effecten van con<U+FB02>icten en vredesoperaties op vrouwen.
Dit wordt topprioriteit binnen Defensie en zal door Nederland gepromoot worden binnen de NAVO.
Nederland heeft speciale aandacht voor situaties waarin vrouwen worden onderdrukt en misbruikt en zet die op de internationale agenda.
Asielzoekers zijn verzekerd van een snelle asielprocedure, maar zorgvuldigheid vraagt erom dat zij zonder grote tijdsdruk gehoord worden over de redenen van het asielverzoek.
Zij worden in staat gesteld in elke fase van de asielprocedure nieuwe feiten en omstandigheden in te brengen.
Dat geldt bijvoorbeeld voor homo’s of mensen met een speci<U+FB01>eke religieuze achtergrond die niet veilig kunnen terugkeren in het land van herkomst.
Betere Europese afspraken moeten de naleving van het VN-Vluchtelingenverdrag waarborgen.
Asielzoekers mogen niet worden afgeschoven naar landen buiten de Europese Unie.
De beoordeling of een land veilig is, moet objectief zijn (niet alleen informatie van ambassades, maar ook van mensenrechtenorganisaties).
Als na drie jaar nog geen de<U+FB01>nitieve beslissing op het asielverzoek is genomen, wordt een verblijfsvergunning toegekend.
Asielzoekerscentra worden kleinschalig met voldoende privacy.
Asielzoekers mogen leren en werken zolang ze in Nederland zijn.
Met name asielzoekers met kinderen hoeven niet steeds te verhuizen.
Voor de 26.000 asielzoekers uit de oude asielwet komt er alsnog een generaal pardon.
Dit geldt ook voor de slachtoffers van de Schipholbrand.
Zij krijgen een verblijfsvergunning,
tenzij ze strafrechtelijk zijn veroordeeld voor ernstige misdrijven.
Veilige terugkeer van uitgeprocedeerde asielzoekers wordt afgedwongen door met herkomstlanden terugkeer overeenkomsten af te sluiten.
Als veilige terugkeer niet mogelijk is, worden mensen niet op straat gezet, maar krijgen ze een verblijfsvergunning.
Uitgeprocedeerde asielzoekers en illegalen mogen alleen onder strikte voor waarden en voor een zeer beperkte duur in bewaring worden genomen.
De omstandigheden in de gesloten opvang zijn veilig en humaan.
Kinderen worden niet in de gevangenis geplaatst.
Noodvoorzieningen zoals tijdelijke cellencomplexen en bajesboten zijn uit den boze en worden zo snel mogelijk gesloten.
Voor vreemdelingen die zich niet kunnen verzekeren is medische zorg beschikbaar.
Arbeidsmigratie naar Nederland wordt bij voorkeur Europees geregeld.
Rekening houdend met de belangen van ontwikkelingslanden, wordt er voor arbeidsmigranten van buiten de Europese Unie sneller een tijdelijke arbeidsvergunning verstrekt bij onvoldoende Nederlands (of Europees) arbeidsaanbod.
Er komt een regeling die illegalen die lang hier zijn, legaliseert, bij voorkeur in Europees verband.
Per 1 januari 2007 krijgen de inwoners van de landen die in 2004 zijn toegetreden tot de Europese Unie vrije toegang tot de Nederlandse arbeidsmarkt.
Het toezicht op arbeidsvoorwaarden en huisvesting wordt verder aangescherpt.
De inkomenseis voor huwelijksmigratie wordt afgeschaft.
Als je allebei ten minste achttien jaar bent, mag je partner naar Nederland migreren.
De verplichte inburgering in het buitenland wordt afgeschaft en de leges verlaagd.
De toegelaten partner moet deelnemen aan een inburgeringstraject in Nederland dat hem of haar kansrijk maakt om te participeren in de samenleving.
Partners kunnen na één jaar afhankelijk verblijfsrecht een zelfstandig permanent verblijfsrecht krijgen of eerder als er sprake is van fysiek of psychisch geweld, seksueel misbruik of overlijden van de partner.
Het niet behalen van de inburgeringstoets mag het verlenen van de zelfstandige verblijfsvergunning niet in de weg staan.
Veelbelovende initiatieven van organisaties die bijdragen aan emancipatie worden ondersteund.
Scholen besteden aandacht aan de vrijheid van partnerkeuze
en versterking van de weerbaarheid van meisjes en homo’s tegen druk vanuit hun omgeving over hun relaties en seksualiteit.
Wij zijn voor een verbod op gedwongen huwelijken.
De komende vier jaar wordt het aantal inburgeringscursussen fors uitgebreid.
Die zijn gericht op zelfstandige deelname aan de Nederlandse maatschappij.
Bij wachtlijsten krijgen moeders met jonge kinderen voorrang.
Voor oudkomers die afhankelijk zijn van een uitkering en makkelijk bemiddelbaar zijn voor werk, maar die onvoldoende de Nederlandse taal beheersen, is deelname verplicht.
Inburgeringscursussen moeten aan kwaliteitseisen voldoen.
Er komt geen verplichte deelname aan de Naturalisatiedag.
De overheid bevordert dat ook in eigen land de Universele Verklaring van de Rechten van de Mens volledig wordt toegepast.
Een onafhankelijke instantie toetst in hoeverre deze echt inhoud krijgen.
Vrijwaring van discriminatie is essentieel voor persoonlijke ontplooiing.
De wetgeving voor gelijke behandeling wordt verbeterd.
In artikel 1 van de grondwet wordt expliciet gemaakt dat ook discriminatie op grond van homoseksualiteit, leeftijd en handicap niet geaccepteerd wordt.
De Commissie Gelijke Behandeling krijgt de bevoegdheid bestuurlijke boetes op te leggen bij ernstige overtredingen.
Overheidsbeleid moet voortaan voldoen aan de normen voor gelijke behandeling en kan door de Commissie Gelijke Behandeling aan de wet worden getoetst.
De Wet Gelijke Behandeling wordt verbeterd zodat iedereen, ook op grond van leeftijd, handicap en homoseksualiteit, volwaardige bescherming geniet.
Gemeenten verlenen geen subsidies en vergunningen en sluiten desnoods publieke gelegenheden als er gediscrimineerd wordt.
De arbeidsinspectie gaat strenger optreden tegen discriminatie op de arbeidsmarkt.
CAO’s worden alleen algemeen verbindend verklaard als concrete doelen en inspanningen worden vastgesteld voor evenredige arbeidsdeelname en diversiteitsbeleid.
De overheid geeft het goede voorbeeld door anoniem solliciteren toe te passen en bij overheidsopdrachten voorrang te geven aan maatschappelijk verantwoord ondernemende bedrijven en organisaties.
De ondersteuning van slachtoffers van discriminatie wordt verbeterd.
Zij kunnen terecht bij een professioneel en landelijk dekkend stelsel van bureaus tegen discriminatie.
De overheid stelt hiervoor voldoende middelen beschikbaar.
Alle woonwijken worden toegankelijk voor alle inkomensgroepen.
Mensen krijgen meer keuzevrijheid door gemengd te bouwen voor arm en rijk, kopers en huurders.
Dat geldt zowel voor de op te knappen bestaande wijken als nieuwbouwwijken.
De overheid dwingt de gemengde woningbouw af bij woningbouwcorporaties en projectontwikkelaars.
Lage overheden krijgen de ruimte om harde afspraken te maken met woningbouwcorporaties over het tegen gaan van segregatie.
Gemeenten worden verplicht gemengd te bouwen en te verhuren.
Artikel 23 van de grondwet (vrijheid van onderwijs) wordt gemoderniseerd.
Bijzondere scholen zijn verplicht leerlingen te accepteren indien de grondslag van de school wordt gerespecteerd.
Gemeenten krijgen tevens de plicht en de bevoegdheid om met alle scholen bindende afspraken te maken over het tegengaan van witte en zwarte scholen.
Om alle talenten te benutten krijgt het onderwijs in Nederland een forse <U+FB01>nanciële impuls.
Het algehele onderwijsniveau van de Nederlandse bevolking wordt verhoogd.
Leerlingen krijgen meer individuele aandacht.
Het aantal voortijdige schoolverlaters wordt binnen vier jaar gehalveerd.
Functioneel analfabetisme onder allochtonen en autochtonen in Nederland wordt met kracht bestreden.
Er komen in het hele land voorscholen om achterstanden bij peuters te bestrijden en te voorkomen.
Alle basisscholen worden brede scholen en zijn voortaan open van zeven tot zeven.
De brede school biedt onderwijs, opvang, culturele en sportieve activiteiten.
De brede school werkt samen met centra voor jeugd en gezin om problemen snel en effectief aan te pakken.
Scholen worden gefaciliteerd om (digitaal) pesten tegen te gaan.
Het gymnastiek- en zwemonderwijs moet opnieuw een belangrijke plaats innemen op de basisschool.
In het VMBO komt beter praktijkgericht beroepsonderwijs op maat.
De doorstroming van VMBO naar MBO wordt verbeterd.
Er komen meer leerlingbegeleiders.
Jongeren die dreigen uit te vallen krijgen een eigen coach of studiebegeleider.
Werken in het onderwijs wordt aantrekkelijker gemaakt, zodat de motivatie en de betrokkenheid van leraren bij leerlingen en leerstof toenemen.
De werkdruk wordt verminderd: leraren geven minder uren les en krijgen betere ondersteuning door klasse-assistenten, gespecialiseerde vakdocenten en conciërges.
Leraren worden beter betaald, vooral de leraren die onderwijs geven aan veel scholieren met achterstanden of moeilijk lerende jongeren.
De bureaucratie in het onderwijs wordt teruggedrongen.
Er wordt slechts verantwoording op hoofdlijnen van prestaties gevraagd.
Schaalvergrotingen en fusies in het basis- en middelbaar onderwijs worden beoordeeld op maatschappelijke wenselijkheid.
De kwaliteit van scholen wordt beter gecontroleerd door de Onderwijsinspectie.
Gemeenten krijgen een grotere verantwoordelijkheid voor het basis-, voortgezet, beroeps- en volwassenonderwijs.
Zij kunnen dan segregatie, schooluitval, taal- en leerachterstand effectiever aanpakken.
Financiën zijn geen reden de instroom van kinderen in speciaal onderwijs te beperken.
Het regulier onderwijs wordt voor deze opvang beter toegerust.
Scholen, lokaal bestuur en bedrijfsleven zijn verantwoordelijk voor het creëren van voldoende stageplekken en leerwerk-trajecten.
Het wordt het bedrijfsleven onmogelijk gemaakt om via scholen aan jonge consumentenbinding te doen.
In het beroepsonderwijs wordt de band met het bedrijfsleven juist versterkt.
Hier is directe sponsoring van scholen toegestaan, bijvoorbeeld in de vorm van nieuwe apparatuur.
Het aantal jongeren dat hoger onderwijs volgt moet in de komende jaren sterk toenemen.
De toegankelijkheid van het hoger onderwijs wordt vergroot door hogere studiebeurzen.
Die worden ge<U+FB01>nancierd door een inkomensafhankelijke academicibelasting voor afgestudeerden.
Buitenlandse studenten krijgen makkelijker toegang tot ons hoger onderwijs.
In het hoger onderwijs worden gevarieerde studiepatronen en <U+FB02>exibele combinaties van studeren en werken/ ondernemen de norm.
De kwaliteit van het hoger onderwijs moet omhoog door instellingen meer ruimte te geven voor een diverser onderwijsaanbod.
Maatregelen die de toegankelijkheid van het hoger onderwijs bedreigen, zoals de mogelijkheid van selectie en collegegelddifferentiatie, worden teruggedraaid.
Buitenlandse studenten krijgen makkelijker toegang tot ons hoger onderwijs.
Er worden met universiteiten afspraken gemaakt over een evenredig personeelsbeleid.
Jongeren, vrouwen en migranten krijgen meer kans op een baan in de wetenschap.
In vier jaar neemt het aanbod én gebruik van het openbaar vervoer toe met twintig procent.
Openbaar vervoer, auto en  <U+FB01>ets sluiten beter op elkaar aan.
Er komen experimenten met gratis openbaar vervoer.
Het openbaar vervoer moet uitstekend toegankelijk zijn voor ouderen en gehandicapten.
De lucht in steden en langs snelwegen wordt fors schoner
en het aantal <U+FB01>les wordt verminderd.
Vóór 2009 wordt een slimme kilometerhef<U+FB01>ng ingevoerd.
De opbrengsten komen voor een belangrijk deel ten goede aan het openbaar vervoer.
Er komen meer schone, energiezuinige auto’s, bussen en vrachtwagens door gerichte  subsidies en hef<U+FB01>ngen.
Er komen geen nieuwe grootschalige asfaltprojecten meer, zoals nieuwe snelwegen en wegverbredingen.
Het verkeer veroorzaakt minder slachtoffers door handhaving van maximumsnelheid rond scholen en in woonwijken van dertig km/u of minder, de invoering van verplichte terugkomdagen voor nieuwe rijbewijshouders en een aanscherping van de alcohol- en drugscontroles.
De overlast en de milieuvervuiling van de luchtvaart worden drastisch verlaagd.
Luchthavens in Nederland worden minder gebruikt voor overstappers.
Schoner vliegen wordt gestimuleerd door Europese en internationale afspraken over CO2-uitstoot.
Nederland voert milieu- en geluidshef<U+FB01>ngen op vliegverkeer in.
De belastingvrijstelling in de Europese Unie voor kerosine wordt opgeheven.
Er komen harde geluidsnormen voor de directe én wijde omgeving van Schiphol en andere (regionale) vliegvelden.
Er komt een landelijk wandel- en <U+FB01>etsoffensief met de aanleg van 5.000 km extra wandelpad en 3.000 km <U+FB01>ets- en skeelerpad.
Fietsroutes worden veiliger en er komen meer gratis bewaakte <U+FB01>etsstallingen in de binnensteden.
Duisternis is een milieukwaliteit.
De lichtuitstoot wordt fors verminderd.
Ook in het binnenmilieu moet de lucht schoon zijn.
De overheid ziet toe op een gezonde luchtkwaliteit in gebouwen zoals scholen.
Nederland krijgt voldoende natuur met een rijke dieren- en plantenwereld.
Iedereen moet binnen een half uur kunnen genieten van de natuur.
Het lint van natuurgebieden (de Ecologische Hoofdstructuur) is klaar in 2015
en is goed per openbaar vervoer bereikbaar.
In natuurgebieden als de Noordzee, de Waddenzee, de Biesbosch en De Peel is geen plaats voor schadelijke economische activiteiten als gasboring en landaanwinning.
Nederland wordt voldoende beschermd tegen natte voeten, juist door water de ruimte te geven.
Waterberging biedt nieuwe kansen voor natuur en recreatie.
Rivieren worden sterker verruimd en vaker onderling verbonden.
In 2010 is het verdroogde areaal van natuurgebieden met dertig procent verkleind.
Het groen krijgt een grote beurt.
Met een Deltaplan voor het landschap worden kenmerkende cultuurlandschappen door de aanleg van duizenden kilometers nieuwe heggen, houtwallen en akkerranden in ere hersteld.
Er worden dertig Nationale landschappen beschermd en ontwikkeld.
Woonwijken bestaan voor minimaal tien procent uit groen en speelterreinen voor kinderen, in nieuwbouwwijken is dit vijftien procent.
Met voldoende diensten en voorzieningen, en toegankelijk openbaar vervoer wordt het platteland een prettige plek om te wonen, te werken en te recreëren.
Boeren verdienen deels hun inkomen met de ontwikkeling van (agrarische) natuur, recreatie, dienstverlening en zorg.
Duurzame innovaties op het platteland worden gestimuleerd.
Met betrokkenheid van de plattelandsbevolking worden samenwerkingsverbanden ondersteund.
Het Europese landbouwbeleid wordt hervormd.
Exportsubsidies voor landbouwproducten worden onmiddellijk afgeschaft
en handelsverstorende interne Europese landbouwsubsidies worden drastisch verminderd.
Biologische en diervriendelijke landbouw wordt krachtig bevorderd.
De verrommeling van het landschap wordt gestopt door bedrijfsterreinen en woningbouwlocaties in het landschap in te passen.
Nieuwe wijken en bedrijventerreinen worden zoveel mogelijk duurzaam en ecologisch ingericht.
Gebouwen worden gebouwd volgens de beste technieken voor duurzaam bouwen.
De grote open ruimte van het Groene Hart mag niet worden aangetast.
De economische ontwikkeling van regio’s zoals Limburg en het Noorden wordt gestimuleerd door beleid dat gericht is op meer banen en duurzame ontwikkeling.
Er komt een snelle treinverbinding tussen het Noorden en de Randstad.
Dieren hebben recht op een goed leven.
Dierenrechten worden opgenomen in de Grondwet en in een nieuw Europees verdrag.
Dieren mogen niet onnodig pijn lijden.
Veetransporten worden aan banden gelegd en in duur beperkt.
Er komt een verbod op dieronvriendelijke ingrepen.
Voor huisdieren worden de voorschriften aangescherpt.
Er komt een verbod op het houden van nertsen en andere pelsdieren.
Beroepsvissers gebruiken methoden waarbij vissen niet of nauwelijks lijden.
De plezierjacht wordt verboden.
Er komt meer capaciteit bij politie en justitie voor het opsporen en straffen van dierenmishandeling en verwaarlozing.
Bij herhaalde en ernstige dierenmishandeling kan iemand een verbod op het houden van dieren worden opgelegd.
Het aantal dierproeven wordt de komende kabinetsperiode in stappen verminderd met minimaal vijftig procent.
In 2015 is de bio-industrie in Nederland verdwenen.
Het aandeel biologische landbouw is dan 25 procent.
Landbouwdieren scharrelen weer buiten.
Dieren worden ingeënt tegen ziektes als vogelgriep en MKZ, zodat grootschalig doden achterwege kan blijven.
We streven in Europees verband naar een verbod op de invoer van exotische dieren en het vervaardigen van foie gras.
Het eten van diervriendelijke producten wordt goedkoper.
Prijsmaatregelen zorgen voor een jaarlijkse groei van de consumptie van ecologische producten van twintig procent.
Voor genetische modi<U+FB01>catie geldt het voorzorgsprincipe om milieu en gezondheid te beschermen.
Er komt een duidelijk etiket voor producten die met behulp van genetische veranderingen zijn gemaakt.
Octrooien en patenten op genen en levende organismen zijn niet mogelijk.
De woningnood onder jongeren, starters, studenten, ouderen en gehandicapten wordt aangepakt.
Er worden ruim 400.000 nieuwe woningen gebouwd volgens de principes van duurzaam bouwen in de bestaande kernen, waarvan 40 procent sociale woningbouw.
Door het verminderen van de schaarste stagneren de prijsstijgingen van woningen en wordt de doorstroming op de woningmarkt verbeterd.
De wachttijd voor een betaalbare huurwoning daalt van gemiddeld 3,5 jaar naar een half jaar.
Sloop wordt ontmoedigd en toekomstbestendige omvorming en renovatie van verouderde panden wordt gestimuleerd.
In de Randstad vindt (ver)nieuwbouw vooral plaats binnen de bebouwde kom.
Daar komen duurzame woonwijken die een toonzaal zijn voor innovatieve technieken: er wordt net zoveel energie geproduceerd als gebruikt.
Ontwikkelingen zijn gericht op kwaliteitsverbetering en verdichting binnen steden en dorpen.
Waardevolle open gebieden worden gespaard.
Er worden 40.000 nieuwe woningen gerealiseerd in leegstaande kantoorpanden.
Om dit te bereiken worden vastgoedeigenaren en gemeenten <U+FB01>nancieel geprikkeld.
Er komt geen antikraakwet.
Buurtbewoners krijgen meer zeggenschap bij de inrichting en het beheer van hun directe woonomgeving.
De keuzevrijheid van mensen met lage en middeninkomens wordt vergroot door huurders het recht te geven hun woning met korting te kopen van de woningbouwcorporatie, in combinatie met een terugkooprecht voor verhuurders.
Huurders krijgen het recht om, individueel en collectief, verbeteringen aan de woning en woonomgeving af te dwingen.
Ook krijgen klussende huurders een verbetersubsidie en een korting op de huurprijs.
Bij nieuwbouw krijgen mensen als particuliere opdrachtgevers voorrang boven projectontwikkelaars.
Aan de bevoordeling van mensen met een koopwoning ten opzichte van huurders, en met name de bevoordeling van rijke en vermogende huishoudens, komt een einde met de aanpassing van de hypotheekrenteaftrek.
Het onderscheid tussen zelfstandige en onzelfstandige woonruimte verdwijnt.
De beperking van de huurtoeslag voor jongeren tot 23 jaar vervalt.
Ook studenten, woongroepers en huurders bij een hospita met te hoge woonlasten krijgen dan recht op huurtoeslag.
Er vindt geen verdergaande huurliberalisatie plaats en de gemiddelde huurverhoging is niet hoger dan de in<U+FB02>atie, zodat sociale huurwoningen toegankelijk blijven voor huishoudens met een laag inkomen.
Activiteiten van corporaties moeten gerelateerd zijn aan het in stand houden van de voorraad van huurwoningen voor huishoudens met een laag inkomen.
De invloed van huurders op het beleid van de corporaties wordt versterkt.
Een innovatieve duurzame samenleving wordt bevorderd door het principe ‘de vervuiler betaalt’ zo volledig mogelijk toe te passen.
Emissierechten worden niet gratis uitgedeeld, maar geveild.
Naast hef<U+FB01>ngen en verhandelbare emissierechten wordt nationale en Europese wet- en regelgeving gebruikt om effectief milieubeleid te voeren.
Subsidies worden terughoudend gegeven.
De invoering van een grootverbruikerhef<U+FB01>ng op energie draagt bij aan de gewenste verandering van de structuur van de Nederlandse economie.
Die wordt minder energie-intensief en meer gericht op innovatie en kennis.
Bedrijven worden gestimuleerd om warmte, water en restproducten uit te wisselen zodat het gebruik hiervan vermindert.
Waterbesparing wordt bevorderd.
De overheid geeft zelf het goede voorbeeld in het steunen van duurzame innovaties: zij gebruikt groene stroom, koopt biologische en fair trade producten, maakt waar mogelijk gebruik van open source software en bouwt duurzaam.
Nederland is voortrekker van een revolutionair Europees milieu- en energiebeleid.
Zelf zet Nederland in op forse energiebesparing: twee procent minder energiegebruik per jaar.
Veel kan bereikt worden door het isoleren van oude huizen, het gebruik van energiezuinige apparaten zoals spaarlampen en terugdringen van het standby-gebruik.
Er worden op lange termijn alleen nog energiezuinige auto’s toegelaten op de Europese markt.
Duurzame energie wordt waar nodig gestimuleerd met subsidies (die continuïteit kennen) en concreet gerealiseerd door voor energieleveranciers de doelstellingen voor het aandeel duurzame energie aan te scherpen in de tijd, vanaf 10 procent in 2010 naar 25 procent in 2020.
Nederland streeft internationaal naar strenge eisen waaraan biobrandstoffen moeten voldoen en aan de herkomst en het soort materiaal dat energiecentrales mogen bijstoken voor het opwekken van groene stroom.
Nederland en Europa zetten een diplomatiek offensief in voor behoud van wereldwijde biodiversiteit
en voor een internationale aanpak van klimaatverandering.
Het vervolg op Kyoto moet een ambitieus en zo volledig  mogelijk akkoord zijn.
De inzet van handelssancties wordt niet geschuwd bij rijke landen die blijven weigeren deel te nemen.
Ontwikkelingslanden worden meer gestimuleerd om mee te doen.
Evenals lagere overheden en multinationals.
De overheid faciliteert een netwerk van ecoteams op wijkniveau om mensen bewust te maken van hoe men met behoud van welzijn kan bijdragen aan een milieuvriendelijke wereld en geld kan besparen.
Kernenergie is geen optie.
Borssele wordt alsnog versneld, uiterlijk in 2013, gesloten.
De arbeidsparticipatie neemt sterk toe en de werkloosheid gaat fors omlaag.
Langdurige werkloosheid wordt voorkomen.
Werken tegen een laag loon levert <U+FB01>nancieel meer op door invoering van een gedeeltelijk basisinkomen voor werknemers.
Dat zorgt ervoor dat economische zelfstandigheid eerder mogelijk wordt met een deeltijdbaan en laag loon.
De loonkosten voor met name laagbetaalde arbeid voor werkgevers worden verlaagd.
Er komen verplichte quota voor het aantal gedeeltelijk arbeidsgehandicapten dat werkgevers, uitgezonderd kleine bedrijfjes en organisaties, in dienst moet hebben.
Verder wordt het in dienst nemen van gedeeltelijk arbeidsgehandicapten gestimuleerd en gefaciliteerd.
Bekendheid van bestaande regelingen met dit doel wordt bij werkgevers vergroot.
Kleine en startende ondernemers worden gestimuleerd en ondersteund.
De <U+FB01>nanciële en administratieve lasten voor kleine ondernemers worden minder.
Het onderscheid tussen werknemers en zelfstandigen in de sociale zekerheidsregelingen wordt verminderd door zelfstandigen aan meer regelingen mee te laten doen.
Mensen zonder werk worden beter met hulp en geld ondersteund als ze een eigen bedrijf willen opzetten.
Met selectief inkoopbeleid van de overheid krijgen innovatieve ondernemers voorrang.
Er wordt een eenvoudig en uitgebreid systeem van dienstencheques ingevoerd voor klussen in en om het huis.
Klussen worden goedkoper en daarmee makkelijker uitbesteed.
Zwart werk wordt teruggedrongen
en iedereen die nu aan de kant staat wordt gestimuleerd om met de dienstencheques (in ieder geval gedeeltelijk) aan het werk te gaan.
Nederland zet zich in om in Brussel te regelen dat het lage BTW-tarief voor ambachtelijke dienstverlening (zoals schoenmakers en kappers) zonder boven-lokale afzetmarkt mogelijk is of blijft.
De ontslagbescherming voor mensen met tijdelijk werk wordt verbeterd.
Er komt een eenduidig ontslagrecht met korte procedures, zodat outsiders betere kansen krijgen op de arbeidsmarkt.
De ontslagbescherming voor zieke en gedeeltelijk arbeidsgeschikte werknemers wordt versterkt.
Alle werknemers krijgen door werkgevers ge<U+FB01>nancierde scholingsrechten.
Deze individuele scholingsrechten bedragen 8% van het loon tot aan modaal, tenzij CAO-partijen hiervan willen afwijken.
Bij onvoldoende investeringen in scholing krijgen werknemers recht op een ontslagvergoeding die aan scholing moet worden besteed.
Werkgevers die bovengemiddeld werknemers ontslaan, betalen meer aan de WW.
Bedrijven mogen geen prooi worden van grillige investeerders die jagen op snelle winst.
De overheid stelt grenzen aan de macht van aandeelhouders via strikte regels voor overnames, maximale transparantie van betrokken partijen en beperking van aftrekbaarheid van <U+FB01>nancieringslasten.
Collectieve arbeidsovereenkomsten (CAO’s) worden alleen dan algemeen verbindend verklaard als er harde afspraken zijn gemaakt over evenredige vertegenwoordiging (sekse, leeftijd en etniciteit) in het personeelsbestand.
Werkgevers en werknemersorganisaties bevorderen effectief dat werknemers zo lang mogelijk actief kunnen blijven met aangepast werk of gerichte scholing.
Zijn mensen werkloos, dan krijgen ze gedurende de duur van de WW-uitkering de tijd om zelf werk te zoeken of een bedrijf te starten, zo nodig met steun van de gemeente.
Mensen met een uitkering zonder startkwali<U+FB01>catie hebben recht op onderwijs.
Ze kunnen daartoe door de uitkerende instantie worden verplicht.
Wie na één jaar toch nog werkloos is, gaat een participatiecontract met de lokale overheid aan tegen betaling van ten minste het minimumloon.
Participatie kan van alles zijn: vrijwilligerswerk, scholing, leer-werk-trajecten.
Ook mensen die nu nog in de bijstand zitten krijgen een contract.
Zo nodig worden in het participatiecontract afspraken gemaakt over noodzakelijke hulpverlening.
Daarbij wordt rekening gehouden met zorgtaken.
Mensen die tijdelijk of langdurig niet kunnen werken krijgen een hogere uitkering.
De WW-uitkering wordt het eerste half jaar negentig procent en het tweede half jaar tachtig procent van het laatstverdiende loon.
Mensen met tijdelijk werk krijgen sneller toegang tot de WW.
Mensen die nu in de bijstand zitten maar feitelijk arbeidsongeschikt zijn, krijgen een uitkering op het niveau van het minimumloon.
Bij de keuring van gedeeltelijk arbeidsgeschikte werknemers worden mensen die (gedeeltelijk) worden goedgekeurd direct bemiddeld naar werk.
Er komen meer <U+FB01>nanciële prikkels voor werkgevers om mensen niet met een uitkering af te schepen, goed personeelsbeleid te voeren en bijvoorbeeld langdurig werklozen in dienst te nemen.
Armoede komt hard aan bij kinderen.
De komende vier jaar wordt de armoede bij gezinnen met kinderen teruggedrongen.
Gemeenten mogen niet langer alleenstaande ouders met een uitkering aan de kant laten staan door hen standaard een sollicitatievrijstelling te geven.
Gemeenten moeten met maatwerk zorgen voor voldoende mogelijkheden voor deeltijdwerk en kinderopvang.
De Kinderbijslag wordt inkomensafhankelijk, zodat de overheidssubsidie terecht komt waar deze het hardste nodig is.
De AOW-uitkering gaat met 10% omhoog.
Migranten afkomstig uit landen zonder oudedagsvoorziening die geen volledige AOW hebben opgebouwd in Nederland krijgen alsnog recht op een volledige AOW.
Chronisch zieken en gehandicapten worden voor extra kosten door hun ziekte of handicap gecompenseerd.
Het aantal mensen met problematische schulden wordt fors teruggedrongen.
Er komt een reclameverbod voor consumptief krediet op radio en tv.
Daarnaast gaan aanbieders van kredieten verplicht meebetalen aan schuldhulpverlening.
Iedereen die schuldhulpverlening nodig heeft, krijgt deze zo snel mogelijk.
Ontspannen werken wordt de norm.
Deeltijdwerk wordt aantrekkelijk en eerder lonend gemaakt door invoering van een gedeeltelijk basisinkomen voor werkenden.
De zeggenschap van werknemers over werktijden en thuiswerken wordt vergroot.
Arbeid en zorg wordt eerlijker verdeeld tussen mannen en vrouwen.
Financiële voordelen voor traditionele gezinnen in de belastingen en sociale zekerheid worden geleidelijk afgeschaft.
De levensloopregeling en spaarloon worden omgebouwd tot ruimere en betaalde verlofregelingen die <U+FB02>exibel op te nemen zijn.
Verlofregelingen zijn bedoeld voor de zorg voor kinderen en voor de zorg voor zieke familieleden en vrienden.
Het zwangerschaps- en bevallingsverlof gaat van zestien weken naar een half jaar.
Partners krijgen twee weken kraamverlof in plaats van de huidige twee dagen.
Ouderschapsverlof gaat van drie maanden naar een half jaar per ouder per kind.
Kinderopvang wordt een gratis basisvoorziening.
Ouders mogen kiezen tussen professionele kinderopvang of een persoonsgebonden budget voor informele kinderopvang.
De kwaliteit van de professionele kinderopvang wordt verbeterd en de openingstijden worden verruimd.
Scholen bieden allemaal een dagarrangement voor kinderen met allerlei activiteiten, gezond eten en professionele leiding.
Wijken en buurten krijgen meer voorzieningen voor ontplooiing, ontmoeting en ontspanning.
Sport, buurt- en jongerencentra en andere voorzieningen zijn voor iedereen dichtbij.
Er komen in alle gemeenten centra voor jeugd en gezin, in de buurt of als onderdeel van de brede school.
Zij krijgen de regie bij het begeleiden van gezinnen en het doorverwijzen van jongeren met problemen.
De kwaliteit van de jeugdzorg wordt verbeterd door het aantal jeugdigen waar een gezinsvoogd verantwoordelijk voor is aanzienlijk te verlagen.
Minderjarigen zonder geldige verblijfsvergunning die geen misdrijf hebben gepleegd, mogen niet in een justitiële inrichting worden geplaatst.
Er wordt binnen een jaar voor capaciteit gezorgd voor opvang van deze minderjarigen.
Ouderen, chronisch zieken en gehandicapten krijgen maximale zeggenschap over het eigen leven.
Gemeenten hebben de plicht om hun participatie zo breed mogelijk te ondersteunen.
Zo wordt het mogelijk om bijvoorbeeld onderwijs te volgen, te sporten en (vrijwilligers)werk te doen.
Vervoer en ontoegankelijke voorzieningen mogen geen beperking vormen voor participatie.
Er kan gekozen worden voor een persoonsgebonden budget of voor gemeentelijke ondersteuning.
In de gemeente komt één loket voor alle hulpvragen.
Mantelzorgers worden beter ondersteund.
Verpleeghuiszorg is gericht op de kwaliteit van het leven, met voldoende privacy en aandacht van verzorgenden.
Meer geld is nodig voor meer goed opgeleid personeel in de instellingen.
In de gehandicaptenzorg staat de keuzevrijheid centraal.
De mogelijkheid van ouders om zelf de zorg voor een gehandicapte kind te organiseren wordt beter door het gebruik van persoonsgebonden budgetten te stimuleren.
In de instellingen worden de groepen kleiner en de gebouwen beter.
Er komt meer bemoeizorg voor mensen in de knel.
Schizofrene patiënten en verslaafden die (nog) geen gevaar voor zichzelf of anderen vormen, laten we niet aan hun lot over.
Wij willen een maatschappelijk en politiek debat over wanneer sprake is van ondraaglijk en uitzichtloos lijden.
Dat gaat ook over de voorwaarden die dan gede<U+FB01>nieerd moeten worden om eigen keuzes aan het eind van het leven te realiseren.
De alternatieve zorg wordt door de overheid goed gereguleerd en geregistreerd.
Alternatieve beroepsgroepen moeten onder andere aantonen dat zij een opleiding hebben, een goed kwaliteitsbeleid voeren en een klachtenregeling hebben.
Er komt een waarborgfonds voor de kosten van medisch noodzakelijke hulp voor mensen die geen ziektekostenverzekering kunnen afsluiten.
De ziektekosten worden solidair opgebracht.
Dat betekent solidariteit tussen jong en oud, tussen rijk en arm én tussen gezond en ziek.
De <U+FB01>nanciering van de zorg wordt meer inkomensafhankelijk door de nominale premie te verlagen.
De no-claim wordt afgeschaft.
Het eigen risico wordt inkomensafhankelijk.
Sociale verzekeraars zonder winstoogmerk krijgen een centrale rol in de uitvoering van de publieke basisverzekering.
Wachtlijsten worden weggewerkt.
Het basispakket wordt uitgebreid tot alle noodzakelijke (voor)zorg waaronder anticonceptie en de basis tandartszorg.
Langdurige zorg (AWBZ) komt in het basispakket.
Werken als zorgverlener moet weer aantrekkelijk worden.
Het vak wordt in ere hersteld door de werkdruk te verminderen en het carrièreperspectief voor verplegenden en verzorgenden te verbeteren via aanpassing van de functie- en beloningenstructuur.
Er komen meer stageplaatsen voor zorgverleners in opleiding.
Politie en justitie treden in de wijk effectiever op om het veiligheidsgevoel van burgers te verbeteren.
De administratieve lasten voor agenten worden verminderd.
Zij komen veel meer op straat en in de wijk, zodat wijkbewoners de politie weten te vinden.
Er komt geen nationale politie, de prioriteiten worden lokaal bepaald.
Lokaal worden ook afspraken gemaakt over de strikte voorwaarden waaronder cameratoezicht en preventief fouilleren kunnen worden toegepast.
De identi<U+FB01>catieplicht wordt afgeschaft.
Ook huiselijk geweld en seksueel misbruik achter de voordeur wordt aangepakt.
In de aanpak van eerwraak, vrouwen besnijdenis en gedwongen huwelijken wordt nauw samen gewerkt met organisaties van migranten(vrouwen).
Door de productie van softdrugs te legaliseren en de verstrekking van harddrugs op medische gronden uit te breiden, neemt de overlast af en wordt de werkdruk van politie en justitie verminderd.
Op landelijk niveau worden afspraken gemaakt over een betere aanpak van jeugd- en zedenzaken en huiselijk geweld.
Politiekorpsen vormen met meer vrouwen, homo’s en migranten een betere afspiegeling van de maatschappij.
Door speci<U+FB01>eke wervings- en voorlichtingscampagnes komt ook een evenredige vertegenwoordiging bij of<U+FB01>cieren van justitie, de reclassering en rechters.
Er komt een landelijke registratie van misdrijven jegens groepen op grond van onder andere sekse, etniciteit en seksuele gerichtheid.
Er wordt snel en proportioneel gestraft.
Gedetineerden hoeven niet hun cel te delen.
Bij voorkeur worden bij delicten met een lage strafmaat alternatieve straffen toegepast.
Ter voorbereiding van de terugkeer in de maatschappij krijgen gedetineerden meer begeleiding, behandeling en opleiding, ook na hun vrijlating.
Voor TBS-veroordeelden komen er meer plaatsen en betere begeleiding bij verlof en na a<U+FB02>oop.
De rechtspositie van slachtoffers wordt versterkt.
Politie en openbaar ministerie zijn verplicht slachtoffers die daar prijs op stellen op de hoogte te stellen van het verloop van hun strafzaak.
Slachtoffers van lichte misdrijven krijgen het recht om onder begeleiding daders rechtstreeks te confronteren met hun leed en afspraken te maken over compensatie buiten de rechter om.
Bij elk politie-, getuigen- en deskundigenverhoor mag de advocaat van de verdachte aanschuiven.
Standaard worden deze verhoren op video vastgelegd.
De bevoegdheid om verdachten maximaal twee jaar in voorlopige hechtenis te kunnen houden zonder concrete verdenking wordt geschrapt.
Nederland gaat kritisch om met uitlevering van verdachten naar landen waar andere rechtsnormen gelden dan hier.
Terrorisme bestrijden we internationaal.
Er komt een Europese aanpak voor opsporing en bestraf<U+FB01>ng van grensoverschrijdende criminaliteit en terrorisme.
Iemand die is veroordeeld en bestraft in verband met terrorisme, wordt na zijn bestraf<U+FB01>ng niet uitgesloten van elementaire rechten en voorzieningen.
De Europese Unie verbetert zo spoedig mogelijk de grondrechtenbescherming van burgers en vreemdelingen door toe te treden tot het Europees Verdrag van de Rechten van de Mens en het Europees Grondrechtenhandvest bindend te maken.
Ter voorkoming van criminaliteit en terrorisme wordt de samenwerking tussen inlichtingen- en veiligheidsdiensten, politiekorpsen en gemeentebesturen drastisch versterkt.
Over concrete dreigingen worden mensen objectief en eerlijk geïnformeerd.
Inlichtingen- en veiligheidsdiensten komen onder strenge democratische en rechterlijke controle.
Informatie van deze diensten mag slechts in strafprocessen als bewijsmateriaal worden gebruikt als zij kenbaar is voor de verdachte en zowel wat betreft rechtmatigheid als betrouwbaarheid toetsbaar is door de rechter.
Burgers krijgen meer te zeggen.
Er wordt een landelijk, correctief, bindend referendum ingevoerd.
De stemgerechtigde leeftijd wordt verlaagd naar zestien jaar.
De kiezer krijgt naast een stem op een politieke partij bij landelijke verkiezingen ook de mogelijkheid om zijn of haar stem uit te brengen op de gewenste coalitie.
De Tweede Kamer kiest de formateur voor kabinetsformaties.
De Eerste Kamer wordt afgeschaft.
De burgemeester wordt door de gemeenteraad gekozen.
Zo lang dat nog niet mogelijk is, blijft GroenLinks meedoen aan burgemeestersbenoemingen.
Iedereen krijgt het recht om wetten door de rechter te laten toetsen aan de grondwet.
Migranten die vijf jaar in Nederland wonen, krijgen landelijk en Europees kiesrecht.
Kinderen van migranten die in Nederland geboren worden, krijgen de Nederlandse nationaliteit.
Mensen die de Nederlandse nationaliteit krijgen, hoeven hun oude niet op te geven.
Voor Nederland en de Nederlandse Antillen en Aruba geldt een onverdeeld Nederlands burgerschap.
Er wordt geen toelatingsregeling ingesteld voor Antilliaanse en Arubaanse jongeren.
Zij krijgen meer kansen om in Nederland te studeren.
In de staatkundige verhoudingen staat vergroting van de zeggenschap en zelfstandigheid van de Nederlandse Antillen en Aruba voorop.
Nederland bevordert duurzame sociaal-economische ontwikkeling van de Nederlandse Antillen en Aruba door de schuldenlast te saneren.
De samenwerking met de lokale politie en justitie wordt verbeterd.
De sociale vormingsplicht krijgt structurele ondersteuning.
Het openbaar bestuur wordt vereenvoudigd en de bureaucratie teruggedrongen.
Het bestuur komt dichter bij mensen.
De rol van gemeenten wordt groter op terreinen als het onderwijs, de (jeugd)zorg, veiligheid en werkgelegenheid.
Bestuurslagen worden zo democratisch mogelijk gekozen.
Het moet voor mensen met vragen en problemen duidelijk zijn waar ze terecht kunnen.
Bestuurlijke drukte veroorzaakt door allerlei bestuurlijke tussenlagen en deelvormen wordt afgeschaft.
De taak van waterschappen wordt overgenomen door andere overheden.
Drinkwatervoorziening, de energievoorziening en het openbaar vervoer zijn nutsvoorzieningen die primair door de overheid moeten worden geregeld.
Netwerken die het karakter hebben van een monopolie behoren eigendom te zijn van de overheid.
Politiek moet transparant zijn.
Een regeerakkoord is kort en bondig en wordt opgesteld door de nieuwe ministers, onder leiding van de minister-president.
De coalitiefracties hebben zich enkel gebonden aan een plan op hoofdlijnen, dat de basis is voor het regeerakkoord.
Politieke tegenstellingen moeten zichtbaar worden gemaakt en worden uitgevochten in de politieke arena van parlement en gemeenteraad.
Politici krijgen geen voorkeursbehandeling ten opzichte van andere burgers in welk opzicht dan ook.
Er is soberheid in <U+FB01>nanciële regelingen die henzelf ten goede komen.
De strafrechtelijke immuniteit voor overheden wordt afgeschaft.
Inkomens van topbestuurders in de publieke en semi-publieke sector blijven onder het niveau van het salaris van de minister-president.
In de marktsector wordt zelfverrijking aan de top tegengegaan door georganiseerde tegenstand van werknemers en verplichte opname van salarissen van topbestuurders in CAO’s.
Op lange termijn wordt Nederland een republiek.
Op korte termijn wordt de functie van de koning enkel ceremonieel.
Het budget voor kunst en cultuur bedraagt 1% van de rijksbegroting.
Het vierjaarlijks bestemmen van kunstsubsidies wordt vervangen door een systeem van langlopende subsidies en fondsbeoordelingen.
Een deel van het budget zal voor nieuwe projecten gereserveerd worden.
Aan de professionele beoordelaars worden hogere eisen gesteld.
Gemeenten krijgen meer geld en ruimte om ateliers en broedplaatsen voor kleinschalige kunstzinnige experimenten te ondersteunen.
De <U+FB01>nanciële armslag voor bescherming van het cultureel erfgoed als archieven, musea en monumenten wordt vergroot.
De publieke netten worden geheel reclamevrij, met onafhankelijke netredacties, redactiestatuten en een onafhankelijke eind- of hoofdredacteur.
Geld van het Stimuleringsfonds Culturele Omroepproducties komt ook beschikbaar voor commerciële televisie om de kwaliteit te verhogen en om de kansen van jonge TV-makers te vergroten.
Het aantal publieke televisiezenders wordt teruggebracht naar twee.
De taak van de publieke omroep is het aanbieden van een divers pakket programma’s, inclusief amusement, dat verschillende doelgroepen aanspreekt.
Er komt meer geld beschikbaar voor digitale media en content.
Bij machtsconcentraties bij media-aanbieders dient de overheid in te grijpen om pluriformiteit te garanderen.
De overheid houdt toezicht op de toegankelijkheid van het digitale domein,
gaat digitale uitsluiting tegen
en bevordert het gebruik van open standaarden.
De publieke sector stapt over op vrije software.
Er komt op scholen meer ruimte voor cultuureducatie, met speciale aandacht voor nieuwe media als het internet.
De culturele chipcard voor jongeren wordt uitgebreid.
Onze monumenten, musea, cultuurhistorische landschappen en archieven moeten makkelijker toegankelijk en beter beschermd worden.
Het verhogen van de arbeidsparticipatie is de belangrijkste manier om de kosten van de vergrijzing op te vangen.
Wij willen een sociale en <U+FB02>exibele AOW die ouderen uitnodigt tot langer doorwerken.
Na veertig jaar werken hebben mensen recht op AOW en hierbij telt ouderschaps-, zwangerschaps- en zorgverlof mee als gewerkte jaren.
Rijke ouderen gaan meebetalen aan de AOW door de AOW-premie te <U+FB01>scaliseren.
Een brede hervorming van het belastingstelsel draagt bij aan deelname aan werk
en eerlijke verdeling tussen rijk en arm.
Er komt een nieuw hoog belastingtarief vanaf een inkomen van 100.000 euro.
De subsidies aan rijken worden beperkt door de twee grootste aftrekposten - de hypotheekrenteaftrek en de pensioenaftrek - aan te passen en te richten op lagere en middeninkomens.
De hypotheekrenteaftrek wordt geleidelijk aangepast.
Een hoger inkomen leidt niet langer tot een grotere aftrek.
De aftrek wordt een subsidie van dertig cent op elke euro betaalde hypotheekrente voor iedereen die onvoldoende vermogen heeft.
Het eigenwoningforfait wordt vervangen door een vermogensbelasting op dat gedeelte van de waarde van de woning dat uitkomt boven de gemiddelde prijs van een koopwoning.
Vermogen wordt zwaarder belast bij mensen met veel vermogen.
De belasting op vermogen wordt geheven op de feitelijke vermogensinkomsten en de vermogensinkomstenbelasting krijgt net als de inkomstenbelasting een progressief karakter.
De belastingen op erfenissen worden gemoderniseerd.
Kinderen worden niet langer bevoordeeld ten opzichte van andere erfgenamen, zoals kleinkinderen of vrienden.
Grote erfenissen worden zwaarder belast door de belasting meer afhankelijk te maken van de omvang van de erfenis.
Het doen van schenkingen tijdens het leven wordt makkelijker gemaakt.
Met verstandig begrotingsbeleid wordt niet bezuinigd in slechte tijden en wordt niet teveel geld uitgegeven in goede tijden.
Zo moeten Europese afspraken over begrotingsbeleid (Stabiliteits- en Groeipact) geformuleerd worden.
Er komt een structureel overschot op de begroting om volgende generaties een lagere staatsschuld en duurzame overheids<U+FB01>nanciën na te laten.
Niets doen is geen optie.
De economische crisis hakt erin.
Banen gaan verloren, de overheid staat zwaar in het rood en de armoede neemt toe.
Een volgende regering moet leiderschap tonen en de crisis gebruiken als scharnier naar een betere, duurzame toekomst.
Onze economie moet weer gaan draaien.
En onze welvaart mag niet ten koste gaan van toekomstige generaties.
Stilzitten of bezuinigen met de kaasschaaf brengt ons nergens.
Links en groen hervormen is het alternatief.
GroenLinks wil vooruitkijken.
Politici moeten nu doen wat nodig is en denken aan de toekomst van onze kinderen.
GroenLinks wil graag meeregeren om twee doorbraken te realiseren.
Allereerst moeten we nu werk behouden en creëren.
Juist in deze tijden van crisis is het aan de overheid om investeringen aan te jagen.
Maar wel voor banen met perspectief.
GroenLinks is de bondgenoot van creatieve en groene ondernemers, actieve werknemers en bewuste burgers die voorop gaan in de groene revolutie.
Zij zijn erbij gebaat dat schoon en zuinig produceren en consumeren lonend wordt.
Als ons land snel werk maakt van groene innovatie, staan we sterk op de wereldmarkt van de toekomst.
In de tweede plaats mogen we nieuwe generaties niet langer opzadelen met onze problemen.
Daarom zijn nu forse investeringen in het onderwijs nodig,
hervormingen om de vergrijzing op te vangen,
effectieve klimaatpolitiek
en sanering van de overheidsfinanciën.
De overheid moet actiever én selectiever worden.
Van veelverdieners mag een grotere bijdrage worden gevraagd, zodat de sterkste schouders de zwaarste lasten dragen.
De vervuiler dient te betalen.
En de arbeidsparticipatie moet omhoog.
Met deze doorbraken slaat Nederland een nieuwe koers in die velen wensen.
Er zijn talloze Nederlanders die de handen uit de mouwen steken voor de samenleving van de toekomst.
Duurzame ondernemers verenigen zich in de nieuwe werkgeversorganisatie De Groene Zaak.
Bestuurders van vakbonden en bedrijven pleiten voor een nieuw Sociaal Akkoord, dat mensen niet tot een uitkering veroordeelt, maar van werk naar werk helpt.
In wijken produceren bewoners gezamenlijk duurzame energie.
Mensen zoeken hun buren op, om samen overlast aan te pakken.
Zulke initiatieven zijn de motor van verandering en verdienen steun van de overheid.
De financiële crisis markeert het failliet van het neoliberale marktdenken.
Maximaal winstbejag, absurde bonussen en minimaal toezicht, dat moest wel misgaan.
De economie maakt daardoor een zware inzinking door.
Veel mensen verliezen hun baan, ondernemers krijgen geen krediet meer en de overheid komt geld tekort.
Deze crisis kwam van rechts, de oplossingen komen nu van links.
Bankiers moeten weer dienstverleners worden, die hun klanten centraal stellen: spaarders, ondernemers, hypotheeknemers.
Om te voorkomen dat ons spaargeld weer als gokkapitaal wordt ingezet, wil GroenLinks een heffing op banken invoeren, waarvan de hoogte afhankelijk is van de risico’s die zij nemen.
Ook mogen financiele producten alleen na goedkeuring op de markt komen.
De lange termijn moet leidend worden.
We hebben goede banken hard nodig voor een duurzame doorbraak.
De kredietcrisis staat symbool voor een samenleving waarin mensen, in de jacht op steeds meer consumptie, steeds hogere schulden maken.
Ook dat is onhoudbaar.
GroenLinks wil het aflossen – en niet het aangaan – van schulden stimuleren en de aftrek van de hypotheekrente beperken.
Dit geldt tevens voor het bedrijfsleven, waar vreemd vermogen nu fiscaal bevoordeeld wordt.
Deze crisis is ook een morele crisis.
Van bankiers die hun bonussen boven hun klanten stellen.
Van aandeelhouders en managers die de prestaties van bedrijven louter afmeten aan de kortetermijnwinst.
Van consumenten, ondernemers en politici die gevangen zitten in hyperconsumptie en een creditcardcultuur.
Het debat over normen en waarden gaat niet alleen over fatsoen op straat.
We moeten af van de fixatie op geld als hoogste waarde.
Het is tijd voor een andere kijk op welvaart.
Cijferfetisjisme vertroebelt de blik op de toekomst.
Van alles meer produceren levert voor korte tijd mooie groeicijfers op, maar op termijn een uitgeputte aarde.
Nobelprijswinnaars en regeringen werken daarom aan een bredere definitie van welvaart, die welzijn, gezonde levensjaren en milieubehoud meeweegt: het Bruto Nationaal Geluk in plaats van het Bruto Nationaal Product.
Geluk is een betere maatstaf voor geslaagde politiek.
Want cijfers moeten kloppen, maar het zijn de mensen die tellen.
Zowel de mensen die hier en nu leven, als de mensen elders en in de toekomst.
Als iedereen gaat leven zoals de gemiddelde Nederlander, dan hebben we aan één aardbol niet genoeg.
Het behoud van natuurlijke hulpbronnen voor toekomstige generaties vraagt om een grote omwenteling.
Elk jaar uitstel leidt tot meer vervuiling, minder leefbaarheid, minder dieren-en plantensoorten.
We moeten nu de uitstoot van broeikasgassen verminderen, bossen beschermen en de visvangst beperken.
Als het klimaat echt op hol slaat en de natuur is uitgeput, dan is de mensheid pas echt duur uit.
Dan jagen voedseltekorten, watergebrek en onbewoonbare kuststreken miljoenen mensen op de vlucht.
Hoe hoog we de dijken ook maken, de klimaatcrisis gaat aan ons land niet voorbij.
Daarom wil GroenLinks niet alleen de financiële en economische crisis aanpakken, maar meteen ook de klimaatcrisis en de dreigende schaarste aan voedsel, energie en grondstoffen.
Dat moet samengaan.
Nederland moet koploper worden in Europa, en Europa koploper in de wereld.
De doorbraak naar een groene economie is onvermijdelijk.
Iedereen lijkt ervan overtuigd, maar toch gebeurt het tegenovergestelde.
In de afgelopen tien jaar zijn we in Nederland dertig procent meer energie gaan gebruiken.
In plaats van fors te investeren in hernieuwbare energie maakt de overheid ruimte voor vier nieuwe kolencentrales.
Onderzoeksgeld gaat vooral naar fossiele energiebronnen.
Als wind-en zonne-energie net zoveel steun hadden gekregen, was de groene economie al een stuk dichterbij geweest.
Cruciaal is dat de vervuiler gaat betalen
en dat de eisen aan producten en productieprocessen worden opgeschroefd.
Dan veroveren groene voorlopers sneller de markt.
Zo ontstaat nieuwe werkgelegenheid.
In Duitsland heeft alleen al de omschakeling naar hernieuwbare energie honderdduizenden banen opgeleverd.
Het is doodzonde dat Nederland de eerste slag heeft gemist.
GroenLinks wil een stevige impuls geven aan groene energie: burgers die zonnepanelen op hun dak plaatsen, krijgen altijd een kostendekkende vergoeding.
Als we nu het geld en de daadkracht opbrengen voor groene investeringen, kan de aanpak van de klimaatcrisis tevens de weg uit de economische crisis zijn.
De overheid moet een strenge marktmeester zijn.
Niet alleen om de economie te vergroenen, maar ook om de consumenten en de belastingbetalers te beschermen.
Markten kunnen falen.
Soms vormt het winstoogmerk van bedrijven een te groot risico voor het welzijn van burgers.
Publieke taken als zorg en onderwijs moeten we daarom niet prijsgeven aan de markt, maar koesteren en verbeteren.
Een overheid die niet langer kan worden aangesproken op haar kerntaken, veroorzaakt vervreemding en irritatie.
GroenLinks kiest voor een overheid die achter haar bureau vandaan komt.
Niet de procedures, vergunningen of indicaties moeten leidend zijn, maar de mensen.
De overheid moet niet alleen actiever, maar ook selectiever worden.
Het openbaar bestuur in Nederland is aan een grote opknapbeurt toe.
Verantwoordelijkheden moeten scherper worden afgebakend.
We kunnen toe met minder ministeries,
minder provincies
en minder bestuurders.
De overheid mag niet meer beloven dan zij kan waarmaken.
Bij het oplossen van maatschappelijke problemen is de medewerking van burgers onmisbaar.
Eigen initiatief verdient ondersteuning.
Of het nu gaat om bewoners die de straat opknappen, mensen die een eigen huis neerzetten, buren die samen groene energie willen opwekken, ouders die een plan maken voor een brede school, ouderen die hun eigen zorg organiseren of sociale partners die een cao sluiten voor levenslang leren.
Goed onderwijs hoort bij een beschaafd land.
Het is ons entreebiljet naar de toekomst.
Maar veel talent wordt in de knop gebroken.
Laatbloeiers krijgen niet het onderwijs dat bij hen past.
Anderen krijgen niet de persoonlijke aandacht die zij nodig hebben.
Maar liefst een kwart van onze jongeren verlaat de school met te weinig of helemaal geen diploma’s.
Zij dreigen langdurig aan de kant te blijven staan.
Een socialer Nederland begint met beter onderwijs.
Elk kind moet zijn talenten kunnen ontplooien.
Of het nu wordt geboren met een paar gouden handen, een wiskundeknobbel of een autistische stoornis.
Dat vergt individuele aandacht, vertrouwen en klassen waarin ieder kind gedijt.
Met GroenLinks in de regering wordt er niet bezuinigd op onderwijs.
Integendeel.
Hier is de grootste investering nodig, vooral in het basis- en beroepsonderwijs.
Meer leraren.
Betere leraren.
Minder segregatie.
GroenLinks wil dat alle scholen in Nederland brede scholen worden, met een programma van zeven tot zeven.
Elke basisschool moet een voorschool krijgen, waar peuters zich spelenderwijs ontwikkelen.
Zo bestrijden we achterstanden.
Zo krijgt ieder kind de begeleiding die het nodig heeft.
Een land dat vergrijst kan het zich niet veroorloven om jongeren af te schrijven.
Onze verzorgingsstaat moet met de tijd mee.
De arbeidsmarkt is veranderd.
Steeds minder werknemers hebben de zekerheid van een vaste baan voor het leven.
Een moderne arbeidsmarkt vereist meer zekerheden voor flexwerkers, betere sociale bescherming voor zelfstandigen
en forse investeringen in om-en bijscholing.
GroenLinks wil dat elke werknemer een individueel scholingsbudget krijgt.
Wie een leven lang leert, kan een nieuwe baan aan.
Werkzekerheid is het uitgangspunt van de moderne participatiestaat.
Dat werk hoeft niet altijd fulltime te zijn.
Werk kan te zwaar zijn als je ook nog voor kleine kinderen of zieke ouders moet zorgen.
Het leven wordt een sleur als je steeds maar niet toekomt aan vrijwilligerswerk of een studie.
Het bedrijf van de toekomst biedt de ruimte om te kiezen voor minder inkomen en meer geluk.
Het land vergrijst en we komen straks mensen tekort.
Daarom vragen we van iedereen een bijdrage.
De meesten van ons zullen langer door moeten werken.
Maar het pakt niet eerlijk uit als we allemaal pas met 67 AOW ontvangen, zoals het vorige kabinet heeft voorgesteld.
GroenLinks heeft een eerlijker voorstel.
Mensen die vroeg zijn begonnen met werken, vaak in een zwaar beroep, kunnen voor hun 65ste al AOW krijgen.
Wie lang studeert en later begint, werkt langer door.
GroenLinks staat pal voor mensen in kwetsbare situaties.
De armoede moet aangepakt worden, vooral in gezinnen met kinderen.
Wie hard werkt voor een laag loon, verdient het om minder belasting te gaan betalen.
In ruil voor bescherming tegen armoede mag de overheid van iedereen een bijdrage naar vermogen vragen.
Meer mensen aan het werk helpen, dat is de uitdaging waar heel Europa voor staat.
De kracht van onze euro staat of valt met het tempo waarin alle landen hun verzorgingsstaat hervormen.
Dat is de les van de Griekse begrotingscrisis.
Een muntunie moet het politieke gezag hebben om in te grijpen wanneer nationale politici falen.
Door beter onderwijs en gelijke kansen op de arbeidsmarkt werkt GroenLinks aan emancipatie.
In een vrijzinnige samenleving kun je zelf vormgeven aan je leven, niet gehinderd door vooroordelen of groepsdwang.
Moslima’s mogen niet worden gedwongen om een hoofddoek te dragen, maar evenmin worden verplicht om deze af te leggen.
Homostellen moeten, net als hetero’s, hand in hand over straat kunnen lopen, zonder angst voor geweld.
De toegenomen diversiteit in Nederland maakt het samenleven niet altijd makkelijk.
Juist daarom eisen we van nieuwkomers dat ze onze taal leren.
Zo kunnen we in gesprek gaan over de kwesties die ons verdelen, zonder elkaar de hersens in te slaan.
De rechtstaat is ons gemeenschappelijk vertrekpunt.
Die maakt een open samenleving mogelijk.
Vrijzinnig samenleven gaat niet zonder respect voor mensenrechten en minderheden.
We moeten daarom zorgvuldig zijn bij het benoemen en het aanpakken van de problemen rond migratie.
Niemand hoeft zijn paspoort of haar geloof op te geven, iedereen moet participeren.
Te veel migranten hebben een sociaaleconomische achterstand.
Die moet worden ingelopen.
GroenLinks investeert in onderwijs
en vormt onze schrale verzorgingsstaat om tot een activerende participatiestaat.
Te veel jongens uit migrantengezinnen gaan het criminele pad op.
GroenLinks wil dat probleemgezinnen stevige begeleiding krijgen en dat straf niet alleen vergelding is, maar ook het begin van een opleiding of werk.
Discriminatie is en blijft uit den boze.
Het is funest om mensen uit minderheden die hun eigen weg gaan steeds weer aan te spreken op hun afkomst.
Emancipatie van nieuwkomers is de sleutel tot hun integratie in de samenleving.
GroenLinks wil de achterblijvers erbij trekken
en de voorlopers vooruit helpen.
De Poolse migrant die een delicatessenwinkel opent.
De student uit Afrika die in Nederland openlijk homo kan zijn.
De jonge moslima’s die, met of zonder hoofddoek, de collegezalen bestormen.
Zij zijn bruggenbouwers tussen meerderheid en minderheden, tussen Nederland en de wereld.
De toekomst mag ons niet overkomen.
Die moeten we zelf vormgeven.
Juist een crisistijd biedt daarvoor kansen.
Ingesleten patronen verliezen hun vanzelfsprekendheid, oude coalities vallen uiteen.
Nieuwe ideeën winnen aan geloofwaardigheid.
GroenLinks heeft een agenda voor de toekomst.
Groene en sociale politiek verbinden.
Kracht putten uit verschil.
Gelijke kansen bieden aan iedereen.
Nu.
Straks.
Hier.
Daar.
Het wemelt in ons land van de praktische idealisten.
Zij wachten niet op de politiek om de klimaatcrisis of de kredietcrisis aan te pakken, maar komen zelf in actie.
Ze bedenken groene innovaties of importeren eerlijke producten uit Afrika.
Ze twitteren hun steun voor Iraanse democraten en helpen Chinese internetters de censuur te omzeilen.
Ze switchen naar een duurzame bank.
Deze wereldburgers verdienen een regering die hen aanmoedigt, niet afremt.
Den Haag moet de oogkleppen inruilen voor de brede blik naar buiten.
Nederland heeft baat bij een krachtige internationale aanpak van falende markten, mensenrechtenschendingen en de roofbouw op de aarde.
We zijn een wereldland.
Onze economie draait op energie en grondstoffen van elders.
We verdienen de helft van onze welvaart met export.
Onze munt is Europees.
We zijn kwetsbaar voor de stijging van de zeespiegel.
Onze toekomst hangt af van goede buren en verre vrienden.
Handel, reizen en internet maken de wereld steeds kleiner.
De globalisering biedt grote kansen, maar nog niet voor iedereen.
De wilde globalisering van vandaag brengt veel ontwikkelingslanden meer lasten dan lusten.
De klimaatverandering spoelt hun bestaansmiddelen weg.
De financiële crisis heeft de kredietstroom drooggelegd.
Alleen als we de globalisering in goede banen leiden heeft iedereen er voordeel bij.
Daarvoor is eerlijke handel nodig: arme landen moeten beter kunnen verdienen aan hun export.
Bij open markten horen ook arbeidsmigranten.
Zij brengen rijke landen werk- en denkkracht.
Bij terugkeer nemen ze kapitaal en kennis mee naar hun moederland.
Een eerlijke globalisering blijft een illusie zolang we met de ene hand afpakken wat we met de andere geven.
Rijke landen staan toe dat multinationals hun winsten wegsluizen uit ontwikkelingslanden, zonder er daar belasting over te betalen.
Zo lopen arme landen meer inkomsten mis dan zij via ontwikkelingshulp ontvangen.
Deze belastingroof moet stoppen, om te beginnen in Nederland.
Als overheden in ontwikkelingslanden meer belastingen innen, kunnen we onze hulp sterker richten op groepen die niet vanzelf kansen krijgen: kleine boeren die markten zoeken voor hun voedsel, vrouwen en minderheden die willen emanciperen.
Landbouw, mensenrechten en goed bestuur, dat zijn onderwerpen waar ons land veel kennis over heeft.
Deze sterke punten moeten we inbrengen in een gezamenlijk Europees ontwikkelingsbeleid.
Nederland kan niet alles doen, maar wat we doen kan effectiever en minder versnipperd.
Eerlijk globaliseren is het eerlijk delen van schaarse hulpbronnen, met arme landen en met toekomstige generaties.
Rijke landen moeten zuiniger omspringen met energie, grondstoffen, landbouwgrond en kwetsbare ecosystemen.
Maximale economische groei mag niet langer ons hoogste doel zijn.
Te meer omdat de kwaliteit van ons leven ook door andere factoren wordt bepaald, zoals gezondheid, onderwijs, vriendschappen en familiebanden, zinvol werk en een groene leefomgeving.
Rijke landen zoals Nederland doen er goed aan het Bruto Nationaal Geluk tot graadmeter van hun ontwikkeling te maken.
Door het temperen van onze consumptiedrift scheppen we ruimte voor welvaartsgroei in ontwikkelingslanden.
Pas wanneer het leven niet langer een strijd is om te overleven, mogen we van mensen verwachten dat zij oog krijgen voor de toekomst van onze planeet.
Dat zij in een boom een klimaatredder zien, in plaats van brandhout.
Het terugdringen van armoede is een onmisbaar onderdeel van duurzame ontwikkeling.
Het casinokapitalisme temmen, onrecht en geweld uit de wereld helpen, dat kan ons land niet alleen.
Samen met onze buren staan we sterker.
Nederland heeft baat bij een krachtige Europese politiek op het wereldtoneel.
Ons opgeheven vingertje moet niet machteloos in de lucht prikken, maar Europa porren tot actie.
De klimaattop van Kopenhagen, eind 2009, bewees dat er nog veel schort aan de Europese daadkracht.
Op het beslissende moment stonden onze vertegenwoordigers buitenspel.
Zij hadden te weinig onderhandelingsruimte meegekregen van de 27 lidstaten.
Dat moet beter in Mexico, eind dit jaar.
Die top zal bepalen of we de klimaatverandering in de hand houden.
Europa moet weer een voortrekker worden,
maar ook allianties smeden.
Samen met China werken aan schone technologie.
Klimaatsteun bieden aan arme landen, zodat zij in één keer de sprong kunnen maken van houtskoolvuur naar groene stroom.
Europa heeft geen tekort aan diplomaten, soldaten en ontwikkelingswerkers.
Maar hun inzet is versnipperd.
Nationaal vlagvertoon dient plaats te maken voor Europese krachtenbundeling.
Dan krijgen de Europese burgers meer waar voor hun geld.
En een grotere stem in de wereldpolitiek.
Die kunnen we niet overlaten aan de Verenigde Staten en China.
Europa moet meebeslissen over de toekomst van onze wereld.
De nieuwe regering krijgt een minister van Internationale Samenwerking, die Buitenlandse Zaken,  Ontwikkelingssamenwerking, Handel en Defensie onder  zich heeft.
Deze minister stelt een agenda voor eerlijke  globalisering op en ziet toe op een coherente uitvoering  op alle beleidsterreinen.
Nederland zet zich in voor Europese en internationale  handelsregels die meer kansen bieden voor duurzame  ontwikkeling van arme landen.
Deze landen krijgen meer  markttoegang en steun bij het exporteren van bewerkte  producten waar ze beter aan verdienen dan aan ruwe  grondstoffen.
Ons land maakt zich sterk voor het recht van ontwikkelingslanden om opkomende sectoren, publieke diensten en de  landbouw te beschermen tegen concurrentie uit rijke landen.
Nederland ijvert voor het reguleren van internationale aankopen en concessies van land, om te voorkomen dat lokale  gemeenschappen en kleine boeren van hun land worden  verdreven.
Nederland mag geen belastingparadijs meer zijn voor  multinationals.
Er komt een einde aan wetgeving, zoals de  groepsrentebox, die financieringsconstructies in de hand  werkt waarmee bedrijven hun winst vrijwel onbelast wegsluizen uit ontwikkelingslanden.
De regering zet zich in voor Europese coördinatie van de  belasting op bedrijfswinsten, om belastingconcurrentie  tegen te gaan.
Nederland ijvert voor een multilateraal systeem van informatieuitwisseling tussen belastingdiensten, rapportage door multinationals van gemaakte winsten en betaalde belastingen per land en ondersteuning van ontwikkelingslanden bij de verbetering van hun belastinginning.
Nederland zet zich in voor versoepeling van octrooien  op medicijnen en milieutechnologie ten behoeve van  ontwikkelingslanden.
Nederland speelt een aanjagende rol op klimaatgebied.
Binnen de EU en aan de internationale onderhandelingstafel knokt Nederland voor eerlijke en effectieve  klimaatafspraken, die aansluiten bij de conclusies van de  klimaatwetenschap.
Binnen de EU pleit Nederland voor de oprichting van een  internationaal platform voor groene technologie, waarin  onder meer China en India deelnemen.
Nederland oefent druk uit op de rijke landen om zich te  houden aan de afspraak om minstens 0,7 procent van hun  bruto nationaal inkomen (bni) aan ontwikkelingssamenwerking te besteden.
Nederland bepleit bovendien dat rijke  landen zich ertoe verplichten een bijdrage te leveren aan  de ontwikkeling van arme landen door middel van handel,  arbeidsmigratie, studiemigratie, belastingpolitiek, landbouwbeleid en conflictpreventie.
Ons land geeft zelf het goede voorbeeld, onder andere  door minstens 0,8 procent van het bni te besteden aan  ontwikkelingssamenwerking, onder meer via maatschappelijke organisaties.
Structurele klimaatsteun aan ontwikkelingslanden komt daar bovenop.
Nederland maakt zich sterk voor een betere coördinatie  van de ontwikkelingshulp, waarbij elk ontvangend land nog  maar aan één leidende donor verantwoording aflegt.
Binnen de EU ijvert Nederland, met een kopgroep van  bereidwillige lidstaten, voor een bundeling van nationale en  Europese expertise en middelen op het gebied van ontwikkelingssamenwerking.
Deze Europese dienst voor ontwikkelingssamenwerking werkt nauw samen met de Europese  diplomatieke dienst.
De Nederlandse ontwikkelingssamenwerking legt zich toe  op duurzame landbouw, mensenrechten en goed bestuur.
Deze speerpunten omvatten:
a)  voedselzekerheid, behoud van biodiversiteit, watermanagement en aanpassing aan klimaatverandering.
Nederland bevordert investeringen in een duurzame  verhoging van de landbouwproductiviteit, vooral van  kleine boeren;
b)  seksuele en reproductieve gezondheid.
De regering  maakt zich sterk voor het recht van vrouwen en mannen  om zelf te beslissen over seksualiteit, partnerkeuze en het  krijgen van kinderen.
Zij onderstreept het belang hiervan  voor de verwezenlijking van de Millenniumdoelen van de  Verenigde Naties;
c)  het tegengaan van geweld tegen vrouwen en meisjes,  alsmede het bevorderen van hun toegang tot (beroeps) onderwijs, werk en kapitaal;
d)  de emancipatie van minderheden zoals homo’s, transgenders, etnische minderheden en mensen met een  handicap;
e)  corruptiebestrijding.
Kwijtschelding van schulden die het gevolg zijn van exportkredietverzekeringen komt niet langer ten laste van het  ontwikkelingsbudget.
Het Nederlandse exportkredietfonds  moet zichzelf bedruipen uit geïnde premies.
Er komt een bindende code voor maatschappelijk verantwoord bankieren, om te beginnen voor banken die een  beroep doen op overheidssteun, en een beroepseed voor  bankiers.
Nederland spant zich in voor een krachtig Europees en  mondiaal toezicht op de financiële markten.
De markt voor financiële derivaten wordt transparanter.
Nieuwe financiële producten worden vooraf getoetst op  begrijpelijkheid en risico’s door toezichthouders.
Zij leggen  speculatie aan banden.
Grote banken gaan een toeslag op de vennootschapsbelasting betalen, waarvan de hoogte afhankelijk is van de risico’s  die zij nemen.
Binnen de EU en het Internationaal Monetair Fonds pleit  Nederland voor een heffing op financiële transacties, die  speculatieve handel tegengaat en markten stabiliseert.
Nederland pleit voor een scheiding tussen consumentenbanken en handelsbanken.
Er komen maatregelen tegen aasgierfondsen die schulden van ontwikkelingslanden opkopen.
Zij mogen niet  parasiteren op schuldverlichting of beslag leggen op  ontwikkelingsgelden.
24. Mensenrechten zijn leidend bij internationale samenwerking.
Nederland pleit waar mogelijk voor participatie in  plaats van uitsluiting, dialoog in plaats van boycot.
Zowel  bilateraal als binnen de EU en de VN zet Nederland zich in  voor de naleving van de mensenrechten en het internationaal recht, met het oog op het uitbannen van de gruwelen  van de oorlog.
Tegen landen die herhaaldelijk weigeren  mensenrechten na te leven wordt passend opgetreden.
25.Nederland maakt zich sterk voor humanisering van het  volkenrecht: de veiligheid van mensen gaat boven de  soevereiniteit van staten.
Ons land zet zich ervoor in dat  de internationale gemeenschap beter wordt toegerust om genocide, oorlogsmisdaden en ernstige mensenrechtenschendingen te voorkomen, te stoppen en te bestraffen.
26 Nederland zet zich in voor een rechtvaardige oplossing van  het Israëlisch-Palestijnse conflict conform het internationaal  recht.
De regering praat met alle partijen, inclusief Hamas.
Zij  stelt schendingen van mensenrechten, zowel van Israëlische  als van Palestijnse zijde, aan de kaak.
Binnen de EU zoekt  zij steun om het associatieverdrag met Israël op te schorten  als Israël het internationaal recht en de mensenrechten blijft  schenden.
27.Nederland laat Afghanistan niet in de steek.
De opbouw  van een democratische, veilige rechtsstaat heeft er  prioriteit.
Dat vereist grotere inspanningen voor corruptiebestrijding, versterking van bestuur, rechtspraak, civiele  organisaties en de positie van vrouwen, alsmede onderhandelingen met gematigde Taliban.
Nederland draagt  meer politietrainers bij aan de EU-opleidingsmissie.
Ons  land steunt geen offensieve militaire operaties.
28.Uitbreiding van de Europese vredeszone is een Nederlands  belang.
Ons land houdt de EU aan haar toetredingsbeloften én aan haar toetredingsvoorwaarden.
De landen  van de Westelijke Balkan en Turkije mogen lid worden als  zij aan de voorwaarden van democratie, mensenrechten  en non-discriminatie voldoen.
Ook IJsland, Noorwegen en  Zwitserland mogen desgewenst toetreden, onder dezelfde  voorwaarden.
29.EU-lidstaten die mensenrechten schenden worden daar  stevig op aangesproken.
30. De regering geeft steun aan organisaties die zich inzetten  voor crisispreventie, vredesopbouw en de bescherming  van mensenrechtenactivisten en journalisten.
Binnen de  EU pleit zij voor versterking van het programma voor de  uitzending van getrainde burgers ter ondersteuning van  vredes- en verzoeningsprocessen.
Ook diplomaten bekwamen zich in onderhandelingen, lokale talen en cultuur.
31. Het Nederlandse leger legt zich toe op conflictbeheersing,  vredesbewaring, vredesafdwinging en ondersteuning van  crisisbestrijding, mits deze missies gesteund worden door  de VN en uitzicht bieden op verzoening en wederopbouw.
Nederland zet zich in voor samenwerking en specialisatie  van de legers van de EU-landen, teneinde hun efficiency,  effectiviteit en inzetbaarheid te vergroten.
32. Nederland streeft ernaar dat de NAVO op termijn wordt  afgeschaft, waarbij de functies van de NAVO deels worden  overgenomen door de VN en deels door regionale militaire  samenwerkingsverbanden zoals de EU.
33. Nederland stapt uit het project voor de ontwikkeling van de Joint Strike Fighter.
34. Nederland start een politiek en diplomatiek offensief voor  de afschaffing van alle kernwapens.
De kernwapens op  ons grondgebied worden verwijderd.
Nederland ijvert voor  beëindiging van de kernwapentaak van de NAVO en toetreding tot het Non-Proliferatieverdrag door (vermoedelijke)  kernwapenstaten die geen lid zijn.
35. Ons land leeft de wapenexportcode van de EU beter na  en maakt zich sterk voor een internationaal verdrag tegen  wapenhandel.
Wapenhandel en -doorvoer in Nederland  worden strikt aan banden gelegd.
36. Nederland zet zich in voor een hervorming van de Verenigde  Naties,
die de Veiligheidsraad besluitvaardiger en representatiever maakt
en de positie van de secretaris-generaal  versterkt.
37. Nederland pleit voor de oprichting van een sterke  VN-organisatie voor Duurzame Ontwikkeling, die tegenwicht biedt aan de Wereldhandelsorganisatie (WTO).
Tevens  bepleit Nederland hervorming van de WTO, zodat duurzaamheid en eerlijke handel een groter gewicht krijgen.
38. Nederland bevordert dat de EU en de eurozone met één stem  spreken in de wereld.
Ons land streeft naar een gemeenschappelijke Europese zetel in de VN-Veiligheidsraad, het  Internationaal Monetair Fonds en de Wereldbank.
39. Nederland zet zich in voor een eerlijkere stemverdeling  binnen de Wereldbank en het IMF, waarbij ontwikkelingslanden een veel zwaardere stem krijgen in de besluitvorming.
40. De ambassades en consulaten van de EU-landen worden  zoveel mogelijk samengevoegd binnen de nieuwe Europese  diplomatieke dienst.
De geldigheidsduur van paspoorten  wordt verlengd naar 10 jaar.
Duurzaam ondernemen is al lang geen modegril meer.
In Europa trekt geen enkele energiebron zoveel investeringen aan als windmolens.
In Nederland hebben groene bedrijven zich verenigd in De Groene Zaak, om een progressief geluid van werkgevers te laten horen.
Steeds meer boeren gaan biologisch.
Elke zakenman die verder denkt dan zijn eigen jaarbonus weet het: groen ondernemen heeft de toekomst.
Ook de Nederlandse burgers willen vooruit.
Ze stappen massaal over op groene stroom.
Ze plaatsen zonnepanelen op hun dak.
Ze komen in actie tegen varkensflats.
Het Brabantse burgerinitiatief ‘Megastallen Nee’ verzamelde tienduizenden handtekeningen.
Het besef is er: een land dat werkt aan duurzaamheid en groen, werkt aan zijn geluk.
En wat doet de overheid? Die staat de bouw van vier nieuwe kolencentrales toe en investeert nauwelijks in groene energie.
Zij laat de vee-industrie uitdijen en stuurt brieven naar Brussel om te klagen over dat lastige Europese natuurbeleid.
De politiek laat vooruitziende ondernemers en consumenten in de steek.
GroenLinks kiest partij voor de vernieuwers.
Zij zijn gebaat bij duidelijke milieuregels, want die helpen innovatieve bedrijven de markt te veroveren.
Zo sturen we de economie in een groene richting.
Zo scheppen we banen met toekomst.
Met schone technologie, uitmuntend onderwijs, toponderzoek en sterke groene bedrijven kan Nederland een voorsprong nemen in de wereldeconomie.
We hebben een kans om de energie en de mobiliteit van de toekomst uit te vinden.
De materialen die duurzaam en recycleerbaar zijn.
Gezond voedsel zonder de bijsmaak van dierenleed of vervuiling.
De watertechnologie die ontwikkelingslanden behoedt voor misoogsten en overstromingen.
Financiële diensten die durfkapitaal voor investeringen aantrekken, in plaats van flitskapitaal voor speculatie.
Wetenschap, kunst en creatieve industrie vormen de ideeënmotor van deze innovatieve economie.
Groen is het meest belovende exportartikel in een wereld die linksom of rechtsom duurzamer wordt.
Ook op korte termijn is groene politiek winstgevend.
Energiebesparing verlaagt de stroom- en gasrekening, maakt ons minder afhankelijk van olie-import en schept nieuwe banen.
Alleen al het isoleren van oude huizen levert jaren werk op voor tienduizenden bouwvakkers.
De bewoners krijgen meer wooncomfort voor minder geld.
Vergroening van onze energie- en belastingpolitiek maakt ook hernieuwbare energie rendabel.
Als investeringen sneller worden terugverdiend, kan Nederland uit de Europese achterhoede komen.
Onze bedrijven kunnen koploper worden in windparken op zee, aardwarmte en echt duurzame biobrandstoffen.
Burgers kunnen de macht van vuile energieproducenten doorbreken, door zelf stroom te gaan opwekken uit zon en wind.
Duitsland laat zien wat het consequent bevorderen van grote en kleine initiatieven oplevert.
Dat land verwacht al rond 2020 meer groene dan grijze stroom te produceren.
Ons klimaatbeleid is verknoopt met dat van onze buren.
20 Procent hernieuwbare energie in 2020 is een harde Europese afspraak.
GroenLinks wil de landen van Europa ook letterlijk met elkaar verbinden.
Een Europees netwerk van efficiënte hoogspanningskabels moet onze elektriciteitsvoorziening robuust maken.
Dit supernet vangt de schommelingen in het aanbod van groene energie op.
Als het op de Noordzee even niet waait, krijgen we zonnestroom uit Spanje, of zelfs uit de Sahara.
Alleen al de zon biedt duizendmaal meer energie dan de mensheid nodig heeft.
Met groene technologie kunnen we het fossiele tijdperk achter ons laten.
Maar techniek lost niet alle milieuproblemen op.
We moeten ook kritisch naar ons gedrag kijken.
Naar overdadige vleesconsumptie, bijvoorbeeld.
Onze vee-industrie degradeert dieren tot machines,
vervuilt de natuur
en vergroot het risico dat dierziekten zoals de Q-koorts op mensen worden overgedragen.
Het veevoer slepen we aan van over de hele wereld.
Tropisch bos wordt gekapt om soja te verbouwen voor onze varkens.
Dat kan en moet anders.
We hoeven niet allemaal vegetariër te worden, maar één vleesloze dag in de week maakt al verschil.
Bewuste consumenten verdienen een betere landbouw.
Nog altijd subsidieert het Europese landbouwbeleid milieubederf en dierenleed.
Overproductie scheept boeren af met lage prijzen.
GroenLinks wil dat Nederland voortrekker wordt van een nieuwe landbouwpolitiek.
Een politiek die kwaliteit boven kwantiteit stelt en meer marktmacht geeft aan boeren.
Zij moeten de handen ineen kunnen slaan, om een betere prijs te bedingen bij supermarktketens en de voedingsindustrie.
Boeren verdienen ook een goede beloning voor hun diensten aan de samenleving, zoals natuurbeheer.
Zo worden boeren partners bij een opknapbeurt van het landschap, die meer ruimte schept voor water en recreatie.
Zo gaan onze landbouwers meebouwen aan een mooier Nederland.
De nieuwe regering krijgt een minister van Duurzaamheid  en Ruimte, die Milieu, Natuur, Energie, Landbouw,  Visserij, Volkshuisvesting en Ruimtelijke Ordening onder  zich heeft.
Deze minister stelt een agenda op voor efficiënt (her)gebruik van natuurlijke hulpbronnen.
De overheid ondersteunt op alle mogelijke manieren  maatschappelijk verantwoord ondernemen.
Zij gaat  duurzaam inkopen en groen aanbesteden.
Zij verleent  snel vergunningen aan groene initiatieven van burgers en  bedrijven.
De overheid richt een Groene Investeringsbank op, die  gunstige kredieten beschikbaar stelt voor groene investeringen en duurzame woningbouw.
Kleine en nieuwe bedrijven krijgen meer kans op overheidsopdrachten, zodat zij (groene) innovaties sneller op de  markt kunnen brengen.
Nederland maakt zich sterk voor strenge Europese  voorschriften voor producten en productieprocessen, die  aanzetten tot een zuinig gebruik van energie, water en  grondstoffen.
Bedrijven worden gestimuleerd om warmte,  water en restproducten uit te wisselen voor hergebruik.
Nederland streeft naar 3 procent energiebesparing per  jaar.
Via kredietgaranties wordt het besparingspotentieel in  de industrie benut.
Eigenaren van oude huizen krijgen een tegemoetkoming  om de kosten van woningisolatie sneller terug te verdienen.
Ook energiebedrijven en woningcorporaties investeren in  woningisolatie.
Huurders en huiseigenaren met lage inkomens krijgen daarbij voorrang, zodat zij als eersten kunnen  profiteren van een lagere energierekening.
Er komt toezicht op de naleving van de energielabelplicht  bij verkoop of verhuur van gebouwen.
Het Bouwbesluit mag de groene ambities van gemeenten  niet in de weg staan; gemeenten mogen verdergaande duurzaamheidseisen stellen dan het Bouwbesluit voorschrijft.
10. Binnen 5 jaar wordt alle nieuwbouw minstens energieneutraal, te beginnen met alle nieuwe gebouwen van de  rijksoverheid.
11. Er komt een statiegeldsysteem voor blikjes en kleine  petflessen.
12. Alle subsidies die niet passen in een duurzame economie  worden afgebouwd.
Resterende subsidies worden, waar  mogelijk, vervangen door overheidsgaranties en -kredieten.
13. Het belastingstelsel wordt vergroend, ook op provinciaal  en gemeentelijk niveau.
Bestaande milieubelastingen  op verpakkingen, energie, afvalstoffen en brandstoffen  worden verhoogd.
De opbrengsten van deze belastingen  worden gedeeltelijk gebruikt om de belasting op arbeid en  de loonkosten voor met name laagbetaalde arbeid voor  werkgevers te verlagen.
14. In 2020 is de Nederlandse uitstoot van broeikasgassen  minstens 30 procent lager dan in 1990.
Binnen de EU pleit  de regering voor een reductiedoel van min 40 procent in  2020 en tenminste min 90 procent in 2050,
alsmede voor  een eerlijke lastenverdeling.
15. Nederland knokt voor verbetering van het Europese stelsel  van handel in emissierechten: het veilen van alle emissierechten in plaats van gratis weggeven
en een minimumprijs  per ton broeikasgas die innovatie stimuleert.
16. Er komt een milieubelasting op de uitstoot van broeikasgassen in sectoren die niet onder de Europese emissiehandel vallen.
Deze belasting stimuleert ondernemers om  in groene innovatie te investeren.
17. Grootverbruikers gaan, net als consumenten, een energieheffing betalen.
18. Er komt een strenge CO2-norm voor nieuwe energiecentrales, die de bouw van kolencentrales verhindert.
Bestaande  kolencentrales gaan een kolenbelasting betalen, zolang de  Europese emissierechten te goedkoop zijn.
19. Nederland kiest voor aardgas, de minst vervuilende  fossiele brandstof, zolang de overgang naar een duurzame  energievoorziening nog niet is voltooid.
De regering pleit in  EU-verband voor een gemeenschappelijke energiepolitiek  om de Europese gasvoorziening zeker te stellen.
20. Opslag van CO2 wordt door elektriciteitsproducenten zelf  betaald.
Experimenten vinden niet plaats onder bewoond  gebied.
Er wordt rekening gehouden met de gevolgen voor  kwetsbare natuurgebieden.
21. De kerncentrale in Borssele wordt gesloten.
Er komen geen  nieuwe kerncentrales voor energieopwekking.
22. Er komt een Deltawet nieuwe energie.
Die zorgt voor  voldoende bestuurskracht en middelen om het doel van 20  procent hernieuwbare energie in 2020 te halen.
Zowel voor  groene stroom als voor duurzame energie ten behoeve van  verwarming komt er een specifiek doel van 35 procent in  2020.
23. Zelf opwekken van energie door burgers, bedrijven, lokale en  regionale overheden wordt krachtig bevorderd.
Nederland  voert het Duitse feed-in systeem in, zodat burgers en bedrijven die groene stroom produceren daarvoor altijd een garantieprijs ontvangen.
Bureaucratische obstakels verdwijnen.
24. Energiebedrijven worden verplicht een jaar op jaar  toenemend aandeel duurzame energie te produceren.
25. De overheid selecteert en regelt voldoende locaties voor  windmolens op het land en geeft concessies uit aan uitbaters.
De inkomsten worden opnieuw geïnvesteerd in groene  energie.
26. Er komt een spoedwet voor wind op zee, gericht op 10. 000  megawatt Noordzeestroom in 2020.
Geplande investeringen  voor de komende 10 jaar worden naar voren gehaald.
27. Er komt snel een ‘stopcontact op zee’, dat windstroom van de  Noordzee afvoert en verdeelt.
Nederland ijvert binnen de EU  voor een ondergronds en onderzees supernet van hoogspanningskabels op gelijkstroom, dat de belangrijkste aanbod- en  vraaglocaties van groene stroom met elkaar verbindt.
28. Nederland zet zich in voor bindende Europese duurzaamheidseisen voor alle vormen van bio-energie.
Bij biobrandstoffen worden de effecten op het landgebruik meegewogen,  zodat de teelt ervan niet ten koste gaat van natuur, voedselvoorziening en inheemse volkeren.
29. Boeren krijgen meer mogelijkheden om een deel van hun  inkomen te verdienen met de ontwikkeling van (agrarische)  natuur, recreatie, dienstverlening en zorg.
30. De overheid bevordert duurzame innovaties op het platteland, zoals biologische landbouw, energieleverende kassen  en regionale afzetcoöperaties.
31. De overheid bevordert het herstel van de band tussen  stad en platteland en tussen boer en burger, onder andere  via boerencoöperaties rond stedelijke gebieden en door  educatie over gezondheid en voedsel.
32. Nederland dringt de vervuiling van bodem, water en lucht  door grootschalige landbouw terug; de veestapel wordt  verkleind.
33.Het gebruik van (preventieve) antibiotica in de veehouderij  wordt fors teruggedrongen, om het ontstaan van resistente  bacteriestammen tegen te gaan.
34. Voor vlees gaat het hoge btw-tarief gelden.
35. Nederland bepleit in Europees verband dat plantaardige  producten uit de biologische landbouw worden vrijgesteld  van btw.
36. Nederland ijvert voor een ingrijpende herziening van het  EU-landbouwbeleid, waarbij:
a)  mondiale en regionale voedselzekerheid,
bescherming  van natuurlijke hulpbronnen,
eerlijke handel met ontwikkelingslanden
en een redelijk inkomen voor boeren  voorop staan;
b)  exportsubsidies onmiddellijk worden afgeschaft en  structurele overschotten worden tegengegaan;
c)  biologische en diervriendelijke landbouw krachtig wordt  bevorderd;
d)  subsidies worden omgevormd tot betalingen voor de  groene en blauwe diensten die boeren en andere grondbeheerders leveren aan de samenleving;
e)  het EU-mededingingsbeleid zodanig wordt aangepast  dat boeren meer marktmacht krijgen ten opzichte van  voedselverwerkers en supermarkten.
37. Voor genetische modificatie geldt het voorzorgsprincipe, ter  bescherming van het milieu en de gezondheid.
Genetische  modificatie wordt in de Nederlandse landbouw niet toegepast, zolang de veiligheid voor mens en natuur niet is  gegarandeerd.
Telers van gengewassen en toeleveranciers  worden volledig aansprakelijk voor (milieu)schade.
38. Nederland pleit binnen de EU voor betere etikettering van  gentech-producten.
39. Nederland verzet zich tegen het verlenen van octrooien op  genen en levende organismen.
40. De overheidssteun voor landbouwonderzoek richt zich met  name op een duurzamer gebruik van water, voedingsstoffen, energie en grond,
alsmede op de verhoging van de  ziekteresistentie van gewassen en dieren.
41. Om de milieuvoorwaarden voor gezonde natuur te scheppen en de biodiversiteit te vergroten, worden vermesting,  verdroging, stikstofuitstoot en slechte waterkwaliteit  volgens EU-richtlijnen aangepakt.
Nederland spant zich in  Europees verband in voor optimaal herstel van de biodiversiteit, door behoud van de EU-natuurrichtlijnen, zoals de  vogel- en habitatrichtlijnen, en door bescherming van de  Natura 2000-gebieden.
42. De Ecologische Hoofdstructuur (EHS) wordt in  2018 voltooid.
Ook de bescherming van de Natura  2000-gebieden komt zonder verdere vertraging tot  stand.
Daarvoor wordt meer geld uitgetrokken.
Om de  verwerving van gronden voor de EHS te versnellen wordt  tijdig een passend bod uitgebracht en worden zo nodig  onteigeningsprocedures gestart om de laatste gronden  te verwerven.
Ook natuurwaarden buiten de EHS krijgen  voldoende bescherming.
43. In de grotere natuurgebieden worden zo veel mogelijk  natuurlijke processen nagestreefd, door onder meer de  jacht te verminderen en te stoppen met bijvoeren.
44. Agrarisch natuurbeheer krijgt een plaats binnen de EHS  wanneer dit reële winst voor de natuur oplevert.
Als dat  geld uitspaart, wordt dit besteed aan natuurdoelen.
45. Er komen weidevogelkerngebieden, waar voor de boerenbedrijven de zorg voor broedende weidevogels belangrijker  is dan veeteelt.
46. In het wild levende dieren worden in principe met rust  gelaten.
Als dieren belangrijke schade veroorzaken of een  bedreiging vormen voor de volksgezondheid of veiligheid,  wordt alleen bij uiterste noodzaak en als er geen alternatieven zijn het doden van een deel van deze dieren toegestaan.
Deze beheersjacht wordt streng gecontroleerd.
Er  wordt meer geïnvesteerd in diervriendelijke methoden voor  schadebestrijding, zoals bij muskusratten.
47. De regering werkt samen met maatschappelijke organisaties aan een opknapbeurt voor het landschap, gericht op  herstel van kenmerkende cultuurlandschappen door aanleg  van heggen, houtwallen en akkerranden.
48. In natuurgebieden als de Noordzee, de Waddenzee, de  Zuid-Hollandse en Zeeuwse Delta en De Peel is geen  plaats voor schadelijke economische activiteiten als  gasboring en landaanwinning.
49. Nederland draagt bij aan voldoende zeereservaten in de  Noordzee, zodat de visstand zich kan herstellen.
50. Nederland bepleit de stapsgewijze invoering van het ‘nee  tenzij’-principe in het Europese visserijbeleid: commerciële  vangst wordt alleen nog toegestaan als het ecosysteem  gezond is en uitsluitend de natuurlijke aanwas aan vis  wordt weggevangen.
51. Door betere visserijmethoden wordt bijvangst zoveel  mogelijk voorkomen.
De resterende bijvangst wordt aan  wal gebracht en verwerkt.
52. Dieren hebben een eigen intrinsieke waarde.
Derhalve  hebben zij recht op een respectvolle behandeling en moet  met hun belangen zorgvuldig rekening worden gehouden.
Dierenrechten worden opgenomen in de Grondwet en in  een bindend Europees handvest.
53. De vee-industrie wordt stapsgewijs afgebouwd.
Landbouwdieren gaan weer buiten scharrelen, grazen en  wroeten.
54. Er komt een verbod op het houden van nertsen en andere  pelsdieren ter verkrijging van hun pels.
Nederland streeft  in Europees verband naar een volledig verbod op handel in  en import van bontproducten.
55. Landbouwdieren worden ingeënt tegen ziektes als vogelgriep en MKZ, zodat grootschalig doden achterwege kan  blijven.
56. Veetransporten worden aan banden gelegd.
Slachtvee  mag niet langer dan 4 uur worden vervoerd.
57. Er komt een verbod op dieronvriendelijke ingrepen, zoals  het castreren van biggen.
58. Nederland zet zich in voor een Europees (import)verbod op  zeer dieronvriendelijke producten zoals foie gras.
59. Het doden van overwinterende ganzen wordt alleen toe  gestaan als alle alternatieven zijn uitgeput.
60. Voor beroepsvissers en viskwekers worden methoden  voorgeschreven waarbij vissen niet of nauwelijks lijden.
61. Dierproeven worden uitgefaseerd.
Als eerste stap worden  dergelijke proeven alleen nog toegestaan als dat de enige  manier is om substantiële verbetering van de volksgezondheid te bereiken.
De transparantie rond de methoden en  resultaten van dierproeven wordt vergroot.
Er komt meer  geld voor alternatieve testmethoden.
62. Er komen welzijns- en gezondheidsvoorschriften voor de  handel in huisdieren.
Nederland streeft, ook in Europees  verband, naar een verbod op de invoer van exotische  dieren.
63. Fokken van huisdieren op kenmerken die het welzijn van  een dierenras bedreigen wordt verboden.
Er komt een  beperkte lijst van alle diersoorten die als huisdier mogen  worden gehouden.
64. Er komt een certificering voor dierenasielen en opvang-  centra.
Dierenwelzijn is daarbij een belangrijk criterium.
65. Vermaak en sport met dieren waarbij aantoonbaar is dat  het welzijn van dieren ernstig wordt geschaad, worden  verboden.
Er komt een wettelijk verbod op het gebruik van  wilde dieren in circussen.
66. Er komt een Wet openbaarheid van productie en ketens.
Deze geeft consumenten recht op informatie over de  naleving van internationale normen op het gebied van  mensenrechten, milieu en arbeid door bedrijven en hun  toeleveranciers, ook buiten Nederland, alsmede over de  milieubelasting van producten en diensten.
67. Nederlandse multinationals worden aansprakelijk gesteld  voor overtredingen van internationaal erkende normen door  hun buitenlandse dochters en toeleveranciers.
Nederland  zet zich in voor nieuwe, bindende internationale normen  voor de bescherming van biodiversiteit en dierenwelzijn.
68. Grote bedrijven worden verplicht een jaarlijkse rapportage op te stellen over hun prestaties op het gebied van  mensenrechten, arbeidsnormen en milieu.
69. Overheden verlangen van elk bedrijf dat in aanmerking wil  komen voor overheidssteun of -aanbestedingen dat het  aantoonbaar voldoet aan internationaal erkende normen.
70. Bij inkopen en aanbesteden geven overheden het  goede voorbeeld, door te kiezen voor producten met  keurmerken als Fairtrade, Forest Stewardship Council, Marine Stewardship Council en EKO of met betrouwbare  certificeringssystemen.
71. De overheid stelt eisen aan banken waarmee zij zaken  doet.
Deze dienen wat betreft duurzaamheid te behoren tot  de best presterende in de bancaire sector.
72. De overheid geeft meer voorlichting over de schadelijke  milieu-effecten van het eten van vlees.
Een woningcorporatie die werkloze bouwvakkers in dienst neemt als klusjesman, een supermarkt waar mensen met een verstandelijke beperking vakken vullen en boodschappen inpakken en een bijstandsmoeder die als zelfstandig belastingadviseur aan de slag gaat.
Er zijn allerlei nieuwe vormen van dienstverlening te bedenken, maar dat werk moet ook lonen.
Daarvoor moeten we de belastingen op arbeid verlagen
en beginnende zelfstandigen meer zekerheid bieden.
Dan kan de diensteneconomie een banenmotor worden.
Door de crisis zijn veel mensen hun werk en bestaanszekerheid kwijtgeraakt.
Of ze vinden geen werk: de jeugdwerkloosheid loopt op.
Behoud van werk en het scheppen van nieuwe banen moeten daarom topprioriteit krijgen.
GroenLinks wil een economie waarin iedereen kan meedoen.
Geen arbeidsmarkt die tweedeling zaait tussen mensen met een vaste baan en mensen met tijdelijk werk, tussen hoog-en laagopgeleiden.
Zo’n arbeidsmarkt vraagt om een nieuw Sociaal Akkoord.
GroenLinks wil samen met vakbonden en werkgevers de stap zetten van een schrale verzorgingsstaat naar een activerende participatiestaat.
Waar ieder mens zich kan ontwikkelen en een zelfstandig, zeker en ontspannen bestaan kan opbouwen.
Dat is ook in het belang van de samenleving als geheel.
Wanneer straks steeds meer mensen met hun welverdiende pensioen gaan, hebben we iedereen nodig.
Er zijn mensen die staan te springen om meer flexibiliteit in hun werk.
Neem de treinmachinist die de zorg voor zijn kinderen wil combineren met de verplichtingen van zijn spoorboekje.
Of de secretaresse die minder wil werken voor haar baas zodat ze meer tijd kan steken in haar eigen webwinkel.
GroenLinks wil dat werknemers meer zeggenschap krijgen over waar en wanneer ze werken en hoe ze hun werk inrichten.
Met loopbanen die mee-bewegen met de levensloop hoeven mensen niet te pieken in hun carrière wanneer de kinderen klein zijn.
Op een moderne arbeidsmarkt is de relatie tussen werkgever en werknemer gebaseerd op vertrouwen en resultaat in plaats van op wantrouwen en aanwezigheid.
Er zijn ook mensen die onzekere posities hebben op de arbeidsmarkt.
Uitgerekend zij vangen de klappen op van de economische crisis: uitzendkrachten, freelancers, flexwerkers en zelfstandigen zonder personeel.
Zij verdienen meer zekerheid en een betere sociale bescherming.
Sommige mensen komen helemaal niet aan de bak.
Te veel lager opgeleiden, jongeren, mensen met een handicap, minder gezonde mensen en ouderen worden buiten het arbeidsproces gehouden en afhankelijk gemaakt van minimale uitkeringen.
Nog steeds zijn drie op de vijf vrouwen niet economisch zelfstandig.
Ook zij moeten kunnen werken.
Voor bedrijven moet het daarom gemakkelijker worden om mensen die minder kansen hebben een baan aan te bieden.
Door de werkgeverslasten te verlagen kunnen meer mensen worden aangenomen.
Op een eerlijke en moderne arbeidsmarkt moet iedereen een leven lang kunnen leren.
GroenLinks is enthousiast over nieuwe ontwikkelcontracten en ontwikkelcao’s: afspraken over scholing tussen werkgever en werknemer.
Daarmee krijgen mensen de kans om naast het werk een opleiding te volgen en vaardigheden op te doen die verder reiken dan hun huidige baan.
Ook mensen die hun hele leven zijn aangewezen op laagbetaald werk verdienen perspectief, door afspraken over waardering en kwaliteit van het werk.
Om ervoor te zorgen dat iedere werkende gelijk wordt behandeld, wil GroenLinks de huidige ontslagvergoedingen voor enkelen omzetten naar scholingsrechten voor allen.
Bedrijven moeten mensen niet op straat zetten, maar van werk naar werk begeleiden.
Het ontslaan van mensen die nog helemaal geen perspectief hebben op ander werk moet worden ontmoedigd.
Werkgevers die vaak werknemers ontslaan, dienen daarom extra te betalen voor de werkloosheidsuitkering.
Iedereen heeft recht op werkzekerheid.
GroenLinks geeft mensen die langer dan een jaar werkloos zijn recht op een participatiecontract met de gemeente.
De vergoeding hiervoor is het wettelijk minimumloon.
De inhoud van het contract kan zeer verschillend zijn.
Mensen voor wie werk snel in het verschiet ligt, krijgen een stevige sollicitatieplicht.
Met persoonsgebonden re-integratiebudgetten kunnen mensen zelf nieuw werk vinden.
Wie met scholing verder kan komen of mantelzorg geeft, krijgt daarvoor de ruimte.
Voor wie betaald werk niet haalbaar is, kan beschermd werk of vrijwilligerswerk een goede invulling zijn.
Ook een gesubsidieerde baan is een optie, al dan niet als opstap naar een reguliere baan.
In alle gevallen is het uitgangspunt dat tegenover geld van de gemeenschap, een plicht tot participatie staat.
Uiteraard naar vermogen.
Geen moderne arbeidsmarkt zonder goede sociale zekerheid en voldoende inkomen.
Maar in bijna een derde van de eenoudergezinnen groeien kleine kinderen op in armoede.
Ook migranten en alleenstaanden leven vaak van een zeer laag inkomen.
In de laatste paar jaar is de armoede in Nederland zelfs weer toegenomen.
Daarom kiest GroenLinks voor hervormingen.
Ouders met weinig inkomen krijgen meer kinderbijslag.
Mensen die hard werken en weinig verdienen gaan minder belasting betalen.
Als mensen pech hebben en volledig arbeidsongeschikt raken, is een goede uitkering vanzelfsprekend.
Maar mensen die geheel of gedeeltelijk worden goedgekeurd, krijgen een gepaste baan aangeboden.
De vraag is wat je nog wel kan, niet wat je niet kan.
GroenLinks versterkt de solidariteit tussen generaties door de oudedagsvoorzieningen te moderniseren.
Ouderen die over een goed inkomen beschikken gaan op termijn ook AOW-premie betalen.
De leeftijd waarop je met pensioen gaat wordt afhankelijk van het aantal jaren dat je hebt gewerkt.
Door de AOW te koppelen aan het arbeidsverleden, wordt het pensioenstelsel rechtvaardiger.
Mensen die vroeg zijn begonnen met werken, vaak in een zwaar beroep, kunnen voor hun 65ste met pensioen.
Mensen die lang studeren en later op de arbeidsmarkt komen, werken door tot ná hun 65ste.
Daarmee blijft de AOW ook in de toekomst betaalbaar.
De overheid dringt aan op een Sociaal Akkoord voor een  nieuwe arbeidsmarkt.
De kosten van werkloosheid worden  meer bij de werkgever gelegd via premiedifferentiatie.
Er  worden harde afspraken gemaakt over voldoende scholingsbudgetten en stageplekken,
het in dienst nemen van  mensen die meer risico’s met zich meebrengen
en het  voorkomen van werkloosheid door mensen te begeleiden  van werk naar werk.
Het behoud en het scheppen van banen heeft topprioriteit.
De belastingen op arbeid en de loonkosten voor met name  laagbetaalde arbeid voor werkgevers worden verlaagd.
Werken tegen een laag loon moet financieel meer opleveren.
Dat zorgt ervoor dat economische zelfstandigheid eerder mogelijk wordt met een deeltijdbaan en laag loon.
De leeftijd waarop iemand recht krijgt op het wettelijk minimumloon wordt verlaagd van 23 naar 21 jaar.
De ontslagbescherming voor mensen met tijdelijk werk  wordt verbeterd.
Er komt een eenduidig ontslagrecht met  korte procedures.
De ontslagbescherming voor zieke en  gedeeltelijk arbeidsgeschikte werknemers wordt versterkt.
Langdurige werkloosheid wordt voorkomen door werknemers van werk naar werk te begeleiden.
De werkloosheidsuitkering (WW) wordt verhoogd naar 90 procent van  het laatstverdiende loon in het eerste half jaar en bedraagt  80 procent in het tweede half jaar.
De maximale WW-duur  is een jaar en het dagloon wordt gemaximeerd op een  modaal salaris.
Flexwerkers krijgen sneller toegang tot de  WW.
Alle werknemers krijgen een individueel scholingsbudget.
Deze scholingsrechten worden door werkgevers gefinancierd en fiscaal gestimuleerd.
De levensloopregeling en  de spaarloonregeling gaan erin op.
Dat geldt ook voor de  bestaande ontslagvergoedingen en de doorwerkbonus.
Als  werknemers van hun werkgever onvoldoende mogelijkheden  voor scholing hebben gekregen, krijgen zij bij ontslag recht  op een vergoeding.
Die moeten zij aan scholing besteden  dan wel aanwenden als bedrijfskapitaal indien zij kiezen voor  zelfstandig ondernemerschap.
Werkgevers en vakbonden gaan serieus werk maken van  kwaliteit van laagbetaald werk, scholing, loopbaanontwikkeling en langer doorwerken.
Alleen ontwikkelcao’s die  harde afspraken bevatten over levensloopbewust personeelsbeleid worden in de toekomst nog algemeen verbindend verklaard.
Er komen verplichte quota voor het aantal gedeeltelijk  arbeidsgehandicapten dat werkgevers (uitgezonderd kleine  bedrijfjes en organisaties) in dienst moeten hebben.
Het  in dienst nemen van gedeeltelijk arbeidsgehandicapten  wordt meer gestimuleerd en gefaciliteerd.
Bekendheid van  bestaande regelingen met dit doel wordt bij werkgevers  vergroot.
10.  De zeggenschap van werknemers over werktijden en thuiswerken wordt, waar mogelijk, vergroot met een wettelijk  recht op thuiswerken.
11. Arbeid en zorg worden eerlijker verdeeld tussen mannen  en vrouwen.
Financiële voordelen voor kostwinnersgezinnen in de belastingen en de sociale zekerheid  worden afgeschaft.
Er komt een uitbreiding van het  kraamverlof voor partners van 2 dagen naar 2 weken,  een betere betaling van het ouderschapsverlof en een  uitgebreider betaald zorgverlof.
12. Ouders hebben recht op kinderopvangtoeslag voor het aantal uren dat zij participeren plus reistijd.
Het is aan hen  om te kiezen voor gastouderopvang, crèche of buitenschoolse opvang.
Kinderopvang blijft toegankelijk voor lage  inkomens.
Zo nodig wordt de ouderbijdrage voor hogere  inkomens verhoogd.
De wachtlijsten worden weggewerkt,
de kwaliteit van de kinderopvang wordt verbeterd
en de  openingstijden worden verruimd.
Scholen bieden allemaal  een dagarrangement voor kinderen met allerlei activiteiten,  voldoende beweging, gezond eten en professionele leiding.
13. Nederland zet zich in voor een toekomstbestendig sociaal  Europa.
Daarom pleit de regering voor bindende Europese  afspraken over:
a)  verhoging van de arbeidsparticipatie van vrouwen,  ouderen, etnische minderheden, mensen met een  handicap of chronische ziekte en niet-studerende  jongeren;
b)  het onder curatele stellen van landen die door falend  beleid de stabiliteit van de euro in gevaar brengen;
c)  een doorlopend programma voor armoedebestrijding,  waarvan allereerst de armsten in alle EU-lidstaten profijt  hebben.
Dit zal regelmatig worden getoetst;
d)  het wegnemen van barrières voor werken, wonen en  studeren in een ander EU-land, ook voor migranten met  een permanente verblijfsvergunning;
e)  een gezamenlijk beleid voor arbeidsmigratie, dat  migranten van buiten de EU de kans geeft te werken  in sectoren die handen en hoofden tekort komen, dat  uitbuiting bestraft en arbeidsmobiliteit bevordert;
f)   het stellen van redelijke eisen bij aanbestedingen door  overheden, zodat ook kleinere bedrijven een eerlijke  kans krijgen om overheidsopdrachten uit te voeren.
14. Om gelijke beoordeling en doorstroming van mannen en  vrouwen te bevorderen, dient de top van beursgenoteerde  bedrijven en (semi)publieke instellingen voor ten minste 30  procent uit vrouwen te bestaan.
Dit vereist quota.
15. De overheid voert een actief voorkeursbeleid om de  vertegenwoordiging van etnische minderheden in publieke  topfuncties te versterken en maakt hierover ook afspraken  met het bedrijfsleven.
16. De zeggenschap van werknemers wordt versterkt.
Minimaal een derde van de leden van Raden van  Commissarissen (RvC) wordt eens per 4 jaar gekozen  door de werknemers.
RvC-leden kunnen maximaal 10 jaar  aanblijven.
Het maximaal aantal RvC-lidmaatschappen  bedraagt 5 per persoon.
De positie van de ondernemingsraad (OR) wordt verder versterkt door onder andere de  OR instemmingsrecht te geven over alle arbeidsvoorwaardelijke regelingen (tenzij deze in een cao zijn geregeld),
adviesrecht over belangrijke investeringsbeslissingen,  belangrijke beleidsreserves en de bestemming van de  winst
en een verzwaard adviesrecht bij benoeming en  ontslag van de bestuurder.
In goede ondernemingen lopen  de beloning voor de gewone werknemer en salariëring van  de bestuurder aan de top niet uit elkaar.
Werknemers en  bestuurders maken samen het bedrijf.
Bij winst komt iedereen een deel toe.
17. Armoede komt hard aan, zeker bij kinderen.
Armoede  wordt teruggedrongen door de arbeidsparticipatie van  alleenstaande ouders en laagopgeleide vrouwen te  stimuleren.
Gemeenten moeten met maatwerk zorgen voor  voldoende mogelijkheden voor deeltijdwerk en kinderopvang.
De kinderbijslag wordt inkomensafhankelijk, zodat  de overheidssubsidie terecht komt waar deze het hardste  nodig is.
18. Het aantal mensen met problematische schulden wordt  fors teruggedrongen door toegankelijke schuldhulpverlening en preventie.
Er komt een reclameverbod voor  consumptief krediet.
Daarnaast gaan aanbieders van  kredieten verplicht meebetalen aan schuldhulpverlening.
Iedereen die schuldhulpverlening nodig heeft, krijgt deze  uiterlijk binnen een periode van 4 weken.
19. Er komt een Wet investeren in mensen (WIM) die de Wet  werk en bijstand (WWB), Wet investeren jongeren (WIJ),  Wajong en delen van de Wet sociale werkvoorziening  (WSW) bundelt tot een nieuwe regeling waarin participatie centraal staat.
Kern van de WIM is dat iedereen die  langer dan een jaar werkloos is en geen WW meer krijgt, een participatiecontract afsluit met de gemeente, tegen  een vergoeding van ten minste het wettelijk minimumloon,  zonder vermogens- of partnertoets.
Gemeenten krijgen  de ruimte om individuele afspraken te maken over bijvoorbeeld scholing, begeleiding naar werk, aangepast werk,  vrijwilligerswerk, mantelzorg of zorg voor chronisch zieke  kinderen of kinderen met een handicap.
Wat mensen  kunnen staat centraal.
Tegenover geld van de gemeenschap staat in alle gevallen een plicht tot participatie naar  vermogen.
Gemeenten zijn verplicht een Ombudsman WIM  aan te stellen, zodat iedere burger tot zijn recht komt.
20. De verzekering tegen gedeeltelijke arbeidsongeschiktheid (WIA/WGA) wordt verbeterd via aanpassing van het  Schattingsbesluit, zodat recht wordt gedaan aan serieuze  gezondheidsproblemen.
21. Er komt een sociale en flexibele AOW.
Participatie wordt  het uitgangspunt.
Het huidige woonlandbeginsel van 50  jaar wordt vervangen door een participatiebeginsel van  45 jaar.
Laagopgeleiden die vroeg beginnen met werken en vaak in een zwaar beroep, kunnen hierdoor eerder met  AOW dan hoogopgeleiden die later beginnen met werken.
Iedereen die 45 jaar in de Nederlandse samenleving heeft  geparticipeerd heeft recht op een volledige AOW-uitkering.
Je bouwt AOW-rechten op wanneer:
a)  je ouder bent dan 18 jaar en meer dan 50 procent  van het wettelijk minimumloon verdient.
Als je minder  verdient, bouw je naar rato op.
Als je studeert aan een  instelling voor hoger onderwijs, bouw je geen AOW op;
b)  je gebruik maakt van een publieke verlofregeling, werkloosheidsregeling, arbeidsongeschiktheidsregeling, de  Wet investeren in mensen (WIM) of de startersaftrek;
c)  je zorgt voor kinderen tot 5 jaar of mantelzorg verleent.
Deze zorgjaren tellen conform de WW voor de helft mee.
Tegenover het recht op AOW staat een plicht tot participatie.
Wie door overmacht – arbeidsongeschiktheid,  werkloosheid, intensieve zorgtaken – niet kan participeren,  bouwt volledige AOW op.
Wie niet wil participeren, omdat  hij of zij over voldoende vermogen of andere inkomens-bronnen beschikt, bouwt geen gratis AOW meer op.
Uiteraard kan diegene zich wel tegen betaling vrijwillig  voor een volledige AOW blijven verzekeren.
De nieuwe  AOW gaat in na 45 jaar werken of bij het 67e levensjaar.
Mensen die op hun 67e niet voldoende AOW en aanvul-lend pensioen hebben opgebouwd, worden aangevuld  tot het bestaansminimum.
Hierbij geldt de vermogens- en  partnertoets.
De nieuwe AOW geldt alleen voor de jongere  generaties, voor mensen die na 1972 zijn geboren.
Dat sluit  aan bij het streven naar economische zelfstandigheid dat  sinds 1990 het uitgangspunt van het overheidsbeleid is  geweest voor deze generatie.
AOW-rechten die onder het  oude systeem zijn opgebouwd worden omgerekend naar  een fictief arbeidsverleden en tellen mee voor de nieuwe  AOW.
Er komt een regeling voor mensen die laagbetaald  en zwaar werk verrichten maar, doordat ze een deel van  hun leven buiten Nederland hebben gewoond, nooit een  Nederlands arbeidsverleden van 45 jaar hebben kunnen  opbouwen.
22. Ouderen met een goed inkomen gaan op korte termijn  meebetalen aan de AOW.
Ouderen met een karig  pensioen worden hierbij ontzien en krijgen extra  inkomensondersteuning.
23. Het pensioenstelsel wordt gemoderniseerd:
a)  Pensioenregelingen worden flexibeler, met meer ruimte  om sneller pensioen op te bouwen aan het begin van de  loopbaan.
b)  Pensioenfondsen worden gestimuleerd om de toevertrouwde gelden maatschappelijk verantwoord te  beleggen.
c)  Diversiteit in de besturen van pensioenfondsen wordt  gestimuleerd.
Daarbij is het vooral nodig om de positie  van jongeren te versterken.
d)  Het fiscale kader voor pensioenopbouw wordt versoberd en de pensioengrondslag wordt gemaximeerd  op een inkomen van anderhalf maal modaal.
24. De positie van zelfstandigen en hun toegang tot de sociale  zekerheid wordt verbeterd:
a)  Zelfstandigen krijgen toegang tot  bedrijfstakpensioenfondsen.
b)  Het urencriterium voor zelfstandigen wordt afgeschaft  en vervangen door een inkomenscriterium.
Hiermee  wordt deeltijdondernemerschap gestimuleerd.
c)  Zelfstandigen krijgen recht op een ruimere  scholingsaftrek.
d)  Zelfstandigen kunnen indien nodig een beroep doen op  de Wet investeren in mensen (WIM), zonder dat zij eerst  hun pensioensvoorziening hoeven aan te spreken en op  te souperen.
25. Bij het erfrechttarief dient de achterstelling in fiscaal  opzicht van alleenstaanden te worden teruggebracht op  een budgettair neutrale manier.
25. Er komt een actieve voorlichtingscampagne over de  rechten van mensen zonder geldige verblijfspapieren op  basisvoorzieningen, zoals medische zorg, toegang tot  opvang en het recht van hun kinderen op onderwijs, voor  professionals die in de desbetreffende sectoren werken en  voor belangenbehartigers die met ongedocumenteerden  werken.
Weekendscholen voor achterstandsleerlingen, studenten die risicoleerlingen onder hun hoede nemen en ouders die samenwerken om zwarte en witte scholen te mengen.
Het zijn particuliere initiatieven die volop steun verdienen, maar er is meer nodig om te garanderen dat ieder kind in Nederland dezelfde kansen op goed onderwijs krijgt.
Alle kinderen – onafhankelijk van hun ouders’ opleidingsniveau, inkomen of achternaam – moeten hun talenten kunnen ontwikkelen.
GroenLinks kiest ervoor om in deze financieel zware tijden miljarden extra te investeren in het onderwijs.
Juist nu, juist daar.
Om sterk uit de crisis te komen, moeten we het onderwijs verbeteren.
Het is de basis van de kenniseconomie die Nederland wil zijn en investeringen in het onderwijs betalen zich altijd terug.
Maar scholen zijn meer dan leveranciers van arbeidskrachten.
Ze zijn ook de plek waar kinderen worden gevormd tot vrije en actieve burgers.
Waar hun talenten tot bloei kunnen komen.
En waar ze worden toegerust om een zelfstandig bestaan op te bouwen.
Extra investeringen zijn nodig, vooral in het basisonderwijs en (voorbereidend) beroepsonderwijs.
Door gebrek aan individuele aandacht kunnen veel kinderen uit arme en migrantengezinnen hun taal- en leerachterstand nooit meer inhalen.
Ook slimmeriken en bollebozen worden onvoldoende uitgedaagd.
De meeste kinderen komen prima door de schooltijd heen.
Maar de 40 duizend jongeren die jaarlijks zonder diploma het onderwijs verlaten, gaan een onzekere toekomst tegemoet.
Leerkrachten spelen een centrale rol in het leven van kinderen.
Leraren die met hart en ziel hun werk doen, geven kinderen kansen die ze thuis soms niet krijgen.
Maar het valt niet mee om steeds weer vol passie voor de klas te staan.
Zeker niet als je overbelast bent.
Om het onderwijsvak aantrekkelijker te maken moet de werkdruk omlaag.
Extra ondersteunend personeel of kleinere klassen moeten ervoor zorgen dat leraren alle kinderen voldoende aandacht kunnen geven.
Dat uitblinkers meer kunnen doen en er extra begeleiding is voor leerlingen die dat nodig hebben.
En dat er voor de leraren zelf meer tijd vrijkomt voor regelmatige bijscholing en het ontwikkelen van lessen.
Om dit te bereiken is extra geld nodig op de onderwijsbegroting.
Tegelijkertijd kan ook het huidige budget beter worden besteed.
Te veel geld wordt uitgegeven aan managers, topsalarissen van bestuurders en prestigeprojecten of blijft hangen in de reserves van de scholen.
Ook dat geld moet naar de klas.
GroenLinks wil dat peuters op elke basisschool terechtkunnen voor een voorschools programma.
Daar leren ze spelenderwijs nieuwe woorden, zodat ze met een rijke woordenschat kunnen beginnen aan de basisschool.
De organisatie van scholen raakt niet alleen de leerlingen, maar ook hun ouders.
Als thuis lunchen de norm is en de naschoolse opvang een stressvol gesleep met kinderen, zullen veel ouders minder werken dan ze eigenlijk willen.
Dat is ongewenst.
Basisscholen moeten daarom brede scholen worden, met ruime openingstijden en een breed aanbod van muziek-, sport- en ontspanningsmogelijkheden.
De School in Zandvoort is een mooi voorbeeld.
Deze basisschool is de hele dag open, het hele jaar door en kinderen leren er in hun eigen tempo.
Zulke initiatieven verdienen extra aanmoediging.
Van alle jongeren gaat 60 procent naar het beroepsonderwijs.
Het zijn de timmerlieden, verzorgenden, secretaresses en elektromonteurs van de toekomst.
Het zijn de mensen die het kortst profiteren van ons publiek gefinancierde onderwijssysteem en zelfs die beperkte onderwijsjaren worden niet maximaal benut.
Vmbo- en mbo-scholen zijn al jaren ondergeschoven kindjes.
Het gemiddelde opleidingsniveau van de leraren daalt, net als het percentage onderwijzend personeel op het totaal.
Het gevolg is dat steeds meer lessen worden gegeven door instructeurs en praktijk-begeleiders die lang niet altijd een onderwijsbevoegdheid hebben.
En het kan zomaar gebeuren dat een leraar die is opgeleid om techniekles te geven er Engels en wiskunde bij doet.
Dat komt de onderwijskwaliteit niet altijd ten goede.
Bovendien geldt ook op het vmbo en mbo dat leerlingen te weinig persoonlijke begeleiding krijgen.
De economische crisis zorgt daarbij voor een tekort aan stageplaatsen en leerwerkplekken, waardoor afronding van de opleiding wordt bemoeilijkt.
Naast het basisonderwijs, geeft GroenLinks de komende jaren daarom prioriteit aan investeringen in het vmbo en het mbo:
voor meer en beter toegeruste leraren,
met voldoende tijd voor hun leerlingen.
Dat is de beste manier om perspectief te geven aan onze jongeren en om tienduizenden drop-outs te voorkomen.
Nederland wil een van beste kenniseconomieën in de wereld worden.
Dat kan alleen als toponderwijs net zo belangrijk wordt als toponderzoek.
Het is daarom onbegrijpelijk dat bij een derde van alle studies aan hogescholen en universiteiten studenten minder dan 10 uur les per week krijgen.
Ook op hogescholen en universiteiten verbeter je het onderwijs door in te zetten op meer capabele en academisch geschoolde docenten, die genoeg tijd en aandacht hebben voor elke student.
Op hun beurt moeten studenten zelf ook meer tijd kunnen besteden aan hun studie.
GroenLinks wil hun financiële positie verbeteren.
Zo hoeven zij minder uren te steken in een bijbaan en blijft er meer tijd over om te studeren.
Er gaan miljarden extra naar het onderwijs.
Dit geld wordt  vooral geïnvesteerd in het basisonderwijs en het (voorbereidend) beroepsonderwijs.
GroenLinks roept op tot een  Nationaal Onderwijsakkoord waarin overheid, bestuurders,  docenten, ouders en leerlingen zich samen sterk maken  voor een onderwijssector die elke leerling voldoende  aandacht en begeleiding geeft.
Werken in het basis- en (voorbereidend) beroepsonderwijs  wordt aantrekkelijker gemaakt.
De werkdruk wordt verminderd.
Leraren geven minder uren les, krijgen kleinere klassen en/of betere ondersteuning door klasse-assistenten,  gespecialiseerde vakdocenten en conciërges.
Zo krijgen  docenten meer tijd per leerling.
De afspraken uit het Actieplan Leerkracht worden onverkort uitgevoerd.
Dat betekent dat er ook voor het beroepsonderwijs afspraken moeten komen over wanneer leraren  aanspraak kunnen maken op een hogere beloning en extra  scholing.
Aanvullend op het Actieplan worden er afspraken  gemaakt over extra beloning voor leraren die les geven aan  veel leerlingen met achterstanden.
Het aantal onbevoegde leraren en leid(st)ers voor de klas,  op de voorschool en de buitenschoolse opvang wordt  teruggedrongen.
Ouders krijgen meer zeggenschap over het beleid van  scholen, bijvoorbeeld door de positie van medezeggenschapsraden te versterken.
Lerarenteams krijgen meer invloed op het te geven onderwijs.
Zij bepalen de lesmethode en hebben inspraak in  nieuwe pedagogische concepten.
Er komt in het hele land een aanbod van voorschoolse  programma’s om achterstanden bij peuters te bestrijden en  te voorkomen.
Alle basisscholen worden brede scholen.
Ook in het  voortgezet onderwijs wordt de toepassing van het concept  van de brede school gestimuleerd.
Brede scholen verzorgen een programma van zeven tot zeven.
Er is ruimte voor  sport, kunst, drama en buiten spelen, als het kan in de  natuur.
De voor-, tussen- en naschoolse opvang wordt  verzorgd door deskundige pedagogische medewerkers.
De brede school werkt samen met de jeugdhulpverlening  en de gezondheidsdiensten om problemen snel te kunnen  signaleren en aanpakken.
Er wordt geïnvesteerd in goede  onderwijsgebouwen die klimaatneutraal zijn, een goed  binnenklimaat waarborgen en een goede werkplek zijn  voor leerlingen en leerkrachten.
9.   Vmbo- en mbo-scholen gaan beter presteren:
a)  De urennorm van 850 uren onderwijsactiviteiten per  jaar voor mbo-opleidingen wordt beter ingevuld en  nageleefd.
b)  Er wordt eerder ingegrepen bij opleidingen die als zwak  worden beoordeeld.
Van opleidingen die zeer zwak zijn  wordt de onderwijslicentie na één jaar ingetrokken.
c)  Er komt een maximumnorm voor overhead en scherper  toezicht op de financiën van instellingen.
d)  Schooluitval wordt tegengegaan door jongeren die drei-gen uit te vallen een eigen coach of studiebegeleider te  geven en beter samen te werken met de hulpverlening.
e)  Scholen gaan beter samenwerken om de overgang  van vmbo naar mbo te verbeteren.
Het ineenschuiven  van deze twee onderwijssoorten in bijvoorbeeld brede  vakscholen wordt bevorderd.
f)   Kleinschaligheid wordt gestimuleerd.
g)  Meer leerlingen verlaten het mbo met het hoogste  diploma (mbo-4).
10 Iedere leerling in het beroepsonderwijs heeft recht op een     stage- of leerwerkplek.
Daartoe: a)  worden scholen wettelijk verplicht om een stage- of  leerwerkplek te regelen voor jongeren die dat buiten hun  schuld zelf niet is gelukt.
Scholen mogen geen enkele  leerling van school laten gaan vanwege het ontbreken  van een stage- of leerwerkplek;
b)  moeten bedrijven per 50 werknemers minimaal 1 stage-  of leerwerkplek aanbieden;
c)  worden bedrijven die veel stage- of leerwerkplekken  bieden fiscaal gestimuleerd.
d)  worden er vak(technische)opleidingen gecreëerd op het  gebied van onder meer warmte- en koudetechniek en  duurzame energie, waarmee jongeren direct aan de slag  kunnen in de groene economie.
11. Volwasseneneducatie kan een belangrijke rol spelen  bij de integratie van nieuwkomers, het tegengaan van  analfabetisme, de verwerving van de Nederlandse taal  en een succesvolle herintreding op de arbeidsmarkt van  bijvoorbeeld bijstandsmoeders.
Met name de regionale  opleidingscentra (roc’s), maar ook het voortgezet onderwijs, hogescholen en universiteiten moeten laagdrempelige leertrajecten aanbieden aan volwassenen en zo  een leven lang leren beter faciliteren.
Er komt een plan om  (functioneel) analfabetisme in 10 jaar tot een minimum te  beperken.
12. De vroege selectie in het Nederlandse onderwijs, die  met name negatieve gevolgen heeft voor achterstandsleerlingen, wordt teruggedrongen door:
a)  het doorstromen van lagere naar hogere opleidingen en  het stapelen van opleidingen te stimuleren en door-lopende leerlijnen en flexibele schoolcarrières mogelijk  te maken.
Dit houdt onder andere in dat er meer brede  brugklassen komen, dat lesprogramma’s beter op  elkaar aansluiten en dat doorstroomeisen transparant  en objectief zijn;
b)  alle kinderen te toetsen, maar toetsscores (zoals Citoscores) alleen als selectiecriterium te gebruiken als deze  zijn gebaseerd op voortgangstoetsen die op verschillende momenten gedurende de basisschooltijd zijn  afgenomen;
c)  de structurele vorming van meer kopklassen en scha-kelklassen (op de basisschool) en voetklassen (op de  middelbare school), waardoor leerlingen die aan het  eind van groep 8 nog taalachterstanden hebben een  extra jaar onderwijs kunnen volgen;
d)  te experimenteren met junior colleges voor kinderen van  11 tot en met 14 jaar.
Een diploma van het junior college  geeft toegang tot alle typen vervolgonderwijs en combineert de sterke punten van het basisonderwijs, zoals  één of twee vaste leraren, met die van het voortgezet  onderwijs, zoals inhoudelijke verdieping.
13. Segregatie in het onderwijs wordt bestreden met:
a)  een acceptatieplicht voor het bijzonder onderwijs.
Leerlingen die de grondslag van de school respecteren  worden toegelaten;
b)  een vast aanmeldmoment voor het basisonderwijs,  waarbij het plaatsen van kinderen op de school in de  eigen buurt wordt bevorderd;
c)  een plicht voor gemeenten en schoolbesturen om nietvrijblijvende afspraken te maken over het bestrijden van  segregatie.
De onderwijsinspectie ziet toe op de kwaliteit van de afspraken en de uitvoering door scholen.
14. Seksuele vorming in het onderwijs besteedt ook aandacht  aan seksuele weerbaarheid, seksuele diversiteit, mensenrechten, acceptatie en veiligheid.
15. Het onderwijs draagt bij aan het doorbreken van rolpatronen in de beroepskeuze.
Het wordt aantrekkelijker voor  mannen om in het basisonderwijs, de kinderopvang en op de  voorschool te werken.
De pabo’s stellen kennisontwikkeling  en inhoudelijke vakkennis weer centraal.
Naast de basisopleiding tot leraar, krijgen pabo’s de mogelijkheid om ook  specialisaties aan te bieden, zoals voor de bovenbouw in het  basisonderwijs.
16. Op reguliere scholen wordt zoveel mogelijk passend  onderwijs geboden aan iedereen, ongeacht functiebeperkingen.
Scholen en leraren krijgen ondersteuning om alle   leerlingen goed onderwijs te kunnen bieden.
17. De toegankelijkheid van het hoger onderwijs wordt  vergroot door ruime studiebeurzen in de vorm van een  studieloon.
Studenten kunnen studeren zonder leenangst,  grote bijbanen en zonder financieel afhankelijk te zijn van  hun ouders.
De studiebeurs wordt gefinancierd uit een  geringe en inkomensafhankelijke hogeronderwijsbelasting  voor voormalig studenten.
De hoogte van deze belasting  is afhankelijk van het aantal studiejaren, zodat snel studeren loont.
18. De kwaliteit van het hoger onderwijs wordt versterkt.
Het onderwijs wordt geïntensiveerd door de docent/ student ratio en het aantal contacturen te verhogen.
Professionalisering van docenten krijgt meer aandacht.
19. Buitenlandse studenten krijgen gemakkelijker toegang tot  ons hoger onderwijs.
20. Met hogescholen en universiteiten worden afspraken  gemaakt over meer loopbaankansen voor jongeren, vrouwen en migranten.
21. Op onderzoek wordt niet bezuinigd.
Er wordt meer  geïnvesteerd in kennisontwikkeling op het gebied van  energie, klimaat en het efficiënt omgaan met natuurlijke  hulpbronnen.
22. Op Europees niveau ijvert Nederland ervoor dat:
a)  een groter deel van de EU-begroting wordt besteed  aan onderwijs, onderzoek en ontwikkeling;
b)  er voor alle studerenden een Erasmusbeurs beschikbaar komt, die de meerkosten van een studiejaar aan  een buitenlandse onderwijsinstelling dekt;
c)  de resultaten van publiek gefinancierd onderzoek  gratis toegankelijk worden;
d)  het midden- en kleinbedrijf makkelijker mee kan  dingen naar onderzoeks- en ontwikkelingsgelden,  zodat ook hier kennisontwikkeling wordt bevorderd.
Een grote bank loopt voorop in het nieuwe werken.
Het bedrijf heeft een energiezuinig hoofdkantoor, dichtbij het station, en betaalde mee aan een fietsbrug over het spoor.
De werknemers kunnen zelf kiezen wanneer zij werken en waar: thuis, in de trein of op kantoor.
Ze hebben een schone auto van de zaak, maar ook een treinabonnement.
Bij een energiebedrijf in Rotterdam wonen de werknemers in de omgeving van kantoor.
Voor dienstreizen nemen ze de deelauto om de hoek.
En in Utrecht worden winkels bevoorraad met elektrische wagentjes in plaats van vieze trucks.
Ondernemende koplopers maken al lang werk van groen werken en reizen.
Van hun voorbeeld moeten we de regel maken.
Iedereen wil goed wonen in een veilige omgeving.
Mobiel zijn.
Genieten van rust en natuur dicht bij huis.
Met meer dan 16 miljoen mensen in een klein land is dat een hele puzzel.
Het kan wel.
Maar niet als je de ruimtelijke ordening laat verslonzen en investeringen in asfalt opvoert, zoals de afgelopen kabinetten hebben gedaan.
GroenLinks wil de ruimte in ons land behouden en het vervoer vergroenen.
Als we ruimte over willen houden voor natuur, water, recreatie en karakteristieke Nederlandse landschappen, dan moeten we het platteland niet verder verrommelen, maar binnen de bebouwde kom plek zoeken om te wonen en te werken.
Zo kunnen we woon-en werkplekken dichter bij elkaar brengen en beter verbinden.
Dat vereist strenge sturing door de rijksoverheid en de provincies.
Elk dorp zijn eigen industrieterrein, dat kan echt niet meer.
In steden en dorpen is nog ruimte.
Lege kantoorpanden, kerken en fabrieken kunnen we ombouwen tot moderne woningen.
Energiezuinig, maar ook levensloopbestendig: zowel oma als haar studerende kleinzoon moet er kunnen wonen.
‘Bouwen in de wei’ is nu goedkoper dan nieuwbouw in de stad.
Dat moet andersom.
GroenLinks wil compact bouwen bevorderen met een heffing op het gebruik van de open ruimte.
Reizen hoort bij een veelzijdig leven.
Maar verkeer eist ook z’n tol.
Ongezonde lucht, broeikasgassen, lawaai, ongelukken, files en gemiddeld wel drie parkeerplaatsen per auto.
Nodeloos reizen moeten we dus zien te voorkomen.
En schoon en zuinig vervoer moet de aantrekkelijkste keuze worden voor reizigers.
Daartoe dient de overlast van het reizen te worden meegerekend in de prijs.
GroenLinks is een groot voorstander van de kilometerheffing.
Wie op drukke plekken of momenten rijdt, of in een vieze auto, betaalt een hoger tarief.
Want in de stad is echt geen ruimte voor meer wegen en parkeerplaatsen.
In dunbevolkte gebieden geldt een lager tarief.
Daar is de auto vaak het beste alternatief.
In de rest van Nederland moet openbaar vervoer voor de langere afstanden de beste keus zijn.
Goedkoper dan de auto, vaak en snel, betrouwbaar en comfortabel.
De kneep zit ‘m vooral in het netwerk in de stedelijke regio’s.
Dát moet beter.
Reizigers kunnen dan soepel overstappen tussen de trein en de (ov-)fiets, lightrail, trams of bussen.
Of tussen de trein en de (deel)auto, op P+R-terreinen met een goede aansluiting op het openbaar vervoer.
Randstadrail, tussen Den Haag en Rotterdam, is een lichtend voorbeeld.
GroenLinks kiest voor een stad waar de fietser koning is en de voetganger keizer.
Een stad waar auto’s en scooters steeds vaker op stroom rijden.
Om de omslag naar elektrisch rijden te versnellen, is een netwerk van oplaadpunten nodig.
Als we slim zijn, bouwen we meteen aan een lokaal energienet dat vraag en aanbod van groene stroom op elkaar afstemt.
De energie van je zonnepanelen wordt dan opgeslagen in de autoaccu van je buurvrouw.
Geluk begint voor veel mensen thuis, in een fijn huis, een veilige wijk en een groene omgeving.
Maar in sommige buurten wordt het woongenot verpest door overlast en criminaliteit.
Daar is strenger toezicht nodig.
Politieagenten, stadswachten en conciërges die weten wat er speelt, kunnen een hoop rotzooi voorkomen.
Meer blauw op straat lukt alleen als we agenten verlossen van papieren rompslomp.
En van de zinloze strijd tegen softdrugs.
GroenLinks wil van wietteelt en coffeeshops een gewone bedrijfstak maken, met vergunningen en met wietaccijnzen.
Politie en justitie kunnen zich dan richten op winkeldiefstal, straatroof, inbraken en huiselijk geweld.
Een hogere pakkans en sneller straffen, dat schrikt criminelen af.
Een wijk leefbaar maken, dat kan de politie niet alleen.
In steeds meer gemeenten dragen bewoners hun steentje bij.
Ze volgen een training om te kunnen bemiddelen bij overlast en conflicten.
Ze beslissen mee over de besteding van het bewonersbudget: een huiskamer voor ouderen of meer groen om in te spelen.
GroenLinks wil dit soort initiatieven stevig bevorderen.
Maar om achterstandswijken vooruit te helpen is meer nodig.
De individuele achterstandspositie van veel bewoners moet worden aangepakt, door middel van scholing en werk.
Meer woongeluk vraagt ook om betere doorstroming op de woningmarkt.
Nu vinden starters vaak geen huis, omdat de goedkoopste woningen bezet blijven.
GroenLinks wil daarom scheefhuren aanpakken.
Wie ondanks een goed inkomen in een sociale huurwoning blijft, gaat meer huur betalen.
Of koopt zijn woning.
Bij verhuizing kan de corporatie de woning weer terugkopen.
Zo komt het overheidsgeld bij de laagste inkomens terecht, blijven buurten gemengd en ontstaat een grote sociale koopsector met honderdduizenden betaalbare woningen.
Zulke ‘te woon’-varianten, tussen huren en kopen in, zijn hard nodig, want koophuizen zijn nu vaak onbetaalbaar.
De hypotheekrenteaftrek bevoordeelt de hogere inkomens, drijft de prijzen op en kost de overheid handen vol geld.
Een geleidelijke afschaffing van deze aftrekpost is onvermijdelijk.
Dan kan op termijn het eigenwoningforfait worden afgebouwd, evenals de overdrachtsbelasting bij verkoop van een huis.
Zo scheppen we minder schulden en komt er meer doorstroming.
De minister van Duurzaamheid en Ruimte is verantwoordelijk voor de ruimtelijke ordening op hoofdlijnen.
Het  middenbestuur wijst in de eigen regio de grenzen aan  waarbinnen gemeenten mogen bouwen.
De rijksoverheid voert een open ruimteheffing in.
Projectontwikkelaars betalen deze eenmalig op het  moment dat zij groene ruimte bebouwen.
In de onroerendezaakbelasting (ozb) gaat ruimtegebruik  zwaarder meetellen.
Huizen worden zoveel mogelijk binnen de grenzen van  steden en dorpen gebouwd en nabij knooppunten van  openbaar vervoer.
Er komt een Fonds Duurzame Structuurversterking.
Al het  geld voor infrastructuur en ruimtelijke investeringen komt in één pot, waaruit integrale plannen voor verkeer en wonen  worden gefinancierd.
Zo gaat er minder geld naar asfalt en  meer naar openbaar vervoer en stadsverbetering.
Nederland wordt voldoende beschermd tegen natte  voeten, juist door water de ruimte te geven.
Hierbij geldt de  stelregel: eerst vasthouden, dan bergen en dan pas afvoeren.
De nieuwe kansen die waterberging biedt voor natuur  en recreatie worden benut.
Rivieren worden verruimd.
In de Randstad worden tot 2040 ten minste 500 duizend  nieuwe woningen gebouwd, grotendeels binnen de  bestaande stads- en dorpsgrenzen.
Deze woningen zijn  energieneutraal of wekken energie op.
De overheid bevordert dat nieuwe woningen rekening  houden met verschillende levensfasen en makkelijk  aanpasbaar zijn voor mensen met een handicap.
Leegstand van kantoren levert geen belastingaftrek meer  op.
Leegstand langer dan 1 jaar wordt beboet met een  leegstandsheffing.
Zo wordt het verbouwen van lege  kantoren tot woningen bevorderd.
10. In krimpende gemeenten probeert de overheid niet de  bevolking, maar de voorzieningen op peil te houden,  zoals onderwijs, zorg en winkels.
De verdeelsleutel van  het Gemeentefonds wordt aangepast ten behoeve van  krimpgemeenten.
Het regionale economische beleid speelt  in op de kansen van krimp in sectoren als natuur, recreatie,  zakelijke dienstverlening, creatieve industrie en zorg.
11. Fietsen wordt krachtig gestimuleerd.
Er komen meer  stationsstallingen en ov-fietsen.
Gemeenten en provincies  moeten voldoen aan kwaliteitsnormen voor fietsvoorzieningen.
Ze investeren in goede voorzieningen voor de  fiets, zoals comfortabele, veilige en snelle fietsroutes.
De  subsidie die gemeenten van de rijksoverheid ontvangen  voor fietsinfrastructuur wordt verhoogd.
12. Duurzaam vervoer van deur tot deur wordt mogelijk  gemaakt door het meenemen van fiets of gehandicaptenvoertuig in de trein eenvoudiger en gratis te maken, juist  ook tijdens de spits.
13. Het vervoer per trein krijgt een forse impuls: extra treincapaciteit, inhaalsporen, betere stations en beter onderhoud van spoor en treinen.
De trajecten waar treinen in  hoge frequentie gaan rijden, worden verlengd tot buiten  de Randstad.
Tevens starten in meerdere regio’s buiten de  Randstad experimenten met nachttreinen, naar Brabants  voorbeeld.
14. Er komt een nieuwe spoorlijn van Almere via Utrecht naar  Breda (AUB) en betere treinverbindingen naar Duitsland en  België.
15. Nederland start een tramoffensief.
In grootstedelijke regio’s  gaan regionale treinen, metro, sneltram en snelbus een  samenhangend net van metrokwaliteit vormen.
Wacht- en  overstaptijden worden korter.
Reisinformatie is integraal en  actueel.
16. Openbaar vervoer wordt in grotere gebieden aanbesteed,  zodat het minder versnippert.
Daarbij worden gebruikerswensen, duurzaamheid en kwaliteit belangrijke uitgangspunten, die soms wat meer zullen kosten.
17. Openbaar vervoer wordt beter toegankelijk voor ouderen,  gehandicapten en mensen met kinderen.
18. Pas als de ov-chipkaart perfect functioneert, wordt de  strippenkaart afgeschaft.
De privacy is gewaarborgd:  gegevens mogen alleen worden gebruikt bij verdenking van  ernstige misdrijven, geanonimiseerd voor onderzoek of als  de reiziger actief toestemming geeft.
Reizigers die op hun  privacy gesteld zijn, mogen hiervan geen financieel nadeel  ondervinden.
19. De rijksoverheid stuurt zodanig op ov-tarieven en (auto) belastingen dat schoon en zuinig vervoer en thuiswerken  aantrekkelijker worden.
Duurzaam goederenvervoer via  spoor en binnenvaart wordt gericht gestimuleerd.
20. Nederland neemt internationaal het voortouw voor beter  grensoverschrijdend openbaar vervoer, alsmede voor de  invoering van een Europese treinplanner met boekingssysteem, ook voor fiets en rolstoel.
21. De kilometerheffing wordt zo snel mogelijk ingevoerd,  waarbij:
a) de kilometertarieven een fors verschil maken tussen  milieubelastende en zuinige voertuigen;
b) vrachtverkeer duurder wordt;
c)  op drukke plekken en in de spits een hoger tarief geldt;
d) de privacy buiten kijf staat: politie en justitie krijgen geen  toegang tot reisgegevens;
e) de opbrengst wordt ingezet voor lagere lasten op  arbeid.
22. De vergoeding voor woon-werkverkeer gaat onder het  normale belastingregiem vallen.
De nu geldende vrijstelling  wordt in 5 jaar geleidelijk afgeschaft.
23. De aanschafbelasting voor auto’s wordt niet verder  verlaagd en fors gedifferentieerd naar milieubelasting.
Vanwege de ruimte die auto’s innemen moet er een rem  blijven op het autobezit.
24. Deelauto’s krijgen een volwassen plek in het Nederlandse  vervoerssysteem.
De auto hoeft niet per se voor de deur te  staan.
25. Autorijden op fossiele brandstof wordt zo snel mogelijk vervangen door rijden op groene stroom of andere  duurzame energiebronnen.
Kopers van elektrische auto’s kunnen een laagdrempelige lening krijgen, die wordt  afgelost met hun besparing op brandstof.
Taxi’s gaan  elektrisch.
26. Nederland ijvert in Brussel voor de strengst mogelijke  milieunormen voor voertuigen, waaronder een maximum van 80 gram CO2 per kilometer in 2020 voor nieuwe  personenauto’s.
27. Er komen geen nieuwe wegen die ons land nog meer  versnipperen.
Dus ook geen A4 Midden-Delfland.
Het  spitstarief in de kilometerheffing moet nieuwe wegverbredingen overbodig maken.
Waar dat nodig is voor het milieu  en/of tegen geluidsoverlast gaat de maximumsnelheid naar  80 of 100 km per uur.
28. Er komen experimenten om wegen duurzamer te maken,  bijvoorbeeld door overkappingen en combinaties met het  produceren van groene energie.
29. De groei van Schiphol en regionale vliegvelden wordt  gestopt.
Vliegveld Twente komt er niet.
Er komt een belasting op vliegen.
Nederland maakt zich in Europees verband  sterk voor de invoering van een kerosinetax, vergelijkbaar  met de accijns op benzine en andere brandstoffen.
30. Nederland grijpt haar sterke marktpositie aan om een  voortrekkersrol te spelen bij het schoner maken van  binnenvaart en zeevaart, bijvoorbeeld door havengelden  afhankelijk te maken van de milieuprestatie van de reder en  door op de wal groene stroom aan te bieden.
Nederland  maakt zich in EU-verband sterk voor de invoering van een  accijns op zware stookolie.
31. Huurders kunnen, onder voorwaarden, hun woning kopen  van de woningcorporatie.
Indien de corporatie kiest voor  een terugkooprecht (antispeculatiebeding) kan de huurder  de woning met korting kopen.
32. Wie ondanks een goed inkomen in een sociale huurwoning  blijft wonen, gaat meer huur betalen.
33. Huurders van (studenten)kamers en mensen in woongroepen krijgen recht op huurtoeslag.
34. Huurcommissies krijgen meer mogelijkheden om verhuurders die zich niet aan de regels houden aan te pakken.
35. Kraken wordt niet verboden.
36. Activiteiten van woningcorporaties moet in eerste instantie gerelateerd zijn aan hun sociale doelstelling: het in  stand houden van een voorraad betaalbare woningen voor  huishoudens met een laag inkomen.
Gemeenten maken  prestatieafspraken met woningcorporaties, onder andere  over energiebesparing en investeringen in de wijk.
Bij de  scheiding van sociale en commerciële activiteiten van  corporaties wordt verzekerd dat zij blijven investeren in  voorzieningen, zoals winkels, die gebouwen en buurten  leefbaarder maken.
37. Bij nieuwbouw krijgt particulier opdrachtgeverschap ruim  baan.
38. De hypotheekrenteaftrek wordt geleidelijk afgeschaft.
Het  bedrag aan hypotheekschuld waarover rente kan worden  afgetrokken wordt gemaximeerd en geleidelijk afgebouwd  tot nul.
De waarde van het eigen huis wordt geleidelijk  betrokken in de vermogensbelasting, waarbij een vrijstelling geldt ter hoogte van de waarde van een gemiddeld  huis.
Tegelijkertijd worden het eigenwoningforfait en de  overdrachtsbelasting geleidelijk afgebouwd.
39. De vrijstelling van het eigenwoningforfait voor huiseigenaren zonder hypotheek (wet-Hillen) vervalt.
De  kapitaalverzekering eigen woning wordt niet langer  fiscaal vrijgesteld voor nieuwe gevallen en het eigenwoningforfait wordt niet geïndexeerd.
40. Huizenbezitters die door financiële problemen hun huis  dreigen kwijt te raken, krijgen de mogelijkheid hun woning  of hypotheek over te doen aan de overheid, tegen billijke  voorwaarden omtrent huur of afbetaling.
Dit geldt voor  huizenbezitters met een hypotheek tot het niveau van de  Nationale Hypotheek Garantie.
41. Cliëntgestuurde wooninitiatieven waarbij ex-cliënten die  weten hoe het is om dak- of thuisloos te zijn hulp bieden  aan dak- en thuislozen zijn succesvol en behoeven  uitbreiding.
Er komt een regeling die zulke wooninitiatieven  ruimhartig financiert.
42. De politie is er om de woon- en werkomgeving veiliger  te maken.
De bureaucratische rompslomp wordt tot een  minimum beperkt en overgenomen door ter zake kundig  administratief politiepersoneel.
De menskracht die daardoor vrijkomt wordt ingezet voor wijkgerichte politiezorg.
De politie wordt niet meer afgerekend op het aantal uitgeschreven bonnen.
43. De succesvolle initiatieven met getrainde (jonge) vrijwilligers die bemiddelen bij overlast en conflicten in de buurt  krijgen navolging.
44. Rijksoverheid en gemeenten verstrekken bewoners- en  wijkbudgetten, zodat bewoners kunnen meebeslissen over  investeringen in leefbaarheid in wijken waar dat nodig is.
45. Softdrugs worden gelegaliseerd, de verstrekking van harddrugs gereguleerd.
Er komt intensieve voorlichting over  middelengebruik.
46. Technologieën om mensen in de gaten te houden op wie  geen verdenking rust, zoals slimme camera’s, worden  slechts bij uiterste noodzaak ingezet, na een strikte  mensenrechtentoets.
Wetten en regels die zulke surveillance mogelijk maken vervallen na 2 jaar.
Steeds meer ouderen kiezen voor Thuishuizen.
Met hulp van vrijwilligers en zorg in de buurt kunnen ze er langer zelfstandig wonen, in gezelschap van anderen.
In Thomashuizen wonen kinderen met een verstandelijke beperking.
Elk huis wordt geleid door twee ‘zorgondernemers’: echtparen of stellen die er zelf ook wonen en samen met de ouders de kinderen begeleiden en verzorgen.
Het is zorg-op-maat die je iedereen zou toewensen.
Goede zorg is een basisbehoefte die voor iedereen toegankelijk en betaalbaar moet zijn.
De overheid bewaakt daarom de kwaliteit en de toegang door randvoorwaarden te stellen en eisen op te leggen aan zorgverleners.
Elk winstoogmerk moet daarbij worden uitgesloten.
De gezondheidszorg kost veel geld, maar dat is het dubbel en dwars waard.
Op zorg mag niet worden bezuinigd.
Daarvoor zijn de noden te groot, met name in de ouderen- en gehandicaptenzorg.
Extra geld is nodig om de omslag te kunnen maken naar zorg dichter bij huis, waarbij mensen zoveel mogelijk de regie in eigen hand houden.
Tegelijkertijd moet zorg beter, goedkoper en eerlijker worden georganiseerd.
Door de zorg meer inkomensafhankelijk te financieren slaan we twee vliegen in een klap:
de sterkste schouders dragen de zwaarste lasten
en de bureaucratische zorgtoeslag kan worden afgeschaft.
Kinderen, jongeren en ouders die hulp nodig hebben bij het opgroeien en opvoeden, moeten dicht bij huis steun kunnen vinden.
Een gespecialiseerde jeugdkracht verleent eerste hulp en werkt samen met het gezin en het eigen netwerk aan het oplossen van de problemen.
Alleen wanneer kinderen niet veilig zijn in de eigen omgeving, worden ze uit huis geplaatst en bij voorkeur opgevangen in een pleeggezin.
Ouderen, chronisch zieken en mensen met een handicap wonen en werken het liefst in hun eigen buurt en zo zelfstandig mogelijk.
Ook als mensen afhankelijk worden van zorg en ondersteuning, willen ze zoveel mogelijk de regie over hun leven behouden.
GroenLinks wil daarom dat het eenvoudiger wordt om te kiezen voor persoonsgebonden budgetten.
Uiteraard blijft er ook goede ondersteuning voor wie de zorg niet zelf kan of wil regelen.
Gemeenten krijgen extra geld om thuiszorg en kleinschalige voorzieningen in de wijk uit te breiden, zoals dagbesteding voor demente ouderen.
Door mantelzorgers goede ondersteuning te bieden wordt de kracht van het eigen netwerk van familie, vrienden en buren beter benut en de zorg zo dichtbij mogelijk georganiseerd.
Ook als je niet meer thuis kunt wonen, wil je zoveel mogelijk zelf kunnen bepalen hoe je leven eruit ziet.
Wanneer je doucht, wat je eet en wanneer je op bezoek gaat bij vrienden of een bioscoopje pikt.
Daarvoor zijn meer handen nodig aan tafel en bed, maar ook extra inkomensondersteuning.
GroenLinks investeert in meer personeel, in opleidingen en in de aantrekkelijkheid van het beroep van verzorgende.
De zorginstellingen gaan in ruil voor deze investering zorg kleinschaliger organiseren en meer op maat aanbieden.
Dat blijkt in veel gevallen goedkoper te zijn dan zorg in grote verpleeghuizen.
In kleinschalige zorgvoorzieningen kunnen mensen bijvoorbeeld gemakkelijker een beroep doen op hun eigen netwerk.
Medische handelingen die prima door verpleegkundigen kunnen worden gedaan, worden nu uitgevoerd door artsen.
Dure specialisten doen werk waartoe ook een huisarts bevoegd is.
Dat maakt de zorgsector onnodig duur en ingewikkeld.
Door meer taken aan huisartsen en verpleegkundigen over te laten, wordt de zorg efficiënter en hun werk interessanter.
De kosten kunnen verder omlaag door de excessieve beloningen van sommige specialisten aan banden te leggen
en nieuwe specialisten in loondienst te laten werken.
Maar ook door de eerstelijns zorg te versterken en zorg dichter bij mensen te organiseren, in hun eigen buurt, met thuiszorg, huisarts en wijkverpleegkundige.
Mensen die nu terugvallen op de AWBZ belanden vaak automatisch in grote zorginstellingen.
Om dat te veranderen wil GroenLinks zorgverzekeraars een grotere rol geven in de uitvoering van de publieke zorg.
Zorgverzekeraars moeten dan wel zonder winstoogmerk opereren en verplicht samenwerken met gemeenten om zorgvoorzieningen in de wijk te realiseren.
Een persoonsgebonden budget garandeert de vrijheid om te kiezen: voor opname in een groot verpleeghuis of zorg in de buurt.
Preventie is de beste gezondheidszorg.
De afgelopen twintig jaar is het aantal kinderen met overgewicht verdubbeld: een op de vijf meisjes en een op de zeven jongens is te zwaar.
Gezond leven moet daarom gemakkelijker en goedkoper worden.
GroenLinks wil dat schoolkantines niet alleen vette zoute snacks maar ook gezonde broodjes aanbieden
en dat kinderen drie uur gymles per week krijgen.
Het is belangrijk dat mensen met een laag inkomen beter de weg kunnen vinden naar aanvullende voorzieningen van gemeenten.
Meer inkomen geeft ruimte voor een gezondere levensstijl.
De voedingsindustrie moet worden aangesproken op haar maatschappelijke verantwoordelijkheid en foute vetten, zout en onverantwoorde reclames terugdringen.
In de wet wordt vastgelegd dat instellingen die werken  met publieke (zorg)gelden altijd een vergunning hebben en  geen winstoogmerk.
Dat geldt voor zorgverzekeraars en  zorgverleners, zoals thuiszorgbureaus.
In de vergunning  worden onder andere eisen gesteld aan de kwaliteit van  de zorg, de inspraak van de patiënt, de scholing van het  personeel en de salariëring.
De ziektekosten worden solidair opgebracht.
Dat betekent  dat:
a)  de nominale premie wordt verlaagd en de financiering  van de zorg meer inkomensafhankelijk wordt;
b)  de zorgtoeslag overbodig wordt;
c)  het eigen risico inkomensafhankelijk wordt.
3.  De jeugdzorg wordt verbeterd door:
a)  deze dichtbij te organiseren.
De gemeenten krijgen  de regie over de jeugdzorg, zoals opvoedingsondersteuning aan huis.
Gemeenten worden verantwoordelijk voor een sluitend aanbod van gespecialiseerde  jeugdkrachten die directe ondersteuning bieden, in  samenwerking met de eigen omgeving;
b)  de jeugdkrachten verantwoordelijk te maken voor de  doorverwijzing naar gespecialiseerde jeugdzorg;
c)  de verschillende financieringsstromen voor de jeugdzorg te bundelen;
d)  de pleegzorg te stimuleren, zodat kwetsbare kinderen en jongeren zoveel mogelijk in gezinsverband  opgroeien en niet in een instelling terechtkomen;
e)  meer aandacht te besteden aan (migranten)jongeren  die in de justitiële jeugdzorg terechtkomen, terwijl zij in  veel gevallen beter geholpen zouden zijn met geestelijke gezondheidszorg;
f)   het inspraakrecht in de jeugdzorg voor jongeren en  (pleeg)ouders te versterken;
g)  de inhoudelijke deskundigheid van de jeugdzorg te  verbeteren, onder andere ten  aanzien van huiselijk,  seksueel, eergerelateerd en antihomogeweld;
h)  kinderen zonder strafrechtelijke veroordeling niet meer  onder te brengen in justitiële inrichtingen.
4.  Ouderen, chronisch zieken en mensen met een handicap  krijgen maximale zeggenschap over het eigen leven:
a)  Eigen regie wordt gestimuleerd door de inzet van  persoonsgebonden budgetten voor de mensen die dat  willen.
b)  Er komt één onafhankelijke indicatiestelling voor zorg,  onderwijs, werk en inkomen.
c)  Gemeenten krijgen de plicht om participatie zo breed  mogelijk te ondersteunen
en krijgen extra – geoormerkte –  middelen om kleinschalige wijkvoorzieningen te organiseren.
Daarmee wordt de recente bezuiniging op de AWBZ  gecompenseerd.
d)  Mantelzorgers worden beter ondersteund door gemeenten, bijvoorbeeld door af en toe afgelost te kunnen worden  door professionele en vrijwillige zorgverleners.
e)  Bij de aanbestedingen in de thuiszorg dienen kwaliteit en  continuïteit voorop te staan.
Wonen en zorg worden gescheiden.
De wooncomponent  wordt uit de AWBZ gehaald.
Mensen die in een instelling  wonen krijgen zo meer regie over hun woonlasten en de  manier waarop ze wonen.
Mensen met een lager inkomen  worden hiervoor gecompenseerd via de huurtoeslag en  gaan er niet in inkomen op achteruit.
Er komt een vermogenstoets in de AWBZ.
De bewonersbijdragen die instellingen vragen voor  langdurige zorg worden gemaximeerd zodat bewoners  de financiële ruimte hebben om maatschappelijk te  participeren.
Er wordt meer geïnvesteerd in personeel, opleidingen en  loopbaanmogelijkheden in de langdurige zorg.
Instellingen  voor verpleging en verzorging en voor gehandicapten- en  geestelijke gezondheidszorg verbinden zich in ruil daarvoor  aan concrete plannen om kleinschaligheid te stimuleren en  de kostenefficiëntie te verbeteren.
Zorg in wijk en buurt komt centraal te staan.
De eerstelijns zorg wordt versterkt.
Het opzetten van kleinschalige  gezondheidscentra wordt gestimuleerd, waarbij een  apotheek, huisartsen, wijkverpleegkundigen en andere  zorgverleners betrokken zijn.
Zorg die door de huisarts kan worden geleverd, vindt niet  meer plaats in het ziekenhuis.
10. Werk in de zorg wordt interessanter en efficiënter door  een taakherschikking van medisch specialisten, artsen,  verpleegkundigen en paramedici.
11. Het systeem voor declaraties in de zorg, de diagnosebehandelingcombinatie (DBC), wordt drastisch vereenvoudigd.
Het medisch beroepsgeheim wordt gerespecteerd.
12. Medisch specialisten komen in loondienst en worden onder  de beloningscode voor de zorgsector gebracht.
13. Artsen worden gestimuleerd om de goedkope variant  van een geneesmiddel voor te schrijven.
Als er medische  redenen zijn om te kiezen voor een duurdere variant dan  wordt die, in lijn met onafhankelijke kwaliteitsrichtlijnen,  voorgeschreven.
14. Innovatie en medische technologie worden meer gericht op  preventie en kostenbeheersing.
15. Zorgverzekeraars zonder winstoogmerk krijgen een centrale  rol in de uitvoering van de publieke basisverzekering.
In het  bestuur van deze instellingen krijgen de cliënten een zwaarwegende stem.
16. Zorgverzekeraars mogen onderhandelen over een groter  deel van de ziekenhuiszorg,
mits er een budgetbeheersingsinstrument en wettelijke kwaliteitseisen komen.
17. Langdurige zorg (AWBZ) wordt zoveel mogelijk overgeheveld naar de publieke basisverzekering.
Zorgverzekeraars  worden verplicht samen te werken met gemeenten om  zorgvoorzieningen te realiseren die het mogelijk maken om  langer thuis te wonen.
18. Om het aantal orgaandonoren te vergroten, wordt het  actief donorregistratiesysteem ingevoerd: mensen zijn  donor, tenzij zij aangeven dat niet te willen.
19. Kwalitatief hoogwaardige alternatieve zorg, die voldoet aan  eisen op het terrein van effectiviteit, opleiding, kwaliteitsbeleid  en klachtenregeling, blijft vrijgesteld van btw-heffing.
20. Er komt binnen de hulpverlening meer aandacht voor  mensen die kampen met een opeenstapeling van  problemen.
21. Zolang de privacy niet waterdicht is, wordt het elektronische patiëntendossier niet ingevoerd.
22. Abortus en euthanasie zijn geen gewone medische behandelingen.
Daarom is het goed om in een aparte wet extra eisen  te stellen aan artsen die hiermee te maken krijgen.
Maar in  de huidige situatie zijn artsen die een abortus of euthanasie  uitvoeren in principe strafbaar, tenzij ze zich aan de medische  regels houden.
GroenLinks wil dat omdraaien.
Artsen zijn  pas strafbaar nadat is gebleken dat ze zich niet aan de regels  hebben gehouden, zoals bijvoorbeeld de 24-wekentermijn bij  abortus en de consultatie van een onafhankelijke en gespecialiseerde arts bij euthanasie.
Abortus en euthanasie moeten  daarom uit het wetboek van strafrecht.
23. GroenLinks ijvert voor een maatschappelijk en politiek  debat over de vraag of de huidige euthanasiewet ouderen  die lijden aan onomkeerbaar verlies van menselijke waardigheid voldoende ruimte biedt voor regie over hun leven.
24. Nederland maakt zich in EU-verband sterk voor een vrijstelling van de btw-heffing voor gezond eten, zoals verse  groenten en fruit.
25. Met gemeenten en het bedrijfsleven worden afspraken  gemaakt over gratis advisering aan mensen met een laag  inkomen over verbetering van levensomstandigheden  en betere benutting van voorzieningen die gemeenten  daarvoor hebben.
Zo kunnen accountancybedrijven wijken  adopteren met een hoog aandeel lage inkomens en de  bewoners hun ondersteunende diensten aanbieden.
26. Scholen krijgen de verplichting om gezonde schoolkantines  en voldoende sportmogelijkheden voor hun leerlingen te  organiseren.
27. Er komen bindende afspraken met de voedingsindustrie  over een reclameverbod op snoep voor kinderen onder de  12 jaar en over het terugdringen van foute vetten en zout in  het eten.
Zo nodig komt er wetgeving.
28. Met wet- en regelgeving en prijsmaatregelen wordt  gezondheidsschade door roken en overmatig alcoholgebruik zoveel mogelijk voorkomen.
29. De seksuele en reproductieve gezondheid wordt bevorderd  door voldoende aandacht voor seksuele vorming in het  onderwijs.
De overtijdbehandeling wordt uit de abortuswet gehaald.
De verplichte bedenktijd bij abortus wordt  afgeschaft.
In die delen van de Caraïben die Nederlands  grondgebied worden, zal op verantwoorde wijze gestalte  worden gegeven aan de abortuspraktijk.
30. De overheid stelt dat de anticonceptiepil in het basispakket  van de zorgverzekering moet blijven.
Seksuele gezondheidszorg en abortus zijn toegankelijk voor iedereen,  ongeacht verblijfsvergunning.
31. (Semi)publieke instellingen dienen een effectief beleid  tegen pesten te voeren en worden hierin gefaciliteerd.
De meiden met hoofddoek op onze universiteiten.
Het lesbische stel dat samen met de biologische vader van hun kind een huishouden runt.
De dominee die niet in God gelooft.
Het Kamerlid dat opkomt voor de vrijheid van meningsuiting van haar felste tegenstander.
Zij allen laten zien dat Nederland nog steeds een vrijzinnig land is.
De laatste kabinetten hadden weinig op met onze vrijzinnige traditie.
GroenLinks is er juist trots op.
Eeuwenlang liep ons land voorop in godsdienstvrijheid.
Nog steeds mag je zelf bepalen waar je wel en niet in gelooft.
Vrijzinnigheid betekent ook dat je staat voor redelijkheid en dialoog.
Voor een open samenleving met respect voor mensenrechten en minderheden.
Er zijn dus grenzen: geen geweld,
geen discriminatie,
geen geloofsdwang.
De polarisatie rond migranten en moslims zet de vrijzinnigheid onder druk.
We kruisen de degens over de vraag of migrantenvrouwen wel of niet gescheiden mogen zwemmen.
Zulke windmolengevechten leiden af van de echte problemen, zoals de achterstand van migranten op de arbeidsmarkt en in het onderwijs, het isolement van sommige migrantenvrouwen en de relatief hoge criminaliteit onder jongens uit migrantengezinnen.
Intussen gaat de integratie wél door, gelukkig.
Hele sectoren in onze grote steden, zoals de kinderopvang en de supermarkten, draaien op het werk van migranten en hun nakomelingen.
Dankzij honderdduizend migrantenjongeren in het hoger onderwijs kan Nederland een kennisland worden.
Zonder de nieuwkomers zouden literatuur, popmuziek en sport veel saaier zijn.
Iedereen heeft het recht om anders te zijn.
Er bestaat niet één definitie van het goede leven.
Soms lijkt het wel zo.
Als je ziet hoeveel mensen zich kapot werken.
Als je mensen hoort eisen dat iedereen zich aanpast aan de levensstijl die bij Nederland hoort.
Die van henzelf dus.
Dat is zo on-Nederlands.
Juist in tijden van crisis en angst moeten we van onze verschillen onze kracht maken.
Niemand mag worden uitgesloten.
Dat is verspilling van talent.
Een land dat zijn vrijzinnigheid koestert werkt als een magneet op creatieve geesten van elders.
Het staat sterker in de wereld.
Vrijzinnig samenleven is niet vrijblijvend.
Het is soms een hele opgave om elkaar te verdragen.
Om te kunnen spreken over wat ons stoort én over wat ons bindt, moeten we elkaar kunnen verstaan.
Daarom verlangen we van nieuwkomers dat ze Nederlands leren.
Anders kunnen ze niet meepraten en meedoen in de buurt, op de arbeidsmarkt of op de school van hun kinderen.
Daarom stellen we zeker dat inburgeraars de belangrijkste waarden uit de Grondwet kennen, zoals we die ook aan kinderen op school onderwijzen.
Integratie is emancipatie.
Dat vraagt om praktische oplossingen voor de achterstanden van sommige groepen nieuwkomers.
GroenLinks kiest voor een activerende participatiestaat.
Die biedt mensen werk in plaats van een uitkering.
Zo krijgen zij meer ruimte voor zelfstandige keuzes.
De ruimte voor verschil wordt begrensd door de wet.
Je mag een ander niet je wil opleggen, ook al gaat het om de partner met wie je samenleeft.
Je mag niemand discrimineren, ook niet op een reformatorische school.
Een vrijzinnige samenleving bestaat bij de gratie van een betrouwbare rechtsstaat die ieders vrijheid beschermt.
De wet kan geen tolerantie afdwingen.
Dat is een houding die moet worden voorgeleefd, allereerst door mensen in vooraanstaande posities.
Ook van de leiders van religieuze, etnische en andere gemeenschappen – die in ons land ruimte krijgen dankzij de vrijzinnigheid – mogen we verlangen dat ze het goede voorbeeld geven.
Ze behoren andere levensstijlen niet te verketteren, ook al botsen die met hun diepste overtuigingen.
Religie is voor veel mensen zingevend en bezielend.
Religieuze groepen leveren vaak een waardevolle bijdrage aan de samenleving.
Maar deze gemeenschappen mogen hun leden niet beletten het geloof de rug toe te keren of op eigen wijze vorm te geven.
Het dienen van een god mag geen groepsdwang zijn, geen gebod van echtgenoot of familie.
Te veel vrouwen worden veroordeeld tot een geïsoleerd bestaan door orthodoxe geloofsopvattingen of door de voorkeur van sommige mannen voor een afhankelijke echtgenote.
GroenLinks komt op voor het recht van deze vrouwen om eigen keuzes te maken: zo gaan huwelijksmigranten niet alleen inburgeren, maar ook een opleiding volgen, als zij nog niet voldoende diploma’s hebben voor de Nederlandse arbeidsmarkt.
Economische zelfstandigheid vermindert de afhankelijkheid van vrouwen, die te vaak leidt tot opsluiting en gezinsgeweld.
De sociale verbanden waarin je vormgeeft aan je leven, moet je zelf kunnen kiezen.
Dat is vrijzinnig burgerschap in een rechtsstaat.
In een rechtsstaat moet de wet worden gehandhaafd zonder willekeur.
Dat is cruciaal voor het vertrouwen van burgers.
Zowel de scooterdief als de witteboordencrimineel verdient straf.
Daarbij gaat het niet alleen om vergelding en afschrikking.
Straf moet ook het begin zijn van werk, scholing of behandeling.
Anders kweken we draaideurcriminelen.
De overheid van GroenLinks doet niet alleen aan repressie, maar ook aan preventie: hulpverleners en politie zitten er bovenop, wanneer zij signalen krijgen van opvoedingsproblemen en geweld binnen gezinnen.
Een vrijzinnige samenleving kan niet zonder een open cultuur waarin mensen elkaars opvattingen en levensstijlen kunnen uitwisselen en onderzoeken.
Die open cultuur proberen veel scholen aan kinderen mee te geven.
Ook een bruisende kunstensector en veelstemmige media zijn onmisbaar.
Meer mensen moeten de kans krijgen om van kunst te leren genieten.
Journalisten verdienen steun om ons goed te kunnen informeren en de macht te controleren, of dat nu via kranten, omroepen of websites gebeurt.
Al sinds de zeventiende eeuw staat de vrije drukpers in Nederland.
Van oudsher zijn we een toevluchtsoord voor mensen die worden vervolgd om hun ideeën of geloof.
Ze hebben ons land gemaakt tot wat het nu is.
Nog steeds zijn er mensen die aankloppen voor asiel.
Als zij een goede reden hebben voor hun vlucht, moeten we hun een warm thuis bieden.
Zij verdienen dezelfde kansen, rechten en plichten als andere burgers van dit land.
Ons land moet ook opkomen voor de vluchtelingen die elders aankloppen.
Een humaan Europees asielbeleid vereist dat we de lasten en lusten eerlijk delen.
Het internet is de eigentijdse drukpers.
Het is de plaaggeest van dictators en de muze van uitvinders.
Een moderne democratie en een creatieve economie leven van bytes en breedband.
Maar het web zindert alleen als het vrij blijft van poortwachters en spionnen.
Als iedereen toegang heeft tot het net.
En niemand hoeft te vrezen dat z’n muisklikken worden verklikt.
De vrijheid van internetters staat onder druk.
Het geplande downloadverbod is niet alleen een inperking van je informatievrijheid, maar ook een aanslag op je privacy.
Als downloaden niet zomaar mag, moet elke byte die je binnenhaalt voortaan worden geïnspecteerd.
Dan worden miljoenen Nederlanders tot verdachten gemaakt door een overheid die tot ver achter hun voordeur komt.
In een rechtsstaat heeft niet alleen de burger, maar ook de overheid zich aan grenzen te houden.
De eerbiediging van de persoonlijke levenssfeer staat niet voor niets in onze Grondwet.
Veel componisten en muzikanten willen niets liever dan dat je hun songs downloadt.
Zij benutten de kansen die het internet biedt om gehoord en gezien te worden, roem te vergaren en ontroering te bieden.
GroenLinks wil geen downloadverbod, maar een handvest van digitale vrijheden.
Dat hoort hoog op de agenda in Den Haag en Brussel.
Een hele generatie van whizzkids en piraten vraagt erom.
Het web moet vrij blijven.
In artikel 1 van de Grondwet over gelijke behandeling wordt  expliciet gemaakt dat ook discriminatie op grond van  homo- en heteroseksuele gerichtheid, leeftijd en handicap  niet is toegestaan.
Gemeenten verlenen geen subsidies en vergunningen aan  publieke gelegenheden als daar gediscrimineerd wordt.
Desnoods gaan ze over tot sluiting.
De Arbeidsinspectie gaat strenger optreden tegen discriminatie op de arbeidsmarkt.
Er komt een nationaal actieplan tegen discriminatie, waarbij zelforganisaties een grote rol spelen.
Nederland spant zich in om de horizontale richtlijn van  de EU tegen discriminatie buiten de arbeidsmarkt goedgekeurd te krijgen.
De Wet gelijke behandeling wordt aangescherpt.
De  ‘enkele feit constructie’, die scholen in het bijzonder onderwijs het recht geeft om openlijk homoseksuele leraren en  leerlingen van school te sturen, wordt geschrapt.
Nederland ijvert ervoor dat huwelijken en geregistreerde  partnerschappen tussen partners van gelijk geslacht in alle EU-landen worden erkend.
Ambtenaren van de burgerlijke stand mogen niet weigeren  om partners van gelijk geslacht te huwen.
Alle politiekorpsen gaan geweld tegen (vermeende)  homo’s, lesbo’s, bi’s en transgenders registreren.
Voorlichtingscampagnes brengen de mogelijkheid om  anoniem aangifte te doen van antihomogeweld onder de  aandacht.
10. De ondersteuning van homo-hetero-allianties, zoals in de  sport en op de werkvloer, wordt voortgezet.
11. Ouderschap van homoparen wordt zoveel als mogelijk  gelijkgesteld aan dat van heteroparen en sociale acceptatie  wordt bevorderd.
12. De sterilisatie-eis bij geslachtsverandering wordt  afgeschaft.
13. Inburgering is gericht op meedoen.
De kwaliteit wordt  verbeterd.
Gemeenten leveren maatwerk, uitgaande van  de capaciteiten en ambities van de deelnemers.
De focus  ligt op participatie in de samenleving en op toetreding tot  opleiding en de arbeidsmarkt.
Daarom staat het leren van  de Nederlandse taal centraal.
De inburgering verzekert  dat inburgeraars kennis hebben van grondrechten zoals  de vrijheid van meningsuiting, het recht op zelfbeschikking en non-discriminatie.
Vanaf 2011 wordt minstens 80  procent van de inburgeringstrajecten aangeboden via  gecombineerde trajecten, waarbij taalverwerving gekoppeld is aan werk, opleiding of participatie.
Hiervoor blijven  extra premies beschikbaar.
Migranten die overduidelijk zijn  ingeburgerd worden vrijgesteld van inburgeringstrajecten  en inburgeringsexamens.
14. Voor huwelijksmigranten van buiten de EU gaat dezelfde  inkomenstoets gelden als voor EU-burgers.
De leeftijdsgrens is 18 jaar.
Er komt een inburgeringseis in Nederland  in plaats van in het buitenland, alsmede een opleidingstraject: toegelaten partners gaan, als zij nog geen startkwalificatie voor de arbeidsmarkt hebben, een opleiding  op maat volgen.
Voor de opleidingskosten kan een vorm  van studiefinanciering worden aangevraagd.
Het voortijdig  beëindigen van de opleiding heeft geen gevolgen voor het  verblijfsrecht; wel komt een van het inkomen afhankelijk  deel van de studiekosten dan voor rekening van de partner  van de huwelijksmigrant als er geen verzachtende omstandigheden zijn.
Zo worden de emancipatie en de integratie  van de huwelijksmigranten bevorderd.
15. Toegelaten partners kunnen na een jaar onafhankelijk  verblijfsrecht krijgen, dat na 2 jaar permanent wordt, of  eerder als er sprake is van fysiek of psychisch geweld,  seksueel misbruik of overlijden van de partner.
Het niet  behalen van het inburgeringexamen mag het verlenen van  de zelfstandige verblijfsvergunning niet in de weg staan,  maar wordt tegengegaan door boetes.
16. De mogelijkheid van een dubbele nationaliteit wordt niet  ingeperkt voor geboren of genaturaliseerde Nederlanders.
Nederland komt op voor hun recht om afstand te doen van  hun oorspronkelijke nationaliteit.
17. De legeskosten voor naturalisatie en verblijfsvergunningen  mogen niet hoger zijn dan de daadwerkelijke ambtelijke  kosten.
18. Preventie van misdaad staat voorop.
Probleemgezinnen  krijgen intensieve hulp bij het opvoeden.
Minder jongeren verlaten de school zonder diploma.
De inzet van de  politie wordt in samenspraak met jeugdzorg, onderwijs  en gemeente meer gericht op het aanpakken van kleinere  vergrijpen en het voorkomen van bendevorming.
19. Straffen zijn snel, transparant en rechtvaardig.
Bij een lage  strafmaat worden alternatieve straffen toegepast.
20. Gedetineerden hebben recht op een eigen cel.
21. Straf wordt het begin van werk of scholing.
Ter voorbereiding van de terugkeer in de maatschappij krijgen gedetineerden meer begeleiding, behandeling en opleiding, ook  na hun vrijlating, vanuit reclassering en gemeenten.
De  medewerking van ex-gedetineerden wordt bevorderd door  het gebruik van voorwaardelijke straffen aan het einde van  hun gevangenisstraf.
22. De uitvoering van de levenslange gevangenisstraf wordt  aangepast.
Na 30 jaar wordt door de rechter onderzocht of invrijheidstelling op termijn bespreekbaar is.
Gratieverzoeken worden niet meer aan de Koning gericht,  maar aan de Hoge Raad der Nederlanden.
23. De rechtspositie van slachtoffers wordt verder versterkt.
De overheid probeert in elke strafzaak de bij slachtoffers  veroorzaakte materiële en immateriële schade te herstellen en te verhalen op de daders.
Slachtoffers die worden  gehoord door de rechter-commissaris kunnen zich daarbij  door een advocaat laten bijstaan.
24. Politie en Openbaar Ministerie zijn verplicht slachtoffers die  dat op prijs stellen op de hoogte te houden van het verloop  van hun strafzaak.
Slachtoffers krijgen het recht om onder  begeleiding daders rechtstreeks te confronteren met hun  leed.
25. Migranten zonder verblijfsvergunning moeten veilig  aangifte kunnen doen, zonder dat hun persoonsgegevens  worden doorgeleid aan de vreemdelingenpolitie.
26. De preventie en bestrijding van huiselijk, seksueel  en eergerelateerd geweld wordt geïntensiveerd.
Bij  uithuisplaatsing krijgt niet alleen de pleger, maar ook  het slachtoffer rechtsbijstand.
Er komt meer capaciteit  en deskundigheid bij de politie.
Daders krijgen, naast  eventuele straf, vaker therapie opgelegd.
Meer hulpverleners en professionals worden getraind om signalen  van mishandeling te herkennen en te melden.
Wanneer  er sprake is van fysiek of psychisch geweld kunnen partners met een afhankelijke verblijfsvergunning direct een  zelfstandige verblijfsvergunning krijgen, zodat ze sneller  uit de gewelddadige relatie kunnen ontsnappen.
De  opvangcapaciteit wordt uitgebreid.
Gemeenten zorgen  voor voldoende opvanghuizen en doorstroomwoningen  voor vrouwelijke en mannelijke slachtoffers van huiselijk  geweld.
Er komt extra aandacht voor homoseksuelen en  transgenders uit traditionele gemeenschappen, voor wie  nu een groot gebrek aan opvang is.
27. De overheid ondersteunt initiatieven van sekswerkers om  voor hun belangen op te komen en biedt hun mogelijkheden om uit de prostitutie te stappen.
28. De controle op de seksbranche wordt verbeterd, zonder  registratie van sekswerkers.
Sekswerkers zonder werkvergunning en hun klanten worden niet strafbaar, om te  voorkomen dat misstanden niet meer worden gemeld.
29. De opsporing en vervolging van mensenhandel wordt  geïntensiveerd, zowel in de seksindustrie als in andere  economische sectoren.
30. Slachtoffers van mensenhandel krijgen een verblijfsvergunning als terugkeer naar het land van herkomst  gevaarlijk voor hen is, ook wanneer zij niet getuigen in het  strafproces.
31. De kwaliteit van de strafrechtspleging wordt aanzienlijk verbeterd.
De rechter-commissaris krijgt een  sterke positie in het opsporings- en vervolgingsonderzoek, zorgt ervoor dat de verdediging net als het  Openbaar Ministerie toegang heeft tot informatie en  stelt het strafdossier samen dat aan de rechter wordt  voorgelegd.
32. Nederland werkt pas mee aan uitbreiding van de wederzijdse erkenning van strafrechtelijke beslissingen in de EU  als er onvoldoende gezamenlijke waarborgen zijn voor de  rechten van verdachten.
33. Het asielbeleid waarborgt de rechten van asielzoekers,  waaronder een eerlijke procedure, fatsoenlijke opvang en   – als een asielverzoek wordt afgewezen – veilige terugkeer.
34. Binnen de EU ijvert Nederland voor een betere naleving  van het VN-Vluchtelingenverdrag en internationale mensenrechtenverdragen, zodat asielzoekers in heel Europa  dezelfde bescherming krijgen,
en voor een aanpassing van  de Dublinverordening, waardoor asielverzoeken eerlijker  worden verdeeld over de EU-landen.
De verantwoordelijkheid voor toetsing van asielverzoeken mag niet worden  afgeschoven op landen buiten de EU.
35. Er komt een helder criterium voor de toepassing van de  verkorte asielprocedure; duidelijk kansloze asielverzoeken  mogen verkort worden afgedaan.
In alle andere gevallen  gaat zorgvuldigheid binnen de procedure voor snelheid.
Asielzoekers worden in staat gesteld in elke fase van hun  asielprocedure nieuwe feiten en omstandigheden in te  brengen.
36. Kwetsbare groepen asielzoekers, zoals minderjarigen,  vrouwen, seksuele minderheden en getraumatiseerden,  krijgen bijzondere aandacht om ervoor te zorgen dat hun  asielrelaas ten volle wordt getoetst.
37. Asielzoekers worden beoordeeld met actuele en accurate  informatie over het herkomstland.
Deze moet transparant  en toetsbaar zijn voor de asielzoeker.
Naast informatie van  ambassades wordt ook informatie van mensenrechtenorganisaties meegewogen.
38. Als na 3 jaar nog geen definitieve beslissing op een  asielverzoek is genomen, wordt een verblijfsvergunning  toegekend.
39. Asielzoekerscentra worden kleinschalig, met voldoende  privacy.
Hierbij is aandacht voor de veiligheid van kwetsbare groepen.
Asielzoekers mogen leren en werken zolang  ze in Nederland zijn.
Met name asielzoekers met kinderen  hoeven niet steeds te verhuizen.
40. Om te bevorderen dat afgewezen asielzoekers terugkeren, sluit Nederland terugkeerovereenkomsten met  veilige herkomstlanden, liefst in EU-verband.
41. Als zij hun uitzetting niet tegenwerken, behouden afgewezen asielzoekers opvang totdat terugkeer daadwerkelijk is  gerealiseerd.
42. Uitgeprocedeerde asielzoekers mogen slechts in vreemdelingendetentie worden genomen wanneer duidelijk  aantoonbaar is dat zij terugkeer naar het land van herkomst  tegenwerken.
Vreemdelingendetentie voor uitgeprocedeerde asielzoekers mag slechts van zeer beperkte duur  zijn; er moet zicht zijn op uitzetting.
De omstandigheden in  de gesloten opvang zijn veilig en humaan.
Minderjarigen  worden onder geen beding in vreemdelingendetentie  geplaatst.
43. Wie buiten zijn of haar schuld Nederland niet kan verlaten  wordt niet op straat gezet en krijgt een tijdelijke verblijfsvergunning.
Deze kan na 3 jaar worden omgezet in een  permanente verblijfsstatus, als terugkeer langdurig onmogelijk is.
44. Overheden nemen hun verantwoordelijkheid voor noodopvang van asielzoekers die in fysieke en/of psychische nood  verkeren.
45. Voor vreemdelingen die zich niet kunnen verzekeren is  medische zorg beschikbaar.
46. Er komt extra financiële ondersteuning voor kunst- en  cultuureducatie, jeugdtheater en amateurkunst.
47. De overheid stimuleert de ontwikkeling van de creatieve  industrie, onder meer door middel van garantstellingen bij  investeringen.
48. De transparantie en de onafhankelijkheid van de kunstraden die adviseren over kunstsubsidies worden vergroot.
49. Het verzuilde omroepbestel verdwijnt.
De publieke omroep  krijgt 2 algemene televisienetten.
Netredacties bepalen de  programmering.
Net als krantenredacties zijn zij vrij in de  keuzes die zij maken.
Hun autonomie wordt in de wet vastgelegd.
De programma’s kunnen zij inkopen bij omroepverenigingen of externe productiehuizen.
50. Er komt extra geld voor Nederlandse documentaires en  drama, alsmede voor digitalisering van de televisie.
51. De overheid speelt een actieve rol in het stimuleren van  journalistieke producties,
zonder zich met de inhoud te  bemoeien.
De stimuleringsgelden zijn er niet alleen voor de  bestaande kranten, maar ook en vooral voor het veelvoud  aan nieuwe media.
52. Er komt meer aandacht voor media-educatie in het onderwijs.
Kinderen leren informatie te zoeken, te filteren en  kritisch te bekijken.
Hierbij is tevens een taak weggelegd  voor bibliotheken.
53. Er komt geen downloadverbod.
Hyperlinken en embedden  blijft vrij.
54. Nederland krijgt een bindend handvest van digitale  grondrechten en bepleit dit ook binnen de EU.
55. Het auteursrecht is aan een flinke modernisering toe, op  het gebied van duur en beheer van exploitatierechten  en de aard van het gebruik.
Een eerlijke vergoeding voor  de maker, het recht van consumenten om informatie te  delen voor niet-commerciële doelen en de ruimte voor  creatief hergebruik staan daarbij voorop.
Modernisering  van het auteursrecht in het digitale tijdperk vraagt om  het verkorten, in internationaal verband, van de termijnen van exploitatierechten (die nu doorlopen tot 70 jaar  na de dood van de maker) voor toekomstig werk.
De  persoonlijkheidsrechten van makers, zoals het recht op  naamsvermelding en het recht om zich te verzetten tegen  aantasting van de integriteit van hun werk, dienen levenslang te blijven gelden.
56. De positie van zelfstandige auteurs en uitvoerend kunstenaars wordt versterkt en de ontwikkeling van  eerlijke verdienmodellen gestimuleerd.
Bijvoorbeeld  door versterking van de onderhandelingspositie van  individuele kunstenaars en makers tegenover uitgevers,  producenten en collectieve beheersorganisaties of  door de introductie van minimumstandaarden voor een  auteurscontractenrecht.
57. In artikel 7 van de Grondwet over de uitingsvrijheid en  artikel 13 over het brief- en telefoongeheim wordt expliciet  gemaakt dat deze rechten ook gelden voor hiermee  vergelijkbare technologieën als web en e-mail.
58. Nederland verkort de bewaartijd voor verkeersgegevens  van internet- en telefoongebruikers tot het Europese minimum van een half jaar.
Binnen de EU maakt de regering  zich sterk voor de afschaffing van de bewaarplicht.
59. De overheid waarborgt de netneutraliteit.
Overheden en  internetdienstverleners mogen bepaalde inhoud, diensten  of technologische toepassingen niet bevoordelen boven  andere of blokkeren zonder toestemming van de gebruikers, tenzij op last van de rechter.
60. Er komt een wet die bepaalt dat niemand van internet  mag worden afgesloten als onderdeel van een straf of  sanctie.
61. Nederland ijvert voor volledige openheid rond de onderhandelingen over het anti-namaakverdrag ACTA en verzet  zich tegen opname van bepalingen over internet en  auteursrecht.
62. Nederland komt wereldwijd op tegen censuur.
Zij zet zich  in voor een Europees verbod op de export van software  waarmee het internet gecensureerd en gefilterd kan  worden naar landen waar de vrijheid van meningsuiting  niet gegarandeerd is.
63. De publieke sector gebruikt open standaarden en, waar  mogelijk, open source software.
De overheid bevordert de  toepassing ervan ook buiten de publieke sector.
64. Nederland keert zich tegen octrooi op software en andere  vormen van octrooimisbruik.
65. Privacy en persoonsgebonden gegevens worden beter  beschermd.
Digitale informatiesystemen, diensten en  producten worden zo ontworpen dat alleen noodzakelijke  informatie wordt opgeslagen, voor een vooraf beschreven  doel en waar mogelijk anoniem.
Burgers en consumenten  krijgen inzicht in het gebruik van hun persoonsgegevens.
Zonder hun expliciete toestemming mogen deze niet  worden doorverkocht of gedeeld met derden.
66. Er komt een meldplicht voor datalekken.
67. De overheid verplicht zich tot maximale inspanningen om  de gevolgen van identiteitsdiefstal voor slachtoffers te  minimaliseren.
68. Er komt geen landelijke databank met de vingerafdrukken van aanvragers van reisdocumenten.
De overheid  slaat vingerafdrukken en gezichtsscans van aanvragers  van identiteitsdocumenten alleen op in de chip van dat  document, conform de Europese verordening, zodat kan  worden gecontroleerd of pas en persoon bij elkaar horen.
69. Waar mogelijk worden taken van de Algemene  Inlichtingen- en Veiligheidsdienst (AIVD) overgeheveld  naar de politie.
Het aantal telefoontaps wordt sterk teruggebracht.
Rechters mogen niet langer gebruik maken van  anonieme AIVD-getuigenissen.
Kunstenaars die een straatfestival organiseren, buren die een gezamenlijke tuin aanleggen en gezinnen die een mini-windmolen op hun dak plaatsen.
Zij verdienen een overheid die hen de ruimte geeft in plaats van een overheid die een muur van regels en papierwerk opwerpt.
Een overheid die hen waar nodig helpt, maar zich zo min mogelijk bemoeit met de persoonlijke levenssfeer en mensen niet het eigen initiatief ontneemt.
Tegelijkertijd mogen zij van de overheid verwachten dat die haar publieke verantwoordelijkheid neemt.
Dat ze garandeert dat iedere burger gelijke toegang heeft tot goede zorg, het beste onderwijs en een passende woning.
Deze kerntaken van de overheid zijn de afgelopen jaren op grote schaal uit handen gegeven.
Delen van het onderwijs, de zorg, de huisvesting, maar ook de energievoorziening en het openbaar vervoer werden overgelaten aan oncontroleerbare zelfstandige bestuursorganen, maatschappelijke instellingen en private partijen.
De afstand tussen beleid maken en beleid uitvoeren werd steeds groter.
Markten werden geliberaliseerd, het toezicht uitbesteed of verwaarloosd.
De toegang tot collectieve voorzieningen en de kwaliteit van de dienstverlening zijn hierdoor verslechterd.
Door de overmatige administratieve rompslomp is er te weinig tijd voor het eigenlijke werk: het verlenen van diensten aan burgers.
Mensen die bij gemeenten werken of in de zorg, worden te veel afgerekend op tijdschrijven en op het invullen van formulieren.
Burgers krijgen op hun beurt te maken met een gekmakende indicatie-industrie en een overvloed aan procedures.
De overheid is geen bedrijf.
Niet kille cijfers, maar zorgvuldigheid, zeggenschap, dienstbaarheid en effectiviteit zouden centraal moeten staan in de publieke sector.
We hebben een actieve overheid nodig, die de publieke zeggenschap herstelt over taken als zorg, onderwijs en huisvesting.
Maar tegelijkertijd ook een overheid die selectief is en ruimte geeft aan mensen om zelf actief te zijn.
Die balans moet worden hervonden in de publieke sector.
De vermarkting van grote delen van de publieke sector heeft er niet voor gezorgd dat de bureaucratie en de bestuurlijke drukte zijn afgenomen.
Integendeel, in het onderwijs, de zorg en de sociale zekerheid is sprake van een groeiende regel- en managementdruk.
En er zijn koninkrijkjes ontstaan: woningbouwcorporaties en zorginstellingen die onverantwoorde risico’s nemen met publiek geld.
Het is tijd om flink de bezem te halen door de publieke sector.
Dit keer niet met het doel om overheidstaken af te stoten, maar om een slanker en krachtiger bestuur te vormen,
met voldoende democratische legitimatie.
Gemeenten werken nu nog samen in een wirwar van regionale verbanden: in 2005 gemiddeld 27 per gemeente.
Doordat taken overlappen is een bestuurlijk circus ontstaan dat voor burgers niet meer is te overzien
en voor hun vertegenwoordigers in raden en staten volstrekt oncontroleerbaar is geworden.
GroenLinks kiest voor meer armslag voor gemeenten en geeft ze daartoe de middelen en bevoegdheden.
Of het nu gaat om het helpen van mensen bij het vinden van werk of om winkelen op zondag, gemeenten kunnen maatwerk leveren.
Een deel van het beleid dat nu nog bij de provincies ligt kan worden overgedragen aan gemeenten, zoals cultuur en jeugdzorg.
Dat kan betekenen dat kleinere gemeenten moeten opschalen om dit uitgebreider takenpakket goed te kunnen uitvoeren.
De provincies en waterschappen kunnen worden samengevoegd tot een krachtig middenbestuur.
Dat krijgt grote zeggenschap over de ruimtelijk ordening van Nederland.
Daartoe verschuift een deel van de bevoegdheden, taken en budgetten van het rijksniveau naar het middenbestuur.
Op landelijk niveau draagt de ontkokering van ministeries in acht departementen bij aan een heldere agenda voor de toekomst, met uitdagingen die klassieke beleidsterreinen overstijgen.
Zo wordt op alle niveaus de bestuurlijke spaghetti verminderd.
Het openbaar bestuur wordt er sterker van, tegen lagere kosten.
Naast een actieve overheid zijn ook actieve burgers hard nodig.
Zij moeten meer invloed krijgen op hoe hun leven is georganiseerd: in de buurt, op school, in het ziekenhuis en op het werk.
Dat kan via wijkbudgetten en cliënten-en bewonersraden.
Met een stevigere positie van gekozen vertegenwoordigers in ondernemings-en medezeggenschapsraden.
Door maatschappelijke organisaties meer speelruimte en inspraak te geven.
Maar vooral ook door initiatieven van mensen niet in de kiem te smoren met bureaucratisch geneuzel, maar te ondersteunen.
Zo geven we vorm aan een democratische samenleving, waarin mensen kunnen meedoen, meepraten en meebeslissen.
1.  Niet kille cijfers, maar zorgvuldigheid, zeggenschap,  dienstbaarheid en effectiviteit worden leidend in de publieke  sector:
a) Publieke professionals krijgen meer ruimte om in te  spelen op specifieke situaties en vragen van burgers.
b) Er wordt gestuurd op kwaliteit
en achteraf verantwoording afgelegd.
Burgers worden betrokken in het proces  van verantwoording.
Er wordt een krachtig en democratisch gelegitimeerd  middenbestuur gevormd door de waterschappen en de  provincies samen te voegen tot maximaal 7 landsdelen.
Het middenbestuur krijgt een grote bevoegdheid op het  gebied van ruimtelijke ordening (waaronder woningbouw),  verkeer en vervoer, natuur- en waterbeheer en recreatie,  waarbij milieutaken en vooral waterbeheer leidend zijn.
Een  deel van de taken van de huidige provincies, zoals op het  gebied van de jeugdzorg, welzijn en cultuur, wordt overgedragen aan de gemeenten.
Het aantal niet democratisch gelegitimeerde regionale  organisaties, zoals WGR+ regio’s en stadsregio’s, wordt  sterk ingeperkt.
Taken op het gebied van ruimtelijke  ordening worden overgeheveld naar de nieuw te vormen  landsdelen, andere taken gaan naar de gemeenten.
De bestaande ministeries worden samengevoegd  tot acht departementen, met een beperkt aantal  managementlagen: a) Algemene en Binnenlandse Zaken, waaronder Europese  Zaken; b) Justitie en Vreemdelingenzaken; c) Duurzaamheid en Ruimte; d) Financiën en Economische Zaken; e) Internationale Samenwerking; f)  Onderwijs, Cultuur en Jeugd; g) Werk, Sociale Zaken en Emancipatie; h) Zorg en Welzijn.
De Eerste Kamer wordt afgeschaft.
In de gehele (semi)publieke sector gaat een salarisplafond  gelden dat gelijkstaat aan het salaris van de ministerpresident.
De ministerssalarissen worden gefixeerd en  voorgenomen verhogingen teruggedraaid.
De inhuur van kostbare externe adviseurs door overheden wordt teruggedrongen.
9.  Het aantal zelfstandige bestuursorganen wordt  teruggebracht.
10. Nederland ijvert ook voor minder bestuurlijke drukte en  meer democratie in de Europese Unie, door:
a)  de samenvoeging van het voorzitterschap van de  Europese Commissie en de Europese Raad tot een  EU-president, die door het Europees Parlement wordt  gekozen;
b)  het verminderen van het aantal eurocommissarissen;
c)  grensoverschrijdende kieslijsten voor het Europees  Parlement, met lijsttrekkers die strijden om het  EU-presidentschap;
d)  Europawijde correctieve referenda.
1. De zeggenschap van burgers in zorg- en onderwijsinstellingen  en woningcorporaties wordt versterkt, bijvoorbeeld door de  bevoegdheden en rechten van cliënten- en bewonersraden uit  te breiden.
Daarbij moet extra aandacht worden gegeven aan  kwetsbare groepen zoals zwerfjongeren en verslaafden.
12. Overheden nodigen burgers actief uit om mee te denken over  beleid, bijvoorbeeld via burgerpanels en wijkbudgetten.
Ook  worden burgers directer betrokken bij de evaluatie van het  beleid, bijvoorbeeld via gebruikersgroepen en kwaliteitspanels.
13. Er komt een Wet op de vrijheid van informatie.
Deze legt het  recht op vrije toegang tot informatie van de publieke sector  vast, alsmede een plicht tot snelle openbaarmaking.
Het aantal  uitzonderingsgronden wordt beperkt.
14. Burgers krijgen het recht om wetten door een rechter te laten  toetsen aan de Grondwet.
15. Het toekomstig College voor mensenrechten en gelijke behandeling wordt onafhankelijk en goed toegerust om de naleving  van zowel de burgerlijke als de sociaal-economische mensenrechten in Nederland te bevorderen.
16. Online samenwerking biedt burgers nieuwe mogelijkheden  voor politieke participatie.
De overheid gaat experimenteren  met vormen van e-participatie en bestaande initiatieven op dit  gebied ondersteunen, om daarmee ook groepen die nu nog  weinig participeren te betrekken.
17. De functiescheiding tussen uitvoerende en controlerende  machten wordt versterkt (een sterker dualisme) op lokaal,  provinciaal en landelijk niveau.
De burgemeester en de  Commissaris van de Koningin zijn niet langer voorzitter van de  gemeenteraad respectievelijk de Provinciale Staten.
18. De gemeenteraad kiest de burgemeester.
De Provinciale  Staten kiezen de Commissaris van de Koningin.
19. De Tweede Kamer kiest de (in)formateur en de ministerpresident.
Op termijn wordt Nederland een republiek en  wordt ook het staatshoofd gekozen.
Zolang het huidige staatshoofd een onderdeel is van de regering behoort  informatie over in welke organisaties het koninklijk huis een  financieel belang heeft publiekelijk toegankelijk te zijn.
20. De betrokkenheid van burgers bij de politiek is gering en  de politieke partijen kampen met een legitimiteitscrisis.
GroenLinks roept mede in het licht van deze ontwikkelingen op  tot een breed maatschappelijk debat over de vernieuwing van  onze democratie.
De kredietcrisis heeft onze economie forse schade berokkend.
Daarmee zijn ook de overheidsfinanciën uit het lood geslagen.
Er komt minder belasting binnen en het extra beroep op de werkloosheidsuitkeringen moet worden betaald.
Zonder ingrijpen komt de overheid de komende jaren heel wat geld tekort.
GroenLinks vindt dat deze tekorten, zo snel als dat economisch verantwoord is, moeten worden weggewerkt.
Dat vereist een evenwichtige benadering.
Niet alleen de overheidsschuld doet er toe.
We hebben ook rekening te houden met de schade die reeds aan het milieu is toegebracht en moet worden hersteld.
Doen we dat niet, dan zadelen we de toekomstige generaties op met een torenhoge schuld.
En met een samenleving die gebrek heeft aan energie, schoon water, eerlijk voedsel en andere hulpbronnen.
We moeten af van de creditcardcultuur die het maken van schulden door bedrijven en burgers stimuleert en de aflossing ervan op de lange baan schuift.
De uitgangspunten van GroenLinks voor een solide en solidair financieel beleid zijn de volgende:
Niets is economisch verstandig, als het ecologisch onverstandig is.
GroenLinks investeert in snelle vergroening van economie en samenleving.
De sterkste schouders dragen de zwaarste lasten.
GroenLinks is solidair met mensen in kwetsbare posities
en versterkt de solidariteit tussen de generaties.
Er wordt alleen bezuinigd waar dat kan en verantwoord is en er wordt geïnvesteerd waar dat noodzakelijk is.
Links en groen hervormen is de beste manier van bezuinigen.
De hervormingen die GroenLinks voorstelt, bijvoorbeeld op de arbeidsmarkt en in het belastingstelsel, leveren niet alleen geld op voor de staatskas, maar hebben ook andere positieve effecten, zoals gelijkere kansen op werk en een beter milieu.
De belastingen op milieuvervuiling en vermogen worden verhoogd en de lasten op arbeid verlaagd.
Want groen werkt.
Als de overheid geld tekort komt, zijn zowel bezuinigingen als lastenverzwaringen aan de orde.
Internationale afspraken worden nageleefd, zoals het Europees Stabiliteitspact en de afspraken over ontwikkelingssamenwerking.
Niet alleen de komende jaren komt de overheid geld tekort.
Op de lange termijn zal onze samenleving vergrijzen.
Dat klinkt somber, maar dat is onterecht.
In goede gezondheid en welstand oud worden; dat heet vooruitgang.
Het is wel verstandig ons goed voor te bereiden op deze toekomst met relatief meer ouderen en minder jongeren.
GroenLinks hanteert daarbij twee uitgangspunten:
Ook in de toekomst hebben we mensen nodig in de klas en aan het bed.
Tekorten aan goed geschoold personeel moeten worden voorkomen.
Daar hebben we allemaal belang bij.
Daarom is het goed dat in Nederland op de lange termijn meer mensen betaald aan de slag gaan.
De arbeidsparticipatie moet omhoog.
We treden de toekomst solidair tegemoet.
Reeds nu betalen jongeren relatief veel aan voorzieningen (zoals zorg en AOW) waar vooral of uitsluitend ouderen gebruik van maken.
Dat zou terecht zijn als veel ouderen, zoals vroeger, nauwelijks of geen middelen van bestaan hebben.
Dat is niet meer het geval.
Oudere generaties beschikken over steeds meer inkomen en vermogen.
Daarom wil GroenLinks de lasten eerlijker verdelen over de generaties en de ongelijke verdeling van nu verminderen.
Het duurt nog even voordat de vergrijzing haar hoogtepunt nadert.
Maar het is wel verstandig om nu al besluiten te nemen over bijvoorbeeld de inrichting en financiering van de AOW en de pensioenen, de aftrek van de hypotheekrente, een solidaire financiering van de AWBZ (de verzekering voor langdurige zorg) en de financiering van het hoger onderwijs.
Doen we dat nu, dan is er tijd voor iedereen om zich in te stellen op de veranderingen die gaan komen.
Doen we dat niet of te laat, dan betalen jongeren straks de rekening en zetten we de solidariteit tussen de generaties op het spel.
We kunnen en moeten nu kiezen voor een perspectief op een solide toekomst,
met uitzicht op houdbare overheidsfinanciën.
De generaties van morgen mogen van ons verlangen dat wij nu in actie komen.
Het uitgangspunt van een gezond financieel-economisch  beleid is het Bruto Nationaal Geluk.
Vermindering van de  staatsschuld is belangrijk, maar niet heilig.
GroenLinks  investeert nu in een schone en groene toekomst.
Er wordt een verstandig begrotingsbeleid gevoerd.
De  economie wordt niet kapot bezuinigd als het slecht gaat en  niet onnodig of extra gestimuleerd als het goed gaat.
Zo  snel als verantwoord worden de tekorten op de begroting  weggewerkt.
Op termijn wordt gestreefd naar een structureel overschot op de begroting.
Het belastingstelsel wordt vergroend
en de belasting op  vermogen verhoogd.
Met de opbrengsten worden deels  het overheidstekort en deels de lasten op arbeid verlaagd.
De koopkracht van met name werkenden tot modaal,  alsmede gezinnen met kinderen op het minimum, gaat met  voorrang omhoog.
Leden van het Koninklijk Huis gaan,  net als ieder ander, belasting betalen over inkomen en  vermogen.
Er komt een toptarief van 60 procent voor inkomens boven  de 150.000 euro.
Bij bezuinigen op de overheidsuitgaven worden in het  bijzonder de uitgaven voor onderwijs, zorg, openbaar  vervoer en ontwikkelingssamenwerking gespaard.
Er  wordt zo veel mogelijk extra geïnvesteerd in deze sectoren.
Onderwijs heeft daarbij topprioriteit.
Het maken van schulden wordt niet langer gestimuleerd,  het aflossen wel.
Zo komt er een einde aan de bevoordeling van vreemd vermogen boven eigen vermogen in  de vennootschapsbelasting.
De solidariteit tussen jong en oud, gezond en ziek, en rijk  en arm, wordt versterkt.
Dit wordt bereikt via onder andere: a) aanpassing van de financiering van de zorg; b) herziening van het fiscale stelsel; c) modernisering van de arbeidsmarkt; d) modernisering van de woningmarkt; e) invoering van een nieuw systeem voor de bekostiging  van het hoger onderwijs; f)  een eerlijke financiering van de voorzieningen voor de  oude dag.
Deze maatregelen worden snel en voortvarend genomen,  zodat de overheidsbegroting op lange termijn zeker is gesteld
en er tijd is voor een goede invoering en gewenning.
Het is tijd om aan de slag te gaan.
Vijf kabinetten binnen tien jaar zijn er niet in geslaagd de economische en sociale uitdagingen waar Nederland voor staat aan te pakken.
De huidige crisis moet worden aangegrepen om de omslag te maken naar een betere en duurzame toekomst.
Grondstoffen en energie worden schaarser en duurder.
Olieprijzen blijven stijgen.
De omschakeling naar een duurzame economie is geen mooi ideaal meer, maar de enige weg voorwaarts in de eenentwintigste eeuw.
De groene innovaties van vandaag zijn de renderende bedrijven van morgen.
Niet plofkippen of watertomaten, maar duurzaam eten en windmolens hebben de toekomst.
Groene investeringen leveren ook nieuwe banen op.
Hoe eerder we beginnen, hoe beter we zijn voorbereid.
Ook de verzorgingsstaat kraakt in zijn voegen en past niet langer bij deze tijd.
Sociale zekerheden zijn vooral weggelegd voor mensen met een vast contract.
Flexwerkers en ZZP ’ers vallen buiten de boot.
GroenLinks wil oude zekerheden door nieuwe zekerheden vervangen, met voor iedereen gelijke kansen op zelfontplooiing, werk en zorg.
Burgers zelf staan gelukkig niet stil.
Op steeds meer daken liggen zonnepanelen waarmee mensen zelf schone stroom opwekken.
Gewone supermarkten verkopen duurzame producten omdat klanten daar om vragen.
ZZP ’ers verenigen zich in broodfondsen die steun bieden in tijden van tegenslag.
Wat we nu nodig hebben is een overheid die deze koplopers aanmoedigt en belemmeringen voor hun groei wegneemt.
Willen we deze plannen verwezenlijken, dan moeten we samenwerken met andere partijen.
Het Lenteakkoord toont aan dat we deze verantwoordelijkheid niet uit de weg gaan.
In dit begrotingsakkoord voor 2013 heeft GroenLinks een groot aantal asociale bezuinigingen van het kabinet-Rutte teruggedraaid, zoals die op het passend onderwijs, de natuur en het persoonsgebonden budget.
Bovendien hebben we met de kolenbelasting en een gunstige regeling voor zonnepanelen een begin gemaakt met een duurzame en schone economie.
Wij bewijzen dat we met een sluitende overheidsbegroting Nederland groener en socialer kunnen maken.
In al onze plannen staan drie waarden centraal: duurzaamheid, kansengelijkheid en diversiteit.
We gaan er allereerst vanuit dat we de aarde slechts in bruikleen hebben van onze kinderen en kleinkinderen.
We dienen zorg te dragen voor de diversiteit van planten en dieren, en moeten voorkomen dat het klimaat op hol slaat.
Wij willen geen verspillende en vervuilende economie, maar een economie die duurzaam is.
Geen maximale materi ële welvaart, maar meer welzijn.
Zowel voor mensen die nu leven als voor generaties na ons en mensen elders.
Onze tweede overtuiging is dat succes in het leven niet alleen onze eigen verdienste is, maar ook het resultaat van opvoeding, omgeving en aangeboren talenten.
Dit besef geeft ons de verantwoordelijkheid mensen met minder goede startposities vooruit te helpen en spoort ons aan tot eerlijk delen.
Ons linkse ideaal betekent daarom: gelijke kansen voor iedereen om van het leven iets moois te maken  – via uitdagend onderwijs, goede zorg en een arbeidsmarkt waar iedereen aan het werk kan.
Voorop staat dat mensen zelf de regie nemen over hun eigen leven.
Ten slotte gelooft GroenLinks in de kracht van verschil.
Iedereen heeft het recht om anders te zijn.
We gaan ontspannen om met culturele en religieuze verscheidenheid.
GroenLinks kiest voor een samenleving waarin niet de angst voor de ander regeert.
We zijn trots op de eeuwenoude Nederlandse tradities van openheid en nuchterheid.
Trots op de nieuwe generatie Nederlanders die haar weg omhoog vindt via school, werk, sport, kunst en cultuur.
Trots op de vrijheid van meningsuiting, het recht op zelfbeschikking, non-discriminatie, de gelijkheid van man en vrouw en de scheiding van kerk en staat.
Dat is wat Nederland Nederland maakt.
Wij verschuilen ons niet achter de dijken.
Wij delen fundamentele waarden en cultuur met andere Europese landen
en onze idealen van vrijheid en democratie gelden voor alle mensen.
Onze welvaart en vrijheid delen met anderen zonder dat dit ten koste gaat van de aarde en toekomstige generaties: dat is echte rijkdom.
De duurzame economie staat voor de deur.
Het is tijd onze neoliberale economie grondig te herzien.
Klassieke economische groei levert niet meer wat zij ons zo lang vanzelfsprekend gaf: betere levens.
Ondanks de stijgende welvaart nemen welzijn en geluk niet meer toe.
Een duurzame economie is gericht op het welzijn van mensen, werkt zonder schulden en is financieel en ecologisch in balans.
Vooralsnog is in Nederland arbeid duur en vervuiling goedkoop.
Oude, vieze industrie ën wentelen veel kosten af op de samenleving.
De werkelijke kosten van productie  – inclusief de schade aan het milieu – worden niet weerspiegeld in de prijs van producten.
Wij staan voor een economie waar de vervuiler betaalt en de vergroener verdient.
Zo worden duurzame producten vanzelf aantrekkelijker.
De omslag naar een duurzame economie biedt nieuwe kansen aan innovatieve groene ondernemers die zuiniger omgaan met grondstoffen.
In een duurzame economie wordt tegelijkertijd de inkomstenbelasting verlaagd.
Laagbetaalde banen zijn de afgelopen jaren weggesaneerd.
GroenLinks maakt de conci ërge of klassenassistent weer betaalbaar voor werkgevers, zodat meer mensen aan de slag kunnen tegen een fatsoenlijk inkomen.
Daarnaast wil GroenLinks direct banen scheppen met een Europese Green New Deal.
Bijvoorbeeld door een robuust Europees hoogspanningsnet voor groene stroom aan te leggen.
Dit net verbindt Europese landen: als het op de Noordzee niet waait, leveren Spaanse zonnecentrales elektriciteit.
Samen met investeringen in zonnepanelen en windmolens, en in energiebesparing door aardwarmte en isolatie, scheppen we nationaal vele duizenden en in Europa miljoenen schone banen.
De aarde warmt op en de fossiele brandstoffen waar onze economie op draait worden duurder.
We willen een klimaat- en energiepolitiek voeren waar onze kinderen trots op zullen zijn.
Door windmolens op zee te plaatsen, zonnepanelen op onze daken betaalbaar te maken  én energie te besparen, worden we van achterblijver de koploper van de Europese klimaatpolitiek.
In 2020 komt twintig procent van onze energie uit duurzame bronnen  – in 2050 is al onze energie schoon.
Energieke samenleving Thijs de la Court, GroenLinks-wethouder in Lochem, heeft samen met de bevolking in vijf jaar tijd een groot aantal duurzame veranderingen teweeggebracht in zijn gemeente:  “Ik dacht dat ik in een conservatieve omgeving woonde, maar dat viel me hartstikke mee.”
Lochem is nu koploper op klimaatgebied, heeft cradle-tocradleprojecten, krijgt een nieuw energiezuinig stadhuis, heeft klimaatprijzen gewonnen en een co öperatieve energievereniging LochemEnergie gerealiseerd.
De la Court gelooft in een overheid die burgers faciliteert:  “Ik ben niet de eenzame leider die zijn ideeën poneert.
Dit beleid is niet mijn eigendom, maar van de raad en de bevolking. ”
Een energiezuiniger en schoner Nederland maakt ons onafhankelijk van Russisch gas en Arabische olie.
Zolang onze economie draait op fossiele brandstoffen blijven we de schatkisten van repressieve regimes spekken.
GroenLinks gaat de strijd aan met gevestigde fossiele belangen.
Grootverbruikers en producenten van fossiele energie krijgen nu voorrang van de overheid.
Jaarlijks ontvangen zij bijna zes miljard euro aan belastingvoordelen.
Wij schaffen deze subsidies af en investeren in duurzame energie die toekomst heeft.
Nederland kan internationaal scoren door zich toe te leggen op de ontwikkeling van schone technologie ën.
Duitsland en Denemarken laten zien dat een overheid die duidelijk en consequent kiest voor duurzaam, een geweldige steun in de rug kan zijn voor groene innovaties.
Als we lef hebben kan Nederland de thuishaven worden van een nieuwe generatie groene ondernemers die met hun uitvindingen de wereld veroveren.
In een duurzame economie gaat productie niet ten koste van mensen, natuur en dieren.
Goede en begrijpelijke informatie over de weg die producten hebben afgelegd voor ze in de winkelschappen belanden, geeft consumenten heldere keuzes.
Een van de grootste krachten achter de duurzame economie is de macht van de kritische consument.
Groene ondernemers en grote bedrijven met ambitie en visie begrijpen dat het klimaat verandert, grondstoffen schaarser worden en het op aarde drukker wordt.
Zij spelen in op de vraag naar duurzame producten en diensten.
GroenLinks wil deze groene pioniers steunen door een duidelijke industriepolitiek te voeren.
De overheid moet de omschakeling naar een bio-based economy, waarin fossiele grondstoffen in de chemische industrie worden vervangen door plantaardige alternatieven, stimuleren.
Dit is een belangrijke stap richting de circulaire economie waarin geen afval bestaat en grondstoffen worden hergebruikt.
De overheid faciliteert deze omschakeling met onder meer een groene  ‘Kafkabrigade’ die een einde maakt aan regels die groene ondernemers en burgers nodeloos belemmeren.
Ook boeren die kiezen voor duurzame en diervriendelijke productie moeten ruim baan krijgen.
De huidige vee-industrie degradeert dieren tot machines, vervuilt de natuur en vergroot het risico dat dierziekten zoals de Q-koorts op mensen worden overgedragen.
Het veevoer slepen we aan van over de hele wereld, ten koste van tropische bossen.
Dat moet echt anders.
Om duurzame boeren te steunen wordt vlees duurder en voedsel dat minder beslag legt op de aarde goedkoper.
Boeren krijgen meer marktmacht zodat ze een eerlijke prijs voor hun producten krijgen.
Dan hoeven ze de veestapel niet eindeloos te vergroten en kunnen ze werk maken van dierenwelzijn, duurzaamheid en agrarisch natuurbeheer.
We willen het Europees landbouwbeleid veranderen zodat er een einde komt aan overproductie, slechte prijzen voor boeren en het dumpen van voedsel op de wereldmarkt.
Door handelsregels aan te passen krijgen ontwikkelingslanden eerlijkere kansen.
Bijvoorbeeld om niet alleen ruwe grondstoffen, maar ook bewerkte producten  – waar ze veel meer aan verdienen – te kunnen exporteren.
Om hun eigen industrie, landbouw en dienstensector te kunnen ontwikkelen moeten zij tijdelijk hun markten kunnen afschermen.
Alleen door eerlijke handel ontgroeien ontwikkelingslanden aan hun armoede en dat is een zegen voor de bevolking en de rest van de wereld: opkomende economie ën ontpoppen zich tot trekkers van de wereldeconomie, waarvan Europa voor economisch herstel nu mede afhankelijk is.
Hoewel rivieren schoner zijn en de lucht frisser, is er nergens in Europa zo weinig natuur over als in Nederland.
De diversiteit van planten en dieren daalt nog steeds.
GroenLinks vecht voor het behoud van ons natuurlijk erfgoed.
Met het Lenteakkoord hebben we een deel van de verregaande bezuiniging op natuur teruggedraaid, maar onze ambitie gaat veel verder.
We investeren in een nationaal netwerk van onderling verbonden natuurgebieden.
GroenLinks wil dat zeldzame en inheemse planten en dieren beter worden beschermd en de ruimte krijgen.
Dat vogels rustig kunnen broeden en er herten, vossen en hazen leven in velden en bossen.
Ook onze kinderen moeten straks nog kunnen wandelen in de bossen, fietsen op de Veluwe, picknicken in het park en uitwaaien op het strand.
Zien en beleven van natuur, er in spelen, is van onschatbare waarde voor onze gezondheid en welzijn.
Natuur maakt Nederland mooier en Nederlanders gezonder.
Door de intensivering van de landbouw zijn grote delen van het Nederlandse platteland eentonig en lelijk geworden.
Weidevogels en andere dier- en plantsoorten verdwijnen.
Het boerenland maken we natuurlijker en mooier, bijvoorbeeld door oude beken en waterlopen terug te brengen in hun oorspronkelijke staat.
Boeren kunnen daar een belangrijke bijdrage aan leveren.
Als dat op een verantwoorde manier gebeurt, krijgen ze daar een eerlijke beloning voor.
In een duurzame economie verplaatsen we ons op een slimme manier.
Dat betekent dat we de bestaande infrastructuur beter benutten.
Betalen per kilometer is goedkoper, effici ënter en beter voor het milieu dan het verbreden van wegen.
Een deel van de miljarden die aan asfalt worden uitgegeven investeren wij liever in oplossingen voor de toekomst: betrouwbaar en aangenaam openbaar vervoer en meer, betere en veiligere wandel- en fietspaden.
Innovaties als vraaggestuurd openbaar vervoer en elektrische fietsen geven mensen meer vrijheid zonder dat er een auto aan te pas komt.
Ook zijn er grote kansen voor ondernemers: als dichtbevolkt land kan Nederland koploper worden met de elektrificatie van vervoer.
Dit zal des te sneller gaan als we vieze auto ’s duurder maken en elektrische modellen goedkoper.
Geen duurzame economie zonder duurzame financiën.
Slecht gereguleerde financi ële markten hebben overconsumptie aangejaagd en schulden opgedreven, waardoor nu zelfs de samenhang van de Europese Unie wordt bedreigd.
Gebrekkig toezicht heeft geleid tot onrechtvaardige uitkomsten.
De macht van de financi ële sector moet getemd worden.
Banken mogen niet langer  ‘te groot om te falen’ zijn.
Hogere kapitaalbuffers en scherper Europees toezicht zijn noodzakelijk als we een herhaling van de crisis willen voorkomen.
Risicovolle activiteiten van banken worden gescheiden van de spaartegoeden voor consumenten en bedrijven.
GroenLinks vindt dat banken dienstbaar moeten zijn aan mensen en bedrijven  – niet aan bankiers en hun bonussen.
Meer begrotingsdiscipline is noodzakelijk voor duurzame overheidsfinanciën.
Maar om nu de economie weer aan de gang te krijgen, heeft de eurozone vooral meer solidariteit en investeringen nodig.
Zo kan deze crisis de opmaat zijn voor een politiek sterker Europa.
Nu afzonderlijke landen aan de grenzen van hun financi ële mogelijkheden zitten, dient de kracht van de gemeenschappelijke munt te worden benut.
Met behulp van de Europese Centrale Bank moet een geloofwaardige beschermingswal voor de eurolanden worden opgeworpen
en een ambitieuze Green New Deal worden gelanceerd.
1.<U+F020>Het belastingstelsel wordt radicaal vergroend: milieuvervuiling wordt duurder en arbeid goedkoper.
2. De vee-industrie wordt omgevormd tot duurzame
en diervriendelijke veehouderij en er komt een verbod op megastallen.
3. Door een Deltawet nieuwe energie komt in 2020 twintig procent van onze energie uit schone bronnen; uiterlijk in 2050 is alle energie schoon.
4. Als onderdeel van de Europese Groenen werken wij aan een ambitieuzer klimaatbeleid
en een Green New Deal om nieuwe banen te scheppen in groene sectoren en de eurocrisis te overwinnen.
5. Er komt meer natuur in Nederland en een nationaal natuurnetwerk dat natuurgebieden onderling verbindt.
6. Het financi ële stelsel wordt duurzaam, door financiële markten strenger te reguleren en banken dienstbaar te maken aan mensen en bedrijven
Iedereen wil zijn of haar leven naar eigen inzicht kunnen inrichten.
GroenLinks staat voor een overheid die daarvoor de voorwaarden schept.
Met gelijke kansen op werk, een fatsoenlijk inkomen, uitstekend onderwijs, goede zorg, een betaalbare woning en een prima pensioen.
Mensen met wie het even niet zo goed gaat, die pech hebben of verkeerde keuzes maken, laten we niet vallen.
Iedereen heeft recht op een herkansing.
En ook als je bent aangewezen op hulp van de overheid, moet je de regie over je eigen leven kunnen houden.
Overheidsorganisaties gaan nu gebukt onder steeds grotere managementlagen en administratieplicht.
Zorgverleners, werkcoaches en leraren worden overspoeld door regels en papierwerk en burgers raken de weg kwijt.
GroenLinks wil dat mensen samen met professionals hun eigen zorg of vangnet kunnen organiseren.
Zij zijn het uitgangspunt, niet de logica van publieke instituties als het UWV of Bureau Jeugdzorg.
Wat succesvolle voorbeelden als buurtzorg, de opvoedpoli en de Eigen Kracht-conferenties delen, is dat ze allemaal lokaal georganiseerd zijn, ruimte laten aan professionals en de burger centraal stellen.
Met kansen eerlijk delen kun je niet vroeg genoeg beginnen.
Goed en toegankelijk onderwijs voor iedereen is de basis van een kansenmaatschappij.
Ieder kind moet zich onafhankelijk van haar ouders ’ opleidingsniveau, inkomen of achternaam kunnen ontwikkelen.
Wij willen dat alle peuters terechtkunnen op brede crèches.
Daar leren ze spelen, fantaseren en praten, in kleine groepen en onder begeleiding van goed opgeleide pedagogisch medewerkers.
Zo voorkom je niet alleen achterstanden, maar wordt ook segregatie tegengegaan.
Het spreekt voor zich dat deze voorziening betaalbaar moet zijn voor iedereen: geen ouder zou minder hoeven te gaan werken omdat de kosten van de opvang te hoog zijn geworden.
Juist in tijden van bezuinigingen investeert GroenLinks in onderwijs, vooral in het basisonderwijs en beroepsonderwijs.
Scholen zijn de motor van onze kenniseconomie, maar bovenal de plek waar talenten opbloeien en mensen  – jong en oud – zich kunnen blijven ontwikkelen.
Kwaliteit en toegankelijkheid van het onderwijs staan voor ons voorop.
Onderwijskwaliteit hangt in de eerste plaats af van de inzet en vaardigheden van docenten en de aandacht die zij aan leerlingen kunnen geven.
In het Lenteakkoord reserveren we 75 miljoen euro voor het verbeteren van de kwaliteit van leraren en schoolleiders.
Ook wordt de geplande bezuiniging op het passend onderwijs  – de extra begeleiding die leerlingen met een beperking krijgen – teruggedraaid.
Maar als het aan ons ligt, blijft het daar niet bij.
Door kleinere klassen, minder management, duidelijkere eisen en hogere beloningen wil GroenLinks de leraar weer de ruimte geven om zijn werk te doen.
Ook in het hoger onderwijs wordt ge ïnvesteerd in de didactische kwaliteiten van docenten
en worden de groepen kleiner.
De toegankelijkheid wordt gewaarborgd door hogere aanvullende beurzen en een lager collegegeld.
Om in hun levensonderhoud te voorzien kunnen studenten tegen gunstige voorwaarden een lening afsluiten, die zij terugbetalen naar draagkracht.
Leren houdt niet op als je volwassen bent.
Iedereen moet zich kunnen blijven ontwikkelen.
Vijfenvijftigplussers geven we kansen op een tweede of derde carri ère door in hun scholing te investeren.
We bouwen de ontslagvergoedingen, die in de praktijk vooral terechtkomen bij werknemers met de beste arbeidsmarktkansen, om tot individuele scholingsbudgetten voor iedereen.
Werk is de sleutel tot zelfstandigheid en emancipatie.
Maar in een ontspannen samenleving is er naast werken ook tijd voor zorgen, leren, vrijwilligerswerk en vrije tijd.
Zolang werken en zorgen moeilijk te combineren zijn, zal niet iedereen die dat wil kunnen meedoen.
Terwijl het belangrijk is dat mensen zoveel mogelijk in hun eigen inkomen voorzien.
Met mobiele telefoon, internet  én een flexibele werkhouding kan veel meer thuis en in deeltijd worden gewerkt.
Dan kunnen ouders ’s middags de verhalen van hun kinderen aanhoren
en ’s avonds nog een klus afmaken.
Voor mensen die fysiek aanwezig moeten zijn op hun werk, zoals een verkoper of verpleegkundige, zou het een hoop schelen wanneer ze meer zeggenschap krijgen over hun rooster.
Zo krijgen ook zij meer flexibiliteit.
De arbeidsmarkt is de afgelopen jaren ingrijpend veranderd.
Een vaste baan is voor een groeiende groep mensen niet meer weggelegd en heeft voor steeds meer mensen ook niet de voorkeur.
Ook flexwerkers en ZZP ’ers hebben recht op sociale zekerheden.
We moeten nu de omslag maken van de traditionele verzorgingsstaat naar een participatiemaatschappij.
Daar hoort ook bij dat mensen niet worden afgedankt met een werkloosheidsuitkering, maar van werk naar werk worden begeleid.
Samen met werkgevers en overheid ga je op zoek naar een nieuwe plek.
Dat kan een kantoor zijn, maar ook een klaslokaal.
Iedereen laten meedoen kan alleen als de kansen op de arbeidsmarkt eerlijker worden verdeeld.
Veel ouderen solliciteren zich suf, maar worden niet aangenomen.
En mensen met een handicap krijgen vaak geen kans om te laten zien wat ze waard zijn.
Voor werkgevers moet het financieel aantrekkelijker worden om hen een baan aan te bieden.
En soms moet de overheid een stap verder gaan, bijvoorbeeld door grotere werkgevers te verplichten een bepaald aandeel gedeeltelijk arbeidsgehandicapten in dienst te nemen.
Ook de gezondheidszorg moet gericht zijn op het vergroten van ieders kansen en mogelijkheden om mee te doen, ongeacht beperkingen.
We leven allemaal langer en er komen steeds meer ouderen bij.
De uitdaging is een zorgstelsel te ontwikkelen dat toegankelijk is,
waarin mensen centraal staan
en dat financieel duurzaam is.
Een zorgstelsel dat bovendien de groeiende gezondheidskloof tussen lager en hoger opgeleiden verkleint.
Een van de speerpunten daarbij is het voorkomen van ziekten.
Gezond leven moet makkelijker en goedkoper worden.
Zodat sporten geen luxe, maar vanzelfsprekendheid is
en je voor groenten en fruit minder betaalt dan voor chips en cola.
Zorg- en welzijnsorganisaties, zoals de geestelijke gezondheidszorg en het maatschappelijk werk, spelen een belangrijke rol in het voorkomen van (ernstigere) gezondheidsproblemen.
Zij signaleren problemen al vroeg en kunnen snelle en eenvoudige ondersteuning bieden, waar mogelijk met de inzet van het eigen sociale netwerk.
Bezuinigen op het welzijnswerk is onverstandig.
Voorkomen is beter dan genezen.
GroenLinks bezuinigt wel op de salarissen van specialisten en op de geneesmiddelenindustrie
en kiest ervoor de zorg meer inkomensafhankelijk te financieren.
De kosten kunnen verder omlaag door de eerstelijnszorg te versterken en zorg dichter bij mensen te organiseren, in hun eigen buurt, met thuiszorg, huisarts en wijkverpleegkundige.
Zo voorkomen we dat mensen zich moeten voegen naar het strakke stramien van grote zorginstellingen.
Wij willen dat je zelf kunt bepalen of en wanneer je eet, doucht of op pad gaat.
Ook persoonsgebonden budgetten geven mensen meer vrijheid om hun zorg op eigen wijze te organiseren.
Daarom hebben we in het Lenteakkoord de voorgenomen bezuinigingen hierop teruggedraaid.
Iedereen heeft behoefte aan de zekerheid van een goed inkomen nu en een eerlijk pensioen later.
Gelijke kansen betekent ook een herverdeling van inkomens.
Dat is niet alleen goed voor lagere inkomensgroepen, maar ook voor de samenleving als geheel.
Zo zijn in Zweden en Finland mensen gezonder en gelukkiger dan in ongelijke samenlevingen als Engeland en de Verenigde Staten.
GroenLinks vindt dat de sterkste schouders de zwaarste lasten moeten dragen.
Werken tegen een laag loon moet bovendien financieel meer gaan opleveren.
Mensen die weinig verdienen, gaan minder inkomstenbelasting betalen.
Werkgevers kunnen op die manier makkelijker mensen in dienst nemen, waardoor banen worden gecreëerd,
en mensen met een laag inkomen meer geld overhouden.
De solidariteit tussen generaties en inkomensgroepen staat onder druk.
Ook daar is een herverdeling broodnodig.
De manier waarop onze oudedagsvoorziening is georganiseerd is niet langer houdbaar.
We leven gemiddeld steeds langer, vooral de mensen met een goede opleiding en dito inkomen.
Zij kunnen en willen vaak na hun 65ste doorwerken.
Om ervoor te zorgen dat de jeugd van tegenwoordig straks ook nog kan rekenen op een pensioen en om de ouderen van nu van een goede oudedagsvoorziening te voorzien, wil GroenLinks de pensioenleeftijd verhogen.
Dat hebben we ook afgesproken in het Lenteakkoord voor 2013,
maar als het aan ons ligt gebeurt dat op een eerlijkere manier.
Wij stellen voor dat mensen die al op jonge leeftijd zijn begonnen met werken, vaak in een zwaar beroep, financieel worden gecompenseerd.
En wij vinden het eerlijk dat ouderen die over een goed aanvullend pensioen beschikken meer gaan meebetalen aan de AOW.
Ook op de woningmarkt moeten kansen worden herverdeeld.
Iedereen, jong en oud, arm of rijk, krijgt een gelijke kans op een goede en betaalbare woning.
De een wil graag kopen, een ander huurt liever.
Mensen moeten zoveel mogelijk zelf kunnen bepalen hoe ze wonen.
We verbeteren de positie van starters op de woningmarkt door een starterspremie in te voeren.
Zo kunnen zij makkelijker een woning kopen
en krijgt de bouwsector een impuls.
Vooruitlopend op een integrale hervorming van de woningmarkt mogen de huren de komende jaren slechts gematigd stijgen.
Wel gaan mensen die ondanks een goed inkomen in een sociale huurwoning blijven wonen meer betalen.
Of ze kiezen ervoor hun woning, eventueel tijdelijk, te kopen van de woningcorporatie.
Huurders krijgen bovendien meer ruimte hun woning naar eigen inzicht te verbouwen.
De voordelen van de hypotheekrenteaftrek komen nu vooral terecht bij hogere inkomens  – hoe duurder je huis, hoe meer profijt.
Bovendien drijft het de woningprijzen op
en kost het de overheid handen vol geld.
In het Lenteakkoord is het taboe op het sleutelen aan de hypotheekrenteaftrek eindelijk doorbroken, maar wat GroenLinks betreft gaan we verder dan dat.
Een geleidelijke afschaffing van deze aftrekpost is verstandig
en rechtvaardig.
In Brussel zijn afspraken gemaakt over eerlijke kansen op de arbeidsmarkt, het bestrijden van armoede en het scheppen van groene banen.
Helaas beoordeelt de Europese Commissie nationale regeringen veel strenger op hun begrotingstekort dan op hun inspanningen deze sociale grondrechten te realiseren.
Als de helft van de jongeren tevergeefs naar werk zoekt, zoals in Spanje, wordt een land van zijn toekomst beroofd.
GroenLinks wil de Europese afspraken over gelijke kansen even verplichtend maken als het Stabiliteitspact over begrotingsdiscipline.
1.<U+F020>Flexwerkers en ZZP ’ers krijgen toegang tot zaken als scholing, een hypotheek en collectieve pensioen en arbeidsongeschiktheidsverzekeringen.
2. De belasting voor lage inkomens wordt verlaagd en hoge inkomens en grote vermogens worden zwaarder belast.
3. De hypotheekrenteaftrek wordt geleidelijk afgeschaft
en nieuwe kopers krijgen een starterspremie.
4. Huisartsen en wijkverpleegkundigen gaan meer doen en ziekenhuizen minder: dat is goedkoper
en maakt maatwerk mogelijk.
5. We investeren in onderwijs
en alle scholen worden brede scholen waar kinderen de hele dag terechtkunnen.
GroenLinks staat voor jouw vrijheid.
In een open en vrijzinnige samenleving kun je zijn wie je bent en zeggen wat je vindt.
Deze samenleving bestaat slechts bij de gratie van een sterke toegankelijke rechtsstaat die grenzen bewaakt en rechten beschermt.
Het recht op verschil bestaat alleen in een goed functionerende democratie.
Die krijgen we niet cadeau, maar vergt permanent onderhoud en een open debat.
Om burgers gelijke toegang te geven tot het recht, hebben we in het Lenteakkoord de verhoging van de kosten om naar de rechter te stappen teruggedraaid.
In een open samenleving staan grondrechten centraal, zoals de zwaar bevochten principes van gelijkheid van man en vrouw
en vrijheid van meningsuiting.
Of je nu een hoofddoek en hoge hakken draagt, homo bent in Staphorst, of een dubbele nationaliteit hebt: wij kiezen voor een samenleving waarin je jezelf kunt zijn.
Waar niet het recht van de sterkste, maar de sterkte van het recht geldt.
GroenLinks doet niet mee met het verdacht maken van groepen mensen.
De multiculturele samenleving is niet mislukt  – zij is een feit.
Wie zijn ogen opent ziet een groeiende en bloeiende generatie jonge Nederlanders.
Zij dromen niet van de jihad, maar van vrijheid en democratie.
Zij bestormen de voetbalvelden, werkvloeren en collegebanken.
Deze ontwikkelingen moeten we aanjagen in plaats van ondergraven.
Aandacht voor de Nederlandse taal is cruciaal.
Zonder een goede beheersing van onze taal, in woord  én geschrift, is een diploma, baan of eigen bedrijf buitengewoon moeilijk.
Onderwijs is en blijft de springplank naar succes.
We investeren in een versterking van de vroeg- en voorschoolse educatie, zodat taalachterstanden op jonge leeftijd worden aangepakt.
We investeren in taalbegeleiding in het mbo
en in uitstekende taal- en participatietrajecten voor migranten.
Die trajecten moeten toegankelijk zijn voor migranten die hier al jaren wonen, maar ook voor de Poolse en Roemeense krachten die hier tijdelijk komen werken.
We zetten mensen niet uit, maar in.
We schrijven niemand af en laten niemand aan zijn lot over.
Als het op de overheid aankomt, wil GroenLinks de luiken opengooien.
Open data, vrijheid van informatie en transparantie geven burgers de kans mee te denken.
Dit past bij een waarde die in de genen van GroenLinks zit: de democratisering van de samenleving en van het politieke bestuur.
De betrokkenheid van burgers bij de publieke zaak vergt meer dan eens in de vier jaar stemmen.
Via internetpanels en wijkbudgetten krijgen inwoners meer zeggenschap over hun buurt.
En ook in zorg- en onderwijsinstellingen en woningcorporaties moet de inspraak worden versterkt.
De veiligheid op straat en de leefbaarheid van buurten is gebaat bij daadkrachtig optreden tegen criminaliteit.
Het is ontoelaatbaar dat burgers zich onveilig voelen in hun eigen straat.
Straffen kan dus hard nodig zijn.
Maar voor GroenLinks is dat nooit het hele verhaal.
Een straf dient tevens het begin te zijn van een nieuwe start.
Nog beter is het voorkomen van misdaad.
Politieagenten, stadswachten en conciërges die weten wat er speelt, kunnen een hoop rotzooi voorkomen.
Jongerenorganisaties en sportverenigingen leren jongeren samen te werken aan positieve doelen.
Daar mag niet op bezuinigd worden.
De rechter is het onafhankelijke sluitstuk van onze rechtsstaat, maar staat onder druk.
Rechters moeten vrij blijven hun eigen oordelen te vellen.
GroenLinks is daarom tegen minimumstraffen.
Daarnaast wil GroenLinks dat de rechter in de toekomst alle wetten op hun grondwettelijkheid kan toetsen.
De wetgever is niet onfeilbaar.
Kunstenaars en journalisten verstevigen de publieke ruimte en de samenleving.
Een open samenleving vereist een cultuur van debat.
Een bruisende culturele sector, veelstemmige media, onafhankelijke journalistiek en een vrij internet dragen daar aan bij.
Kunst stelt vragen bij dat wat we dachten zeker te weten, ze verbeeldt werelden die er niet zijn, gedachten die nog niet eerder gedacht waren.
Kunst kost geld, maar levert ons nog veel meer op.
Internationaal vermaarde orkesten en Hollandse meesters zijn een visitekaartje aan de wereld.
In steden waar de kunsten bloeien, wonen en werken mensen graag.
Creatieve steden als Amsterdam en Eindhoven zijn een economische motor voor Nederland.
Kunst verrijkt onze levens en geeft glans aan het bestaan.
We bezuinigen niet op talentontwikkeling en cultuuronderwijs.
De Europese cultuur bestaat.
Wat ons Europeanen bindt is sterker dan wat ons scheidt.
Dit merken we vaak pas in het verre buitenland.
Europa vaart een andere politieke koers dan de neoliberale Verenigde Staten en het autocratische en onvrije China.
De Europese vlaggen bij de Gaypride in Warschau tonen dat Europa steeds meer over gedeelde waarden gaat, niet alleen over markt en munt.
Daarom mogen we Europa niet overlaten aan de regeringsleiders met hun besloten onderonsjes.
Burgers moeten meer invloed krijgen op wat er gebeurt in Brussel.
De Nederlandse open economie is gebaat bij de Europese Unie.
De regels van de interne markt besparen Nederlandse ondernemers en buitenlandse investeerders een brei aan nationale regels.
Tot op de dag van vandaag verdienen de tomatenteler uit Brabant en de havenarbeider uit Rotterdam hun dagelijks brood niet ondanks, maar dankzij Europa.
De Europese Unie is ook nodig op het wereldtoneel.
Nederland, maar zelfs landen als Frankrijk of Duitsland, zijn simpelweg te klein om mondiale problemen op te lossen.
Van het temmen van financi ële markten tot het aanpakken van klimaatverandering.
Alleen door onze krachten te bundelen kunnen we hoopvolle ontwikkelingen als de Arabische lente positief be ïnvloeden.
Mensenrechten zijn universeel.
Ook in het buitenlandbeleid hanteert GroenLinks als leidraad dat mensen zelf vorm kunnen geven aan hun eigen leven.
Dat kan niet als je in armoede leeft, geen vrijheid van meningsuiting hebt of recht op seksuele zelfbeschikking ontbeert.
Ontwikkelingssamenwerking blijft daarom van groot belang.
Maar arme landen krijgen pas echt een eerlijke kans als verstorende Europese landbouwsubsidies en ongunstige handelsregels worden afgeschaft.
Bovendien lopen ontwikkelingslanden heel veel geld mis door belastingontduiking.
Nederland werkt hier aan mee door postbusbedrijven geen strobreed in de weg te leggen.
Dit moet stoppen.
Als een staat zijn burgers niet weet te beschermen tegen langdurige en grove schendingen van mensenrechten, heeft de internationale gemeenschap de verantwoordelijkheid in te grijpen en bescherming te bieden.
Deze verantwoordelijkheid betekent in eerste instantie diplomatieke onderhandelingen en noodhulp.
Pas als alle geweldloze mogelijkheden falen, wordt gekeken naar militair ingrijpen.
Dit besluit mag nooit licht worden genomen, het gaat immers over leven en dood en geweld lokt geweld uit.
Bijna alle vluchtelingen leven in vluchtelingenkampen in fragiele regio’s.
Wij steunen de Verenigde Naties bij deze opvang
en nodigen jaarlijks een groep kwetsbare vluchtelingen uit om hier een nieuw bestaan op te bouwen.
In Europa pleiten we voor een humaan gezamenlijk asielbeleid, waarbij we de verantwoordelijkheid eerlijk delen.
Kinderen zonder Nederlands paspoort die hier al jaren wonen zetten wij niet uit.
GroenLinks staat niet alleen voor jouw vrijheid  – maar voor de vrijheid van iedereen.
1.<U+F020>We geven ontwikkelingssamenwerking meer slagkracht: niet alleen met geld, maar ook door het tegengaan van de voor ontwikkelingslanden negatieve effecten van Nederlands en Europees beleid op het gebied van bijvoorbeeld handel, belastingen, landbouwsubsidies en klimaat.
2. Informatie en internet blijven vrij
en digitale grondrechten worden beter beschermd.
3. We investeren in cultuur met extra aandacht voor cultuuronderwijs en talentontwikkeling.
4. We investeren in beter taalonderwijs voor nieuw- en oudkomers.
5. Nederland krijgt een warm vluchtelingenbeleid met snelle procedures en een kinderpardon.
6. Om onze groene en sociale idealen te verwezenlijken, kiezen wij voor verdergaande Europese integratie
en een Europese Unie die dichter bij mensen staat.
Hierbij horen Europese kieslijsten
en een Europees correctief referendum.
1.<U+F020>De overheid ondersteunt op alle mogelijke manieren maatschappelijk verantwoord ondernemen.
De overheid gaat groen aanbesteden
en koopt alleen nog maar duurzame producten en diensten.
Zij stimuleert groene initiatieven van burgers en bedrijven.
2. De nieuwe regering krijgt een minister van Duurzaamheid en Ruimte, die Milieu, Natuur, Energie, Landbouw, Visserij, Volkshuisvesting en Ruimtelijke Ordening onder zich heeft.
Deze minister stelt een agenda op voor effici ënt (her) gebruik van natuurlijke hulpbronnen.
3. De overheid ondersteunt groene investeringen en duurzame woningbouw door voldoende gunstige financieringsconstructies beschikbaar te stellen voor bestaande en nieuwe woningen.
4. Nederland maakt zich sterk voor strenge Europese voorschriften voor producten en productieprocessen, die aanzetten tot een zuinig gebruik van energie, water en grondstoffen.
De overheid stimuleert bedrijven om warmte, water en restproducten uit te wisselen voor hergebruik.
5. Kleine en nieuwe bedrijven krijgen meer kans om mee te dingen naar overheidsopdrachten.
6. Nederland streeft naar 3 procent energiebesparing per jaar.
Via kredietgaranties wordt het besparingspotentieel in de industrie benut.
De verplichting tot energiebesparing voor bedrijven wordt uitgebreid en strenger gehandhaafd.
7. Eigenaren van oude huizen krijgen een tegemoetkoming om de kosten van woningisolatie sneller terug te verdienen.
Ook energiebedrijven en woningcorporaties investeren in woningisolatie.
Huurders en huiseigenaren met lage inkomens krijgen daarbij voorrang, zodat zij als eersten kunnen profiteren van een lagere energierekening.
8. Er komt toezicht op de naleving van de energielabelplicht bij verkoop of verhuur van gebouwen.
9. Het Bouwbesluit mag de groene ambities van gemeenten niet in de weg staan; gemeenten mogen verdergaande duurzaamheidseisen stellen dan het Bouwbesluit voorschrijft.
10. De Rijksoverheid stelt geld beschikbaar voor gemeentelijk klimaat- en energiebeleid.
11. Binnen vijf jaar wordt alle nieuwbouw minstens energieneutraal, te beginnen met alle nieuwe gebouwen van de overheid.
Er komen zonnepanelen op alle overheidsgebouwen met daarvoor geschikte daken.
12. Overheid en bedrijfsleven maken samen werk van een circulaire economie waarin grondstoffen eindeloos worden hergebruikt.
Afval krijgt een prijs en de belasting op het gebruik van grondstoffen gaat omhoog, zodat verspilling stopt.
Statiegeld wordt niet afgeschaft, maar uitgebreid naar blikjes en kleine petflessen.
13. Overheid en bedrijfsleven werken samen aan een duurzame biobased economy.
Fossiele en andere eindige grondstoffen worden zoveel mogelijk vervangen door duurzame plantaardige alternatieven.
14. Producenten blijven gedurende de hele levensduur van een product verantwoordelijk voor het hergebruik van zeer zeldzame grondstoffen.
Zij worden verplicht om oude producten terug te nemen en de zeer zeldzame grondstoffen steeds opnieuw te gebruiken.
15. Natuur-, milieu- en duurzaamheidseducatie wordt versterkt.
1. Alle subsidies en belastingvoordelen die een duurzame economie in de weg staan, worden afgebouwd.
Resterende subsidies worden, waar mogelijk, vervangen door overheidsgaranties en -kredieten.
2. Het belastingstelsel wordt vergroend, ook op provinciaal en gemeentelijk niveau.
Bestaande milieubelastingen op verpakkingen, energie, afvalstoffen en brandstoffen worden substantieel verhoogd.
De opbrengsten van deze belastingen worden gedeeltelijk gebruikt om de belasting op arbeid en de loonkosten voor met name laagbetaalde arbeid voor werkgevers te verlagen
en om te investeren in groene innovatie.
3. Nederland pleit binnen de Europese Unie voor een vermindering van de uitstoot van broeikasgassen met tenminste 30 procent in 2020 en tenminste 90 procent in 2050,
alsmede voor een eerlijke lastenverdeling.
Nederland komt niet alleen haar Europese verplichtingen na, maar wordt weer een koploper op klimaatgebied.
4. Nederland knokt voor verbetering van het Europese stelsel van handel in emissierechten: al in 2012 moeten emissierechten uit het stelsel worden gehaald om de CO2-prijs op te drijven en in het vervolg moeten alle emissierechten worden geveild in plaats van gratis weggegeven.
5. Er komt een milieubelasting op de uitstoot van broeikasgassen in sectoren die niet onder de Europese emissiehandel vallen.
Deze belasting stimuleert ondernemers om in groene innovatie te investeren.
6. Grootverbruikers gaan, net als consumenten, een eerlijke energieheffing betalen.
7. Er komt een strenge CO2-norm voor nieuwe energiecentrales.
Er worden geen nieuwe kolencentrales gebouwd en bestaande kolencentrales betalen een kolenbelasting.
8. Nederland kiest voor aardgas, de minst vervuilende fossiele brandstof, zolang de overgang naar een duurzame energievoorziening nog niet is voltooid.
De regering pleit in EU-verband voor een gemeenschappelijke energiepolitiek om de Europese gasvoorziening zeker te stellen.
9. CO2-opslag is slechts een tijdelijke oplossing voor de komende decennia.
Opslag van CO2 wordt door elektriciteitsproducenten zelf betaald.
Experimenten vinden niet plaats onder bewoond gebied.
Kwetsbare natuurgebieden mogen hier geen schade van ondervinden.
10. Er worden geen vergunningen verstrekt voor boringen naar schaliegas en steenkoolgas, omdat we onvoldoende weten over de risico ’s voor mens en milieu.
Ook bij andere risicovolle technieken staat het voorzorgsbeginsel centraal.
Initiatiefnemers moeten kunnen aantonen dat hun techniek veilig is.
De overheid sluit investeringen in schaliegas via Energiebeheer Nederland uit.
11. De kerncentrale in Borssele wordt gesloten.
Er komen geen nieuwe kerncentrales voor energieopwekking.
Kernafval mag niet onomkeerbaar ondergronds worden opgeslagen.
Nederland ijvert voor een Europa zonder kernenergie.
Ook stopt Nederland met de verrijking van uranium voor kerncentrales elders in de wereld, met uitzondering van productie voor het creëren van medische isotopen.
12. Nederland zet zich in voor EU-maatregelen tegen de import van olie die op extreem vervuilende wijze is gewonnen, zoals teerzandolie.
13. De overheid investeert in handhaving bij chemische en andere risicovolle bedrijven.
De boetes gaan omhoog
en bedrijven die de regels consequent blijven overtreden gaan dicht.
1. Er komt een Deltawet nieuwe energie.
Daarmee zet Nederland fors in op energiebesparing, groene stroom en duurzame warmte.
In 2020 halen we 20 procent van onze energie uit schone bronnen.
Uiterlijk in 2050 draait onze economie volledig op duurzame energie.
De Deltawet verplicht energiebedrijven om een jaarlijks oplopend aandeel schone energie te produceren.
Hiermee bieden we langetermijnzekerheid aan burgers en investeerders.
2. Het zelf opwekken van energie door burgers, bedrijven en woningcorporaties wordt bevorderd.
De Nederlandse overheid faciliteert de oprichting van lokale en regionale energieco öperaties, waarin burgers samen groene energie produceren.
Mogelijkheden voor salderen worden verruimd.
Daardoor krijgen burgers, boeren, verenigingen van eigenaren en energieco öperaties een eerlijke prijs voor hun schone stroom en hoeven ze geen energiebelasting te betalen.
Met het oog op een fundamentele vergroening van de energievoorziening werkt de regering tevens aan structurele maatregelen zoals het Duitse feed-in tarief.
3. Energiegegevens van gebieden (regio, stad, plaats en buurt) zoals het energiegebruik, duurzame energieopwekking (warmte en stroom) en soorten energiegebruik (groen, grijs of anders) worden openbaar en gratis toegankelijk,
zonder daarbij de privacy uit het oog te verliezen.
4. De overheid stimuleert de inzet van warmtenetten, in het bijzonder in de bestaande bouw.
5. De overheid investeert samen met energiebedrijven in onderzoek naar innovatieve technieken zoals getijdenenergie en biogas uit menselijke en dierlijke mest.
6. De overheid selecteert en regelt in samenspraak met belanghebbenden voldoende locaties voor windmolens op het land en geeft concessies uit aan uitbaters.
Bij het selecteren van locaties is er voldoende aandacht voor landschapsbeleving.
7. Er komt een spoedwet voor wind op zee, gericht op 10.000 megawatt Noordzeestroom in 2020.
Geplande investeringen voor de komende tien jaar worden naar voren gehaald.
De overheid rondt vergunningsprocedures zo snel als mogelijk af.
8. Nederland zet zich in voor bindende Europese duurzaamheidseisen voor alle vormen van bio-energie.
Bij biobrandstoffen worden de effecten op het land- en watergebruik meegewogen, zodat de teelt ervan niet ten koste gaat van natuur, voedselvoorziening en inheemse volkeren.
De doelstelling voor hernieuwbare transportbrandstoffen wordt voor Nederland zo veel mogelijk ingevuld met duurzame biobrandstoffen uit afval en reststromen en groene elektriciteit.
9. Nederland bepleit in de EU een supernet voor groene stroom.
Een Europees netwerk van effici ënte hoogspanningskabels moet onze elektriciteitsvoorziening robuust maken.
Dit supernet vangt de schommelingen in het aanbod van groene energie op.
Als het op de Noordzee even niet waait, krijgen we zonnestroom uit Spanje, of zelfs uit de Sahara.
10. Het opzetten van elektriciteitsnetwerken tussen huishoudens (smartgrids) wordt gestimuleerd.
De lokale overheid ondersteunt het plaatselijk opslaan van elektriciteit (bijvoorbeeld in woningen, woonwijken of elektrische auto ’s).
1.<U+F020>Nederland zet zich in voor een krachtig Europees en mondiaal beleid ten behoeve van ketentransparantie.
In Nederland komt een Wet openbaarheid van productie en ketens.
Deze geeft consumenten meer inzicht in de naleving van internationale normen op het gebied van mensenrechten, milieu en arbeid door bedrijven en hun toeleveranciers, ook buiten Nederland, alsmede in de milieubelasting van producten en diensten.
Om te beginnen moeten bedrijven die steun ontvangen van de regering risico ’s voor mensenrechtenschendingen en milieuschade in kaart brengen en voorkomen.
2. Directieleden van grote bedrijven kunnen ook persoonlijk strafrechtelijk vervolgd worden voor economische delicten die het bedrijf onder hun verantwoordelijkheid pleegt.
3. Nederlandse multinationals worden aansprakelijk gesteld voor overtredingen van internationaal erkende normen en verdragen op het gebied van milieu, arbeid en mensenrechten door hun buitenlandse dochters en toeleveranciers.
Nederland zet zich in voor nieuwe, bindende internationale normen voor de bescherming van biodiversiteit en dierenwelzijn.
4. Grote bedrijven worden verplicht een jaarlijkse rapportage op te stellen over hun prestaties op het gebied van mensenrechten, arbeidsnormen en milieu.
5. Bij inkopen en aanbesteden geven overheden het goede voorbeeld, door voorwaarden te stellen die overeenkomen met keurmerken als Fairtrade, Beter Leven, Forest Stewardship Council, Marine Stewardship Council en EKO.
6. De overheid stelt eisen aan banken waarmee zij zaken doet.
Deze dienen wat betreft duurzaamheid te behoren tot de best presterende in de bancaire sector.
7. De overheid geeft meer voorlichting over de schadelijke milieueffecten van het eten van vlees en vis en promoot tenminste  één vleesvrije dag (Vega-dag) per week.
8. Illegaal gekapt hout wordt van de markt geweerd.
Nederland zorgt ervoor dat het Europees importverbod op illegaal gekapt hout zo snel mogelijk wordt geïmplementeerd.
1. Boeren krijgen meer mogelijkheden om een deel van hun inkomen te verdienen met de ontwikkeling van (agrarische) natuur, recreatie, dienstverlening, opwekking van duurzame energie en zorg.
2. De overheid bevordert duurzame innovaties op het platteland, zoals biologische landbouw, energieleverende kassen en regionale afzetcoöperaties.
In de landbouw wordt naar een grotere biodiversiteit gestreefd.
3. De overheid bevordert het herstel van de band tussen stad en platteland en tussen boer en burger, onder andere via boerenco öperaties rond stedelijke gebieden, stadslandbouw, de bevordering van streekproducten en door educatie over gezondheid en voedsel.
4. Nederland dringt de vervuiling van bodem, water en lucht door grootschalige landbouw terug; de veestapel wordt verkleind.
5. Voor vlees en vis gaat het hoge btw-tarief gelden.
6. Nederland bepleit in Europees verband dat voor plantaardige producten uit de duurzame landbouw voorlopig het nul procent btw-tarief gaat gelden.
7.Nederland ijvert voor een ingrijpende herziening van het EU-landbouwbeleid, waarbij: a) mondiale en regionale voedselzekerheid,
bescherming van natuurlijke hulpbronnen,
eerlijke handel met ontwikkelingslanden
en een redelijk inkomen voor boeren voorop staan;
b) exportsubsidies onmiddellijk worden afgeschaft en structurele overschotten worden tegengegaan, zonodig door aanbodsbeheersing;
c) duurzame en diervriendelijke landbouw en visserij krachtig worden bevorderd;
d) subsidies worden omgevormd tot betalingen voor de groene en blauwe diensten, zoals landschapsonderhoud en waterberging, die boeren en andere grondbeheerders leveren aan de samenleving;
e) het EU-mededingingsbeleid zodanig wordt aangepast dat boeren meer marktmacht krijgen ten opzichte van voedselverwerkers en supermarkten;
f) een streng klimaatbeleid voor de landbouw gaat gelden en ook in deze sector de vervuiler gaat betalen,
zodat duurzame landbouw wordt gestimuleerd.
8. Voor genetische modificatie geldt het voorzorgsprincipe, ter bescherming van het milieu en de gezondheid.
Genetische modificatie wordt in de landbouw niet toegepast, zolang de veiligheid voor mens en natuur niet is gegarandeerd.
Telers van gengewassen en toeleveranciers worden volledig aansprakelijk voor (milieu)schade.
9. Nederland pleit binnen de EU voor betere etikettering van gentech-producten.
10. Nederland verzet zich tegen het verlenen van octrooien op genen en levende organismen.
11. De overheidssteun voor landbouwonderzoek richt zich met name op een duurzamer gebruik van water, voedingsstoffen, energie en grond,
alsmede op de verhoging van de ziekteresistentie van gewassen en dieren.
12. De overheid bevordert het tot stand komen van één algemeen erkend en duidelijk systeem van labelling voor duurzaam, diervriendelijk en eerlijk geproduceerd voedsel.
13. Om voedselverspilling tegen te gaan worden supermarkten verplicht jaarlijks hun verspillingscijfers te publiceren (naar Noors voorbeeld).
14. Het gebruik van chemische gewasbeschermingsmiddelen in de land- en tuinbouw wordt binnen enkele jaren tot een minimum teruggebracht.
Er komt zo snel mogelijk een verbod op de vrije verkoopbaarheid van milieuschadelijke onkruidbestrijdingsmiddelen aan consumenten.
Er komt bovendien een verbod op bestrijdingsmiddelen zoals neonicotinoïden die bijensterfte veroorzaken, omdat bijen van belang zijn voor onze voedselvoorziening.
15. Het gebruik van antibiotica in de veehouderij en aquacultuur wordt drastisch teruggebracht.
Preventief gebruik en koppelbehandelingen worden verboden, net als antibiotica die als laatste middel worden ingezet om bepaalde infecties bij mensen te bestrijden (zogeheten last resort-middelen).
Het houden van snelgroeiende rassen, waarbij antibioticagebruik excessief hoog is, zoals plofkippen, wordt eveneens verboden.
16. Nederland ijvert binnen de EU voor maatregelen tegen de import van veevoer waarvoor tropisch bos is gekapt of dat ten koste gaat van lokaal landgebruik en regionale voedselvoorziening
en stimuleert het gebruik van Europese eiwitrijke gewassen als alternatief voor soja.
1.<U+F020>Dieren hebben een eigen intrinsieke waarde.
Derhalve hebben zij recht op een respectvolle behandeling en moet met hun belangen zorgvuldig rekening worden gehouden.
Dierenrechten worden opgenomen in de Grondwet en in een bindend Europees handvest.
2. De vee-industrie wordt stapsgewijs afgebouwd.
Er komt een verbod op megastallen.
Onder een megastal verstaan we een bouwblok groter dan 1,5 ha, dan wel meer dan 250 melkkoeien of 7.500 vleesvarkens.
Nederland ijvert ervoor dat in heel Europa dezelfde norm wordt gehanteerd.
Er komt een wet die vastlegt dat landbouwhuisdieren goede buitenruimte moeten hebben, zodat koeien kunnen grazen, kippen buiten scharrelen en varkens kunnen wroeten (wet Vrije Uitloop).
Daarnaast dienen binnenruimtes voor landbouwdieren (brand)veilig te zijn.
3. Er komt een verbod op het houden van nertsen en andere pelsdieren ter verkrijging van hun pels.
Nederland streeft in Europees verband naar een volledig verbod op handel in, import en doorvoer van bontproducten.
4. Landbouwdieren worden inge ënt tegen ziektes als vogelgriep en MKZ, zodat grootschalig doden achterwege kan blijven.
5. Veetransporten worden aan banden gelegd.
Slachtvee mag niet langer dan vier uur worden vervoerd.
6. Nederland zet zich in voor een Europees (import)verbod op zeer dieronvriendelijke producten zoals foie gras.
7. Het akkoord van de gezamenlijke natuurorganisaties over de ganzen (Ganzen-7 akkoord) wordt volledig uitgevoerd.
Dat betekent dat ganzen in de winter beschermd zijn tegen de jacht, maar dat overlast door een teveel aan ganzen in de zomer op een diervriendelijke wijze kan worden aangepakt.
8. Om de overlast van ganzen te beperken wordt eerst en vooral ge ïnvesteerd in diervriendelijke alternatieve maatregelen, waarbij de nadruk ligt op weren of verjagen.
In situaties waarin het wenselijk is de aantallen terug te dringen, zoals rondom luchthavens, wordt gekozen voor structurele maatregelen die minder dieronvriendelijk uitpakken, te weten het onaantrekkelijk maken van de omgeving, bijvoorbeeld door het wegnemen van foerageermogelijkheden.
9. Voor beroepsvissers en viskwekers worden methoden voorgeschreven waarbij vissen niet of nauwelijks lijden.
10. Dierproeven worden uitgefaseerd.
Als eerste stap worden dergelijke proeven alleen nog toegestaan als dat de enige manier is om substantiële verbetering van de volksgezondheid te bereiken.
De transparantie rond de methoden en resultaten van dierproeven wordt vergroot.
Er komt meer geld voor alternatieve testmethoden.
11. Er komen welzijns- en gezondheidsvoorschriften voor de handel in en opvang van huisdieren.
Nederland streeft, ook in Europees verband, naar een verbod op de invoer van exotische dieren.
12. Gezelschapsdieren mogen alleen worden verkocht indien er duidelijke voorlichting over het houden van het betreffende dier wordt gegeven (bijvoorbeeld met behulp van een Huisdierenbijsluiter) en een schriftelijk bewijs kan worden overlegd van de herkomst van het dier.
Internethandel in gezelschapsdieren door particulieren wordt ontmoedigd.
13. Nederland streeft, ook in Europees verband, naar een verbod op de invoer van exotische dieren.
Daarnaast komt er een verbod op de handel in exotische en wilde dieren op internet, tentoonstellingen en beurzen.
14. Het fokken van huisdieren op kenmerken die het welzijn van een dierenras bedreigen wordt verboden.
Er komt een beperkte lijst van alle diersoorten die als huisdier mogen worden gehouden, gebaseerd op criteria als dierenwelzijn, de aantasting van de biodiversiteit en risico ’s voor de volksgezondheid.
15. Er komt een certificering voor dierenasielen en opvangcentra.
Dierenwelzijn is daarbij een belangrijk criterium.
16. Vermaak en sport met dieren waarbij aantoonbaar is dat het welzijn van dieren wordt geschaad, worden verboden.
Er komt een wettelijk verbod op het gebruik van wilde dieren in circussen.
17. Het meldpunt dierenmishandeling (144) blijft bestaan.
18. Het dierenwelzijn op de Nederlands-Caribische eilanden wordt beter beschermd.
1. Om de milieuvoorwaarden voor gezonde natuur te scheppen en de biodiversiteit te vergroten, worden vermesting, verdroging, stikstofuitstoot en slechte waterkwaliteit volgens EU-richtlijnen aangepakt.
Nederland spant zich in Europees verband in voor optimaal herstel van de biodiversiteit, door behoud van de EU-natuurrichtlijnen, zoals de vogel- en habitatrichtlijnen en de Europese Kaderrichtlijn Water, en door bescherming van de Natura 2000-gebieden.
2. Natuurgebieden worden met elkaar verbonden.
De Ecologische Hoofdstructuur (EHS) wordt onverkort gerealiseerd (728.500 hectare) zodat planten en dieren zich kunnen verspreiden en de biodiversiteit zich kan herstellen.
Ook natuurwaarden buiten de EHS krijgen voldoende bescherming.
Het Oostvaarderswold wordt in zijn oorspronkelijke vorm gerealiseerd.
3. Agrarisch natuurbeheer wordt sterk verbeterd, zodat het daadwerkelijk bijdraagt aan de bescherming van soorten (zoals weidevogels) en leefgebieden.
Zowel binnen als buiten de EHS zijn vormen van effectief agrarisch natuurbeheer een goede aanvulling op de natuurgebieden.
Agrarisch natuurbeheer wordt onder meer betaald uit de middelen van het Gemeenschappelijk Landbouwbeleid (GLB).
4. In het wild levende dieren worden in principe met rust gelaten.
Als dieren belangrijke schade veroorzaken of een bedreiging vormen voor de volksgezondheid of veiligheid, wordt alleen bij uiterste noodzaak en als er geen alternatieven zijn en dit het enige effectieve middel is, het doden van een deel van de populatie toegestaan.
Deze beheersjacht wordt streng gecontroleerd.
Er wordt meer geïnvesteerd in diervriendelijke methoden voor schadebestrijding, zoals bij muskusratten.
Er komt een verbod op plezierjacht.
5. In natuurgebieden als de Noordzee, de Waddenzee, de Zuid-Hollandse en Zeeuwse Delta en De Peel is geen plaats voor schadelijke economische activiteiten als gasboring en/ of landaanwinning.
6. Nederland draagt bij aan voldoende zeereservaten in de Noordzee, zodat de visstand zich kan herstellen.
7. Nederland bepleit de invoering van het    ‘nee tenzij ’principe in het Europese visserijbeleid: commerci ële vangst wordt alleen nog toegestaan als het ecosysteem gezond is en uitsluitend de natuurlijke aanwas aan vis wordt weggevangen.
De visserij op de Waddenzee en het IJsselmeer wordt alleen toegestaan binnen ecologische grenzen.
8. Door betere visserijmethoden wordt bijvangst zoveel mogelijk voorkomen.
De eventuele bijvangst wordt aan wal gebracht en verwerkt.
9. Er komt een wet Mooi Nederland die de Nederlandse natuur en het landschap beschermt evenals waarden als stilte, nachtelijke duisternis en de weidsheid van het landschap.
Deze wet vervangt voorgaande natuurbeschermingswetten.
De wet wordt samen met D66 en de PvdA ingediend.
10. De handhaving van natuurwetten wordt gegarandeerd.
Er blijven voldoende boswachters.
11. De tropische natuur op de Nederlands-Caribische eilanden wordt beter beschermd.
12. De Europese afspraken over het verbeteren van de kwaliteit van de Westerschelde worden nagekomen: de Hedwige wordt geheel ontpolderd en omgezet in natte natuur.
13. De toegankelijkheid van natuur voor wandelaars, fietsers en ruiters wordt gewaarborgd, ook in de ecologische hoofdstructuur.
14. Er worden natuurlijke klimaatbuffers zoals uiterwaarden, overloopgebieden en kwelders ingericht die ons land beschermen tegen overstromingen en wateroverlast.
Pas wanneer natuurlijke buffers niet mogelijk zijn, wordt veiligheid bereikt door de inzet van techniek en/of de aanleg van nieuwe dijken.
15. Open verbindingen tussen rivieren en de Noordzee worden zoveel mogelijk hersteld zodat trekvissen hun achterland kunnen bereiken.
Het Haringvlietkierbesluit wordt uitgevoerd.
1.<U+F020>Fietsen wordt krachtig gestimuleerd.
Er komen meer stationsstallingen en ov-fietsen.
Gemeenten en provincies moeten voldoen aan kwaliteitsnormen voor fietsvoorzieningen.
Ze investeren in goede voorzieningen voor de fiets, zoals comfortabele, veilige en snelle fietsroutes.
De subsidie die gemeenten van de rijksoverheid ontvangen voor fietsinfrastructuur wordt verhoogd.
Er komen middelen beschikbaar om in de periode 2012-2016 twintig nieuwe regionale snelfietsroutes te realiseren.
2. Barrières voor fietsers en voetgangers als gevolg van auto-, spoor- en waterwegen worden geslecht.
3. Naar Vlaams voorbeeld wordt openbaar vervoer een basisrecht.
Het Rijk stelt de minimale kaders van dit recht vast, waarbinnen decentrale overheden maatwerk bieden.
4. Het vervoer per trein krijgt een impuls: extra treincapaciteit,
een efficiënter Europees beveiligingssysteem,
inhaalsporen
en beter onderhoud van spoor en treinen.
Stations blijven vrij doorgaanbaar,
worden goed toegankelijk
en voorzien van voldoende fietsenstallingen, OV-fietsen en toiletten, gratis draadloos internet
en een goede beschutting tegen wind en regen.
De trajecten waar treinen in hoge frequentie gaan rijden, worden verlengd tot buiten de Randstad.
