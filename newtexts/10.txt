en is niet-aflatende aandacht nodig voor onderwerpen waarvoor gelijke rechten voor homoseksuelen nog niet volledig zijn geregeld.
Het toenemende geweld tegen homoseksuelen vraagt om extra aandacht en zwaardere straffen.
De ‘enkele-feitconstructie‘ in de Algemene wet gelijke behandeling (Awgb) moet bovendien worden geschrapt,
en er moet een eind komen aan de mogelijkheid voor confessionele scholen om homoseksuele leerlingen en docenten te weren.
De VVD is daarenboven duidelijk over het recht van homoseksuelen om met elkaar te trouwen: er is in Nederland geen ruimte voor weigerambtenaren.
De VVD staat voor een samenleving waarin iedereen meedoet - ongeacht geloof, ras of afkomst.
De VVD sluit niemand uit.
Bij de VVD staat niet je afkomst maar je toekomst centraal.
Niet je geloof maar je gedrag.
Niet de groep maar het individu.
Wij accepteren niet dat mensen in een hoek worden gezet - maar ook niet dat mensen dat zelf doen.
De VVD verwacht dat mensen de kansen grijpen die hun worden geboden.
Gelijke rechten zijn er voor iedereen.
Maar ook gelijke plichten.
Wij treden op daar waar het fout gaat,
maar moedigen iedereen die wil meedoen en op een positieve manier bijdraagt aan de samenleving juist aan.
De VVD staat voor zelfontplooiing van ieder individu, onafhankelijk van waar je wieg heeft gestaan.
De VVD waardeert en erkent mensen die erin slagen op eigen benen hun weg in onze samenleving te vinden en te integreren.
En dat zijn er veel.
Het is echter niet de overheid die integreert, dat doen mensen zelf.
De VVD verwacht dan ook dat iedereen die de keus maakt om in Nederland te komen wonen zelf verantwoordelijkheid neemt om volwaardig mee te draaien in de samenleving.
Allochtonen zijn niet zielig.
Zij kunnen gewoon worden aangesproken op hun verantwoordelijkheid, net als iedere andere Nederlander.
Daarbij past geen overheid die via talloze projecten en integratiesubsidies de eigen verantwoordelijkheid van hun schouders neemt.
Dat wél doen, lijkt sympathiek.
Maar daarachter gaat een diep neerbuigende, stigmatiserende houding van zieligheid schuil.
De overheid is geen plaatsvervangende geluksmachine die alle problemen oplost.
De VVD wil daarom een einde maken aan de gesubsidieerde integratie-industrie.
De inburgeringscursussen zijn te bureaucratisch geworden.
De kosten ervan - die op de samenleving worden afgewenteld - zijn te hoog, de opbrengsten te laag.
Inburgeraars moeten wel de Nederlandse grondrechten kennen en accepteren.
Het examenonderdeel (van het inburgeringsexamen) ‘Kennis van de Nederlandse samenleving’ moet hierop worden toegespitst.
Omdat de VVD beheersing van de Nederlandse taal cruciaal vindt voor succesvol inburgeren, wordt het examen Nederlandse taal gehandhaafd.
Inburgeraars gaan dit examen zelf betalen, eventueel ondersteund met een leenfaciliteit.
Inburgeraars kunnen cursussen zelf inkopen op de markt.
Dit ’rijbewijsmodel’ levert de beste garanties voor individueel maatwerk.
Wie het examen Nederlandse taal niet aflegt of niet met succes afrondt, verliest zijn verblijfsrecht, krijgt geen toegang tot de bijstand of wordt op de bijstand gekort.
Arbeidsparticipatie is volgens de VVD de beste manier om te integreren.
Werk je, dan leer je de Nederlandse taal, geef je het goede voorbeeld aan je omgeving en investeer je in jezelf en in de samenleving.
Daarom wordt de integratieportefeuille voortaan ondergebracht bij het nieuwe ministerie van Sociale Zaken, Werkgelegenheid en Integratie.
De overheid moet werken noodzakelijk maken voor wie werken kan.
Voor het vinden van werk is iemand in beginsel zelf verantwoordelijk.
Wie werken kan maar een werkgever nog onvoldoende te bieden heeft, moet zich aantoonbaar fulltime inzetten om zijn tekortkomingen weg te werken en zichzelf in voldoende mate te verbeteren.
Er moet een reëel en als stimulerend ervaren verschil in netto besteedbaar inkomen tussen uitkering en loon worden gecreëerd.
De VVD wil de toegang tot de sociale zekerheid voor vreemdelingen beperken.
Wij vinden het niet eerlijk dat mensen door foute prikkels te snel in een uitkering belanden en daarmee worden veroordeeld tot een leven in een vaak langdurige achterstandssituatie.
Bovendien staan de bijdragen aan de opbouw van onze sociale zekerheid vaak niet in verhouding tot de aanspraken erop.
De VVD wil WW-uitkeringen baseren op daadwerkelijk betaalde premies.
De eerste tien jaar na aankomst in Nederland wordt geen recht op bijstand verleend.
Wordt via frauduleuze ingrepen toch een beroep op de bijstand gedaan, dan zal de verblijfsvergunning worden ingetrokken.
Migranten die de Nederlandse taal niet goed beheersen, hebben wat de VVD betreft geen recht op bijstand.
De termijn voor het verkrijgen van een permanente verblijfsvergunning wordt opgerekt naar tien jaar.
Dat voorkomt onder meer de zogenoemde repeteerhuwelijken, waarbij oneigenlijke huwelijken worden ingezet om een verblijfsvergunning te krijgen.
Inkoop van AOW geschiedt op basis van een reële kostprijs.
De export van kinderbijslag buiten de EU wordt gestopt.
Jongeren onder de 27 jaar kunnen geen aanspraak meer maken op bijstand.
Deze maatregelen voorkomen dat er oneerlijk aanspraak wordt gemaakt op onze sociale voorzieningen en bieden een goed uitgangspunt om te integreren door middel van arbeidsparticipatie.
Iedereen die van de bijstand leeft, is ten minste de Nederlandse taal machtig, op straffe van een korting op de uitkering.
Hoogwaardig en toegankelijk onderwijs is een belangrijke voorwaarde voor succesvolle integratie.
Het creëert eerlijke kansen, ook op latere leeftijd.
Al op het consultatiebureau wordt daarom via een verplichte taaltoets op 3-jarige leeftijd geconstateerd of een kind een taalachterstand heeft.
Is dat het geval, dan kunnen ouders worden verplicht om hun kinderen via voorschoolse educatie bij te laten spijkeren.
Hiermee wil de VVD voorkomen dat kinderen die voor het eerst naar de basisschool gaan onvoldoende Nederlands spreken en zo een blijvende achterstand oplopen.
Op de basisscholen wil de VVD het onderwijs zodanig intensiveren en toesnijden op de doelgroep (kinderen met weinig taalvaardigheid, tekortschietende opvoeding, weinig discipline) dat aan het eind geen achterstand meer bestaat.
De ouders moeten bij het onderwijs een grote en actieve rol spelen.
Werken zij niet optimaal mee, dan kan de kinderbijslag worden gekort of komen te vervallen.
Al in een vroeg stadium, bij de consultatiebureaus, wordt zoals gezegd het risico op achterstand voor kinderen vastgesteld.
Afgezien van het al genoemde voorschoolse onderwijs moet ook de ouders duidelijk worden gemaakt wat van hen wordt verwacht (Nederlands spreken, werken, opvoeden, actief betrokken zijn bij het onderwijs) en hoe zij geholpen kunnen worden (opvoedingsondersteuning, bemiddeling naar werk).
Voor veel mensen biedt religie inspiratie en troost.
De VVD staat respectvol maar neutraal ten opzichte van religies.
Het subsidiëren van religieuze activiteiten, interreligieuze dialogen, moskeeën, kerken of geloofsgemeenschappen is geen taak van de overheid.
Deze neutrale houding is in het belang van religies zélf.
Daarmee wordt voorkomen dat de overheid partij wordt in een concurrentie tussen religies en dat de ene religie wordt voorgetrokken boven de andere, of wordt achtergesteld.
Juist deze neutraliteit garandeert ieders vrijheid in ons land om te geloven wat hij wil.
Of om van zijn geloof af te vallen.
De VVD bemoeit zich in beginsel niet met religie, maar accepteert niet dat onder de vlag van religie inbreuk wordt gemaakt op onze kernwaarden, onze democratische rechtsorde en de bijbehorende instituties en wetten.
Shariarechtspraak is fundamenteel in strijd met onze rechtsstaat en voor de VVD onacceptabel.
Kernwaarden van onze samenleving - zoals de gelijkwaardigheid van mannen en vrouwen, hetero- en homoseksuelen, gelovigen en ongelovigen - zijn juist door liberalen hard bevochten en zijn voor de VVD ononderhandelbaar.
De overheid mag geen instrument zijn van een religie om de vrijheid en gelijkwaardigheid van individuele burgers te beknotten.
De VVD accepteert daarom niet langer de druk vanuit religieuze kring om vrouwen en mannen, jongens en meisjes gescheiden te houden of apart te behandelen in publieke ruimten, zoals het openbaar vervoer, zwembaden of ziekenhuizen.
De VVD komt op voor de rechten van vrouwen en homoseksuelen in verdrukking.
Cultureel bepaald geweld als genitale verminking, eerwraak, ontvoering of achterlating wordt opgespoord en zwaar bestraft - en kan leiden tot het verlies van de verblijfsvergunning van de dader.
Voor kindermishandeling en genitale verminking wordt een verplichte melding ingevoerd.
Salafistische moskeeën die integratie actief tegenwerken, passen niet in de Nederlandse samenleving.
De VVD accepteert niet langer dat slecht presterende scholen, die niet aan de kwaliteitseisen voldoen, openblijven.
Die scholen moeten veel sneller worden gesloten.
De VVD maakt zich in het bijzonder zorgen over sommige islamitische scholen die de integratie van moslims tegenwerken.
Het recht van een kind op goed onderwijs en een eerlijke kans om later volwaardig in onze samenleving mee te draaien, weegt voor de VVD zwaarder dan het recht van ouders om hun kind naar slechte of anti-integratieve scholen te sturen.
De procedure die doorlopen moet worden om slecht presterende scholen te sluiten, wordt versneld.
De VVD wil een eerlijk en restrictief vreemdelingenbeleid.
De VVD ziet kansen voor hoogopgeleide kennismigranten om ons land en onze economie te versterken.
De ongecontroleerde toestroom van kansarme en laagopgeleide migranten echter, leidde tot grote problemen in de wijken, op scholen, op de arbeidsmarkt en op het vlak van criminaliteit.
De aanhoudende toestroom van kansarme migranten werkt het oplossen van integratieproblemen tegen en moet daarom worden gestopt.
Dankzij de VVD zijn vanaf 2002 belangrijke stappen genomen om het asiel- en immigratiebeleid streng, rechtvaardig en consequent toe te passen.
Dit beleid wil de VVD voortzetten.
Goede bewaking en controle van de Europese buitengrenzen zijn daarbij van belang.
Zolang sociaaleconomische karakteristieken van immigranten overeenkomen met die van niet-westerse migranten, blijft immigratie een belastende factor voor de samenleving en de overheidsfinanciën.
De VVD wil daarom met een samenhangend pakket maatregelen kansarme immigranten weren en hoogopgeleide kennismigranten aantrekken.
Huwelijksimmigranten worden alleen toegelaten wanneer zij naar Nederlandse maatstaven voldoende zijn opgeleid,
de Nederlandse taal in woord en geschrift beheersen
en kunnen aantonen voldoende kennis te hebben van en positief te staan tegenover de Nederlandse samenleving.
Er wordt geen verblijfsvergunning toegekend als de partner jonger is dan 24 jaar,
als de partner een neef of nicht is van de aanvrager
en als de aanvrager over een inkomen beschikt van minder dan 120 procent van het minimumloon.
Gezinshereniging wordt bovendien beperkt tot de partner en tot kinderen die niet ouder zijn dan 16 jaar.
Een verblijfsvergunning ‘asiel’ krijgt de aanvrager alleen als hij te goeder trouw is.
Van de aanvrager wordt verwacht dat hij juiste en volledige informatie verstrekt en beschikt over de juiste reis- of identiteitsdocumenten.
De VVD wil dat er een eind komt aan het categoriale beschermingsbeleid op grond waarvan personen die tot bepaalde groepen behoren of uit bepaalde landen of regio’s afkomstig zijn zich verzekerd weten van een verblijfsvergunning ‘asiel’.
Buitenlandse geestelijken van wie is aangetoond of een gegrond vermoeden bestaat dat zij zullen aanzetten tot non-acceptatie van de Nederlandse samenleving of erger, worden niet langer toegelaten.
Voor kennismigranten moeten de procedures worden versoepeld.
Het aantrekkelijker maken van Nederland voor kenniswerkers en talent versterkt onze economie.
Bedrijven en kennisinstellingen moeten (top)talent met een minimum aan bureaucratie naar Nederland kunnen halen.
Vergunningen voor deze kennismigranten moeten sneller worden toegekend.
De VVD wil het stapelen van asielaanvragen stoppen.
Stapeling van procedures leidt tot onzekerheid,
en trekt een zware wissel op asielvoorzieningen en de rechtelijke macht.
De VVD streeft ernaar dat elke aanvrager maximaal één aanvraag kan indienen voor een verblijfsvergunning ‘asiel’ of ‘regulier’.
Nadat een afwijzing van een aanvraag in rechte is komen vast te staan, kan er geen herhaalde aanvraag worden ingediend.
Het Rijk neemt de verantwoordelijkheid voor een effectief uitzettingsbeleid en de opvang van uitgeprocedeerde asielzoekers, tot het moment dat de vreemdeling dient terug te keren naar het land van herkomst.
De VVD wil bovendien een eind maken aan de mogelijkheid tot ’loketshoppen‘.
Vraagt iemand een verblijfsvergunning ‘asiel’ aan, dan kan dus niet tegelijkertijd of na afwijzing van deze aanvraag een verblijfsvergunning ‘regulier’ worden aangevraagd.
Komt iemand op een visum Nederland binnen, dan dient hij na het verlopen van de visumtermijn Nederland onverwijld te verlaten.
Een ‘machtiging tot voorlopig verblijf’ (MVV) kan voortaan uitsluitend nog vanuit het buitenland worden ingediend.
Verblijfsvergunningen worden geweigerd tijdens of na voorafgaand illegaal verblijf in Nederland.
Medicalisering van de asielprocedure wordt tegengegaan.
Een groot aantal personen verblijft illegaal in ons land.
Illegaliteit leidt vaak tot uitbuiting, criminaliteit en prostitutie en moet keihard worden bestreden.
De VVD wil illegaliteit - en het in staat stellen tot illegaal verblijf - strafbaar stellen en is voorstander van een actief opsporings- en uitzettingsbeleid waarbij de prioriteit moet liggen bij illegale, criminele vreemdelingen.
Gemeenten dienen de opvang van uitgeprocedeerde asielzoekers en/of illegalen, in welke vorm dan ook, te beëindigen.
Zolang gemeenten opvang blijven bieden, is er geen prikkel om Nederland daadwerkelijk te verlaten.
Integendeel: dat stimuleert juist om zo lang mogelijk te blijven, in de hoop alsnog een verblijfsvergunning te verkrijgen.
Ook het uitzettingsbeleid voor criminele vreemdelingen moet worden aangescherpt.
Nu wordt minder dan 1 procent van alle criminele vreemdelingen ongewenst verklaard en het land uitgezet.
De VVD wil dat elke veroordeling binnen de eerste drie jaar van het verblijf in Nederland kan leiden tot ongewenstverklaring en uitzetting.
De uitzetting moet direct aansluiten op de detentie, om te voorkomen dat de criminele vreemdeling in de illegaliteit verdwijnt.
Europese afspraken en (onderdelen van) internationale verdragen moeten het restrictieve Nederlandse beleid ondersteunen, niet tegenwerken.
Onnodige of verouderde afspraken of regels moeten daarom worden herzien.
De VVD wil dat de Dublin-afspraken consequent worden nageleefd,
dat het generaal pardon wordt uitgebannen
en dat de buitengrenzen effectief worden bewaakt.
Sinds 1997 zijn in Europese landen minstens 3 miljoen vluchtelingen en illegalen gelegaliseerd door middel van een generaal pardon.
Zolang aan deze aanhoudende praktijk geen einde wordt gemaakt, is een Europees asielbeleid ongeloofwaardig.
Nederland kan momenteel internationaalrechtelijk bovendien geen inburgeringseisen aan EU-migranten stellen.
De zogenoemde België-route is alleen te dichten door internationale regels aan te passen.
Voor zover internationale regels in de weg staan aan voorstellen voor een eerlijk maar restrictief vreemdelingen- en asielbeleid moeten die regels worden aangescherpt of gewijzigd, of moet waar mogelijk een opt-out worden bedongen.
De VVD wil zich daarvoor tot het uiterste inspannen.
Opvang van vluchtelingen dient, met behulp van de UNHCR, plaats te vinden in de regio.
Als die regionale opvangmogelijkheden er niet zijn, kan asiel in de EU worden aangevraagd.
Iedereen die asiel wil vragen in de EU heeft de mogelijkheid en de verplichting om dat onmiddellijk bij binnenkomst te doen.
Dat gebeurt dus aan de zeegrenzen (vooral in Zuid-Europa), aan de landgrenzen (vooral in Oost-Europa) en op alle luchthavens met internationale vluchten.
De facto neemt Nederland dus nog alleen asielverzoeken op Schiphol in behandeling.
Zij die toch elders in de EU asiel vragen, worden terugverwezen naar de plaats waar ze de EU binnenkwamen.
De VVD wil tot slot geen laaggeschoolde arbeidskrachten van buiten de EU toelaten, ook niet op tijdelijke basis.
Onze welvaart hangt voor het grootste gedeelte af van het buitenland.
Wereldwijde groei van vrijheid en democratie stimuleert de economische groei.
De VVD wil dat Nederland een krachtig en zelfbewust buitenlandbeleid voert dat welvaart en vrede en veiligheid vergroot.
Dat doet ons land met financiële, economische, diplomatieke of militaire middelen.
De Nederlandse regering verzet zich tegen tariefmuren, staatssteun en andere vormen van marktafscherming.
Nederland hecht er bovendien aan gastland te zijn van instellingen die vrede, mensenrechten en democratie bevorderen.
De VVD vindt dat de twee hoofddoelstellingen van het buitenlandbeleid ´vrede en veiligheid´ en ´bevordering welvaart´ moeten zijn; daarmee is het Nederlandse belang gediend.
De rest van het beleid is hieraan ondergeschikt.
Het ministerie van Buitenlandse Zaken richt zich daarom nadrukkelijk op het waarborgen van vrijhandel, energiezekerheid, internationale veiligheid en terrorismebestrijding.
De minister van Buitenlandse Zaken wordt volledig verantwoordelijk voor ontwikkelingssamenwerking en neemt bovendien de portefeuille handelspolitiek op zich.
Meer dan ooit is bevordering van de internationale rechtsorde en de bescherming van mensenrechten nodig.
Veiligheid en welvaartsbevordering vergen onze niet-aflatende aandacht, ook buiten Nederland.
De kracht van de internationale diplomatie wordt bepaald door de mate van samenwerking en eensgezind optreden van landen en het inspelen op nieuwe machtsverhoudingen.
Het aantal ambassades en consulaten dat Nederland wereldwijd in stand houdt, is onnodig groot geworden voor deze tijd.
Door met bevriende staten samen te werken, kan een selectievere landenkeuze worden gemaakt voor onze diplomatieke vertegenwoordiging.
De VVD staat een aanzienlijke reductie van het postennetwerk voor.
Bij deze herverdeling zal de nadruk liggen op het samenvoegen van ambassades en consulaten binnen de EU.
De NAVO blijft de hoeksteen van de buitenlandse veiligheidspolitiek.
In dit beleid dient de band met de VS stevig verankerd te blijven.
De NAVO en de EU vullen elkaar effectief aan op politiek, militair en diplomatiek terrein.
De VVD wil dat de EU zich met de VS - waar mogelijk - eensgezind opstelt om binnen de VN en de NAVO een bijdrage te leveren aan het realiseren van het veiligheidsbeleid.
De VVD vindt de EU van groot belang.
De EU is het resultaat van een integratieproces dat vrijhandel, vrede en veiligheid bevordert, en daarmee de welvaart voor Nederland.
De VVD staat voor een EU waarvoor je iets terugkrijgt.
Dat kan alleen als Europa geloofwaardig optreedt.
Europa moet zich daarom concentreren op zijn kerntaken: alles wat Europeanen en Nederlanders vrijer, welvarender en veiliger maakt.
De EU levert Nederland het meeste op als de EU zich concentreert op de gemeenschappelijke markt en op reële, grensoverschrijdende problemen en kansen.
De VVD ziet Brussel als de zetel voor Europa.
De interne markt en vrijemarkteconomie vormen in Europa de beste kans op economisch herstel.
De VVD wil dat de concurrentieregels en afspraken van het Stabiliteits- en Groeipact gehandhaafd worden, zodat Nederland welvarender wordt.
Bovendien moet de liberalisering van post-, telecom-, spoor- en energiemarkten worden doorgezet, op uitdrukkelijke voorwaarde dat dit op Europees niveau effectief is geregeld en dat er duidelijke afspraken zijn gemaakt over marktmeesters.
Een Europese marktmeester op de financiële markten ziet toe op het grensoverschrijdende financiële verkeer.
Ook moet het Europees mededingingsrecht onverkort worden toegepast.
Eerlijke concurrentie is volgens de VVD het enige instrument om als marktmeester een eerlijk, vrij verkeer van personen, goederen, diensten en kapitaal te waarborgen.
Dit betekent: uiterst stringent omgaan met staatssteun, en prijsafspraken tussen kartels hard aanpakken.
De VVD pleit voor een strenger Europees financieel toezicht dan nu wordt voorgesteld.
Zoals de Europese Commissie waakt over het grensoverschrijdende mededingingsbeleid, zo moet een onafhankelijke Europese financiële toezichthouder gaan waken over het grensoverschrijdende financiële systeem.
De euro heeft als stabiele munt de Nederlandse economie behoed voor devaluatie en bankroet.
Daarom wil de VVD dat de economische criteria voor toetreding tot de eurozone onverkort worden toegepast, zodat de euro de sterkste munt ter wereld is.
Europa neemt ingrijpende besluiten waar iedereen dagelijks mee te maken heeft.
De VVD wil zeker weten of Europese regelgeving noodzakelijk is of dat landen het beter zelf kunnen afhandelen.
Het is daarom van groot belang dat nut en noodzaak van nieuwe Europese regelgeving scherp tegen het licht worden gehouden.
De VVD wil dat de Tweede en Eerste Kamer steeds kritisch kijken naar Europees beleid en zich tijdig een gedegen oordeel vormen over de noodzaak en evenredigheid van voorgestelde Europese regelgeving.
Waar nodig zorgen de Tweede en Eerste Kamer er samen met andere parlementen in Europa voor dat overbodige Europese regelgeving wordt teruggedraaid.
Ook de adviserende afdeling van de Raad van State toetst Europese voorstellen tijdig op subsidiariteit en proportionaliteit.
Minstens zo belangrijk is dat de Tweede Kamer effectieve controle uitoefent op de opstelling van ministers die Nederland in Brussel vertegenwoordigen.
De Tweede Kamer zorgt er dan ook voor dat zij volledig wordt geïnformeerd over de standpunten die Nederlandse ministers in Brussel innemen.
De opstelling van de ministers wordt achteraf kritisch in de kamer getoetst.
De VVD wil dat de Nederlandse regering Europese richtlijnen niet strikter implementeert dan wordt voorgeschreven.
De VVD vindt bovendien dat Europese regeldruk verminderd moet worden.
De VVD wil in EU-verband bindende afspraken maken voor versterkte coördinatie van het economisch beleid, opdat de stabiliteit van de euro gewaarborgd blijft.
Dit betekent dat alle lidstaten zich vastleggen op duidelijke doelstellingen per lidstaat om hun arbeids- en pensioenstelsels te hervormen en toekomstbestendig te maken.
De VVD pleit voor meer investeringen in onderzoek, innovatie en infrastructuur (bijvoorbeeld in een EU-breed ultrasnel glasvezelnetwerk en snellere, grensoverschrijdende transportverbindingen) ter versterking van de Nederlandse concurrentiepositie op de wereldmarkt.
Voor de vele grensregio’s in ons land moeten obstakels (bureaucratie) die er nu nog zijn op het terrein van grensoverschrijdende zorg en onderwijs op korte termijn worden opgeheven.
Met het Verdrag van Lissabon is aan het institutioneel gesleutel een einde gekomen.
Dit geldt ook voor de uitbreiding van de EU.
Het is nu tijd om de EU te consolideren, voordat de EU in staat is nieuwe leden op te nemen.
Daarom worden tot 2015 geen nieuwe kandidaat-lidstaten aangewezen.
Turkije treedt niet toe zolang het niet voor 100 procent aan de EU-toetredingsvoorwaarden (Kopenhagen-criteria) voldoet en alle lidstaten van de EU zich voor toetreding hebben uitgesproken.
Bovendien moeten de toetredingsonderhandelingen worden stopgezet zolang Turkije weigert Cyprus te erkennen door het Ankara-protocol niet te ratificeren.
De Europese begroting moet volgens de VVD kritisch worden bezien.
De uitgaven moeten worden teruggebracht tot onder 1 procent van het bruto nationaal product, om de EU efficiënter, moderner en effectiever te maken.
De handhaving van een strikt uitgavenplafond staat daarbij voorop, en er moet worden afgewogen welke taken wel en niet tot het domein van de EU behoren.
Er moet meer samenwerking komen op het gebied van energie, migratie, infrastructuur, onderzoek en ontwikkeling, en criminaliteit- en terrorismebestrijding.
De VVD vindt dat de Nederlandse bijdrage aan de EU in pas moet gaan lopen met die van landen als Duitsland, Denemarken, Zweden en Finland.
De VVD vindt dat te allen tijde voorkomen moet worden dat de Nederlandse bijdrage per inwoner aan de EU opnieuw stijgt.
Als lidstaten hun EU-uitgaven niet kunnen verantwoorden, worden zij gekort op hun inkomsten uit EU-fondsen.
De VVD heeft diep respect voor alle Nederlandse uitgezonden militairen en alle veteranen.
In vaak moeilijke omstandigheden dragen of droegen zij bij aan het brengen van vrede en veiligheid.
De internationale veiligheidssituatie is de laatste decennia instabieler geworden en verandert in hoog tempo.
Veiligheid is geen vanzelfsprekendheid, zeker niet internationaal.
Zoals de politie de maatschappelijke orde en geweldsbeheersing in ons land beheerst, is er ook een internationale, op veiligheid gerichte organisatie nodig.
In VN-, EU-, NAVO- of wisselend bondgenootschappelijk verband wordt daarom onze krijgsmacht ingezet om op te treden tegen grootschalige schending van de mensenrechten of ernstige aantastingen van de internationale rechtsorde.
Nederland heeft een actieve buitenlandpolitiek, waarvan veiligheid een essentieel onderdeel is en waaraan de Nederlandse krijgsmacht bijdraagt.
Ons land beschikt over een moderne, goed opgeleide en goed uitgeruste krijgsmacht, die in internationaal verband veel waardering oogst.
Voor een open economie en internationaal gerichte samenleving als de Nederlandse is internationale veiligheid van cruciaal belang.
Nederland mag er trots op zijn dat het ondanks jarenlange bezuinigingen is gelukt om de krijgsmacht af te blijven stemmen op veranderingen in de internationale veiligheidssituatie, en in het kader daarvan om te vormen tot een volledig inzetbare, goed opgeleide, expeditionaire krijgsmacht onder één commando.
Onze krijgsmacht heeft als gevolg hiervan op het hoogste niveau kunnen meedoen in verschillende vredesoperaties.
De huidige deelname aan de vele vredesondersteunende operaties wordt gedeeltelijk betaald door verkoop van de eigen inboedel en kan niet structureel worden gefinancierd.
Versleten of opgeofferd materieel kan bovendien maar voor een deel uit de defensiebegroting worden gecompenseerd, en het kost de krijgsmacht grote moeite om voldoende te blijven investeren in materieel en personeel.
Wapensystemen zijn bovendien niet inzetbaar door tekorten aan reservedelen, en schietoefeningen kunnen niet doorgaan door tekorten aan munitie.
Er is onvoldoende geld uitgetrokken voor het personeel.
De VVD wil daarom de dalende lijn in de defensiebegroting een halt toeroepen en draait de voorgenomen bezuinigingen op de krijgsmacht terug.
De missie in Uruzgan heeft een enorm beslag gelegd op defensiematerieel en -personeel.
De krijgsmacht moet daarom de middelen behouden die nodig zijn om weer op kracht te komen.
Om dat te garanderen, moet het defensiebudget in de toekomst worden opgebouwd uit twee delen.
Het eerste deel financiert de staande defensieorganisatie, exclusief de operationele inzet.
Hierin zijn tevens de investeringen opgenomen die nodig zijn om de defensieorganisatie ook in de toekomst relevant te houden.
Het andere deel financiert de operationele inzet.
Het betreft hierbij vooral het HGIS-budget (Homogene Groep Internationale Samenwerking), waaruit bepaalde onderdelen van vredesoperaties kunnen worden bekostigd - zoals oorlogsverliezen en bovenmatige slijtage van materieel en transport maar ook de door militairen te verrichten activiteiten in het civiele domein die noodzakelijk zijn om een bestendige vrede te creëren.
In de toekomst wil de VVD dat onze veelzijdig inzetbare krijgsmacht een evenredige bijdrage blijft leveren aan vredesondersteunende operaties.
Ook op het eigen grondgebied heeft defensie een veelheid aan taken.
De krijgsmacht dient zich in Nederland verder te ontwikkelen tot een volwaardige veiligheidspartner, door nationale inzet van hoogwaardige defensiecapaciteiten bij de beveiliging van havens en bescherming van het luchtruim.
De Nederlandse krijgsmacht zal zich daarenboven in toenemende mate moeten toeleggen op het verlenen van bijstand aan de Nederlandse handelsbelangen overzee en het bestrijden van piraterij.
Door bij het aanschaffen van hoogwaardig materieel op te treden als launching customer draagt defensie bij aan de Nederlandse industriële positie op de wereldmarkt.
Bij het ontwikkelen en verwerven van materieel voor de krijgmacht is internationale samenwerking van het grootste belang.
Door samenwerking kunnen kosten worden bespaard en effectievere producten worden gecreëerd.
De VVD streeft een grotere rol na van het European Defence Agency (EDA).
Daarbij moet het functioneren van deze organisatie en de samenwerking van de EDA met de Europese krijgsmachten dan wel worden verbeterd.
Het is in het belang van Nederland om bij voorkeur deel te nemen aan internationale operaties die worden uitgevoerd door of onder leiding staan van de NAVO, zo mogelijk gemandateerd door de Veiligheidsraad.
Binnen de NAVO moet de financiering van de missies echter veranderen.
Er moet meer sprake zijn van common funding en burden sharing, in plaats van dat de financiële last van missies bij afzonderlijke landen wordt neergelegd.
Dat komt ten goede aan de solidariteit binnen het trans-Atlantische bondgenootschap en betekent een stimulans voor de defensiebegroting.
De EU en de NAVO moeten waar mogelijk kunnen samenwerken.
De VVD staat pal voor alle veteranen.
Veteranenzorg vormt een blijvend en groot aandachtspunt van de krijgsmacht.
Defensie draagt een grote verantwoordelijkheid voor het uitgezonden personeel, zowel in de voorbereiding op een uitzending als bij de ondersteuning tijdens de uitzending en de nazorg.
De VVD houdt vast aan het defilé in Wageningen, zolang veteranen kenbaar maken daaraan behoefte te hebben.
De VVD wil stimuleren dat op de nationale veteranendag een witte anjer wordt gedragen, om het respect en de waardering voor onze veteranen tot uitdrukking te brengen.
De VVD juicht het toe dat militairen en veteranen op een herkenbare manier in het openbaar verschijnen.
Om de brede zorgplicht van de overheid tegenover veteranen vast te leggen, komt er een ‘veteranenwet’.
De VVD bevordert meer en beter gebruik van reservemilitairen om de krijgsmacht flexibeler en verhoogd inzetbaar te maken.
Reservisten vormen een essentiële kwalitatieve en kwantitatieve aanvulling op de staande krijgsmacht en zijn een kosteneffectieve oplossing.
Daarnaast vervullen ze een belangrijke rol bij de integratie van de krijgsmacht in de samenleving.
Wetgeving rond reservisten moet worden aangepast om goede beschikbaarheid, brede inzet en het aanzien van reservemilitairen te garanderen.
Voor de burgerslachtoffers van de Tweede Wereldoorlog ten gevolge van de Duitse bezetting en de Japanse bezetting in Zuidoost-Azië blijven de bestaande nationale herdenkingen op 4 mei en 15 augustus gehandhaafd, zolang de behoefte daaraan bestaat.
De VVD heeft ook internationaal het hart op de goede plaats.
Nederland is een welvarend land, dat internationaal zijn verantwoordelijkheid moet nemen.
Behalve met onze krijgsmacht en de diplomatieke dienst dragen we met ons ontwikkelingssamenwerkingbeleid bij aan de veiligheid, zelfstandigheid en zelfredzaamheid van mensen en landen in nood.
Deze steun mag echter niet meer kwaad dan goed doen - wat helaas te vaak het geval is geweest.
Een te groot deel van de huidige ontwikkelingshulp komt terecht bij corrupte regeringen en draagt niet bij tot feitelijke verbetering van de economische, sociale of humanitaire situatie.
Ook werkt ontwikkelingshulp in zijn huidige vorm hulpverslaving en machtsbestendiging in de hand.
De VVD wil daarom steun voor dubieuze regimes stopzetten.
Het budget voor ontwikkelingssamenwerking kan dan ook met minder geld toe.
De VVD wil de omvang van het ontwikkelingsbudget halveren, dat daardoor beter aansluit bij het Europese gemiddelde.
Ondanks een toenemende stroom verontrustende wetenschappelijke studies en publicaties lijkt het debat over effectieve besteding van ontwikkelingsgelden in het parlement muurvast te zitten.
De VVD wil daarom het Nederlandse ontwikkelingssamenwerkingbeleid jaarlijks onderwerpen aan een evaluatie.
Vooruitlopend daarop wil de VVD een parlementaire enquête starten naar de effectiviteit van de Nederlandse hulpgelden.
Door economische groei hebben vele miljoenen mensen hun leefsituatie en die van hun medemensen kunnen verbeteren.
Economische groei creëert bovendien een middenklasse die ontwikkelingslanden van binnenuit kan democratiseren.
Bevordering van economische groei in de private sector zal uiteindelijk de hulpbehoevenden meer helpen dan sociale programma’s.
De VVD vindt dat economische groei in de private sector gestimuleerd dient te worden uit het budget van ontwikkelingssamenwerking.
Ook wil de VVD geen ontwikkelingshulp meer in de vorm van betalingsbalanssteun geven.
Daarbovenop draait de VVD de extra uitgaven voor duurzame-energieprojecten in ontwikkelingslanden terug; die kunnen uit het reguliere budget voor ontwikkelingssamenwerking worden gefinancierd.
Nederland zet zijn expertise in om financiële systemen in ontwikkelingslanden te ontwikkelen.
Zo kunnen ontwikkelingslanden door middel van belastingheffing eigen beleid financieren, wat afhankelijkheid van hulpgelden voorkomt en democratie in de hand werkt.
Ook helpt Nederland met het opzetten en bijhouden van kadasters, zodat eigendommen in de officiële economie kunnen worden opgenomen en ingezet voor bedrijvigheid en economische groei.
De VVD wil terug naar de situatie waarin het Nederlandse bedrijfsleven kan meewerken aan het invoeren van praktische systemen, zoals watertechnologie en ‘agrobusiness’.
De VVD heeft vertrouwen in individuele mensen en bedrijven die aan ontwikkelingshulp willen doen.
Wij zijn er voorstander van dat de overheid meer investeringen in ontwikkelingslanden faciliteert die zich terugbetalen, zoals het microkrediet.
Ontwikkelingsamenwerking is echter geen taak van lagere overheden.
Het ontbreekt ze aan expertise en toezicht op de effectiviteit van de hulpgelden, waardoor de hulpinspanning te vaak weggegooid geld is.
Ons land gaat eerder naar de stembus dan de VVD had gehoopt.
Het kabinet onder leiding van ministerpresident Mark Rutte kon niet afmaken waaraan zij was begonnen.
Dat neemt niet weg dat in deze korte regeerperiode al noodzakelijke hervormingen in gang zijn gezet en moeilijke, maar broodnodige bezuinigingen tot stand zijn gebracht.
Dat werk moet doorgaan.
De nieuwe verkiezingen bieden de VVD de mogelijkheid om verder te gaan waar we mee bezig waren en de kiezer wederom te laten zien dat een stem op de VVD goed besteed is.
Een mogelijkheid om te tonen dat de VVD opkomt voor de rechten en belangen van iedere Nederlander.
Dat de VVD juist om die reden de overheidsfinanci ën op orde wil brengen.
Dat de VVD gelooft in de kracht en verantwoordelijkheid van mensen zelf.
Dat de VVD staat voor een samenleving waarin ieder mens zich maximaal kan ontplooien.
Dat voor de VVD de overheid er is voor de mensen en niet andersom.
De VVD is er trots op dat vrijheid en democratie vanaf het eerste begin de sleutelwoorden zijn van onze partij.
Vrijheid die slechts daar ophoudt wanneer die van anderen in gevaar wordt gebracht.
Democratie als het enige politieke systeem dat ons toestaat in vrijheid te leven en vorm te geven aan onze maatschappij.
Onlosmakelijk verbonden met democratie is de rechtsstaat die de rechten en gelijke behandeling van ieder mens garandeert en de minderheid indien nodig tegen de tirannie van de meerderheid beschermt.
Voor de VVD geldt dat binnen onze rechtsstaat iedereen zich te allen tijde veilig voelt, binnen en buiten, in huis en op straat.
Vrijheid en democratie spreken echter niet vanzelf.
Zij vragen altijd zorg en het besef van hun kwetsbaarheid.
Samen met onze bondgenoten verdedigen wij onze vrijheid en democratie tegen bedreigingen van buitenaf.
Binnen onze grenzen zijn wij zelf verantwoordelijk.
De VVD neemt die verantwoordelijkheid en handelt daarnaar.
Nederland heeft een open handelseconomie en is mede afhankelijk van wat er elders in de wereld gebeurt.
De focus op de eigen landsgrenzen is daarom geen optie.
Integendeel, het is noodzakelijk dat Nederland zijn stem in internationaal verband laat horen en de internationale ontwikkelingen zo veel mogelijk be ïnvloedt.
Dat kan te meer wanneer we onze eigen zaken op orde hebben.
Nederland staat voor een flinke uitdaging.
De staatsfinanci ën moeten op orde gebracht worden.
De overheid moet zich richten op het strikt noodzakelijke en kan niet voor alle problemen een oplossing bieden.
Een kleinere overheid met oog op de toekomst waar het verbeteren van ons onderwijs
en het bevorderen van innovatie hoog in het vaandel staan.
Tegelijkertijd moeten we ouderwetse deugden als hard werken en eigen verantwoordelijkheid in ere houden.
Wij mogen onze problemen hoe dan ook niet doorschuiven naar toekomstige generaties.
Dat vergt nu maatregelen, ook impopulaire.
Van de politiek en onze politici mogen de kiezers in onze volwassen democratie verwachten dat zij geen valse beloften doen en dat zij niet pretenderen gemakkelijke oplossingen te bieden voor moeilijke problemen.
Het doel van de VVD is een toonaangevend en economisch sterk Nederland met onze eigen kracht als drijvende motor.
Door als overheid te bezuinigen
én te investeren.
Door als overheid te verwachten dat iedereen de schouders eronder zet en uit een gevoel van trots en eigenwaarde keihard werkt aan de  ‘wederopbouw’ van ons land.
Door als overheid alleen de taken uit te voeren die echt nodig zijn en een vangnet te bieden voor mensen die echt niet kunnen.
Zo cre ëren we samen een toekomst die we met vertrouwen tegemoet kunnen zien.
Dit is hoe wij Nederland aan onze kinderen willen overdragen: als een vrij land met een sterke economie.
Met weinig regels en lage belastingen voor mensen die hun handen uit de mouwen steken  – zoals ondernemers, politieagenten en zorgmedewerkers.
Een veilig land, waar je onbedreigd over straat kunt en waar criminaliteit daadkrachtig wordt bestreden.
En een land met een kleine en zuinige overheid die niet meer doet dan nodig is
en niet meer uitgeeft dan zij binnenkrijgt.
Maar wat de overheid doet, doet ze goed en effici ënt.
Onze verworvenheden  – zorg voor iedereen, een vangnet voor wie niet werken kan – staan onder druk.
Het is onze opdracht ze te behouden en ervoor te zorgen dat onze kinderen en kleinkinderen er ook van kunnen genieten.
Om onze verworvenheden te behouden, zullen we ze daarom opnieuw moeten uitvinden.
Een kleinere overheid is hard nodig.
De afgelopen jaren heeft de overheid bevoegdheden en verantwoordelijkheden op zich genomen die bij ons als vrije inwoners horen.
Zoals het doneren aan goede doelen en het zorgen voor je zelf en je omgeving.
Die verantwoordelijkheden moeten wij weer terugeisen.
De overheid moet weer dienend worden aan al die Nederlanders die, in verantwoordelijkheid en met elkaar, zelf vorm geven aan hun leven.
Het kabinet Rutte I heeft al belangrijke stappen gezet om de economie te versterken en de overheidsfinanci ën op orde te brengen.
De VVD wil hiermee doorgaan.
Nederland zit immers nog steeds in een economische crisis.
De VVD wil de problemen nu aanpakken en niet doorschuiven naar onze kinderen.
De VVD kiest daarom voor een aantal maatregelen die de economie nu sterker maken: De VVD wil dat iedereen die kan werken ook werkt.
En werken moet lonen.
De VVD doet daarom voorstellen om de arbeidskorting fors te verhogen.
Alle werkende mensen in Nederland profiteren van deze lastenverlichting;
De afgelopen jaren hebben we gezien dat meer en betere wegen leiden tot minder files.
Daar profiteert iedereen van.
De VVD wil daarmee doorgaan en jaarlijks 250 miljoen euro extra investeren in onze infrastructuur;
Goed onderwijs voor onze kinderen is de beste garantie voor economische groei in de toekomst.
De VVD investeert daarom in vakscholen,
zet in op betere leraren
en neemt maatregelen om onderwijs en arbeidsmarkt beter op elkaar aan te laten sluiten.
Het wegwerken van het begrotingstekort heeft voor de VVD prioriteit.
Dat doen we door de overheidsuitgaven terug te dringen, niet door de lasten te verhogen.
Als de overheid minder uitgeeft, hoeft zij minder belasting te heffen en minder te lenen bij de private sector.
Als de overheid haar schuld wegwerkt, hoeft zij minder geld uit te geven aan het aflossen van rente en blijft er meer over voor onderwijs, zorg en wegen.
In dit programma presenteert de VVD daarom een pakket aan besparingen waarmee de overheid in 2017 een structureel begrotingsevenwicht heeft.
In de periode daarna werken we aan een overschot zodat Nederland zijn schulden kan aflossen en er nog meer ruimte ontstaat voor lastenverlichting
De afgelopen jaren hebben we gezien dat het in het Nederlands belang is als ook andere eurolanden hun overheidsfinanci ën op orde brengen.
Landen die dat niet doen worden beboet zoals vastgelegd in het Stabiliteits- en Groeipact.
Heeft dat geen effect, dan zal het land uiteindelijk de eurozone moeten verlaten.
Eventuele steun aan eurolanden kan alleen als het land afdwingbaar alle maatregelen neemt om zijn begroting op orde te brengen en de economie te versterken.
Verder moet de Europese Unie werken voor Nederland.
De Europese Unie is er immers ten bate van haar leden.
Voor ons land betekent dat het verder ontwikkelen van de interne markt.
Daar ligt voor ons als exportland de grote meerwaarde bij Europese samenwerking.
Een veilige omgeving is misschien wel de belangrijkste voorwaarde voor de vrije samenleving die de VVD nastreeft.
De VVD wil het vertrouwen in de rechtsstaat versterken en de veiligheid vergroten.
Tegen mensen die de veiligheid bedreigen, wordt hard opgetreden.
De VVD wil jaarlijks 250 miljoen euro extra uitgeven aan meer agenten op straat;
Er komen zwaardere straffen voor criminelen die meermaals de fout in gaan;
De schade van slachtoffers wordt altijd en zo snel mogelijk verhaald op de dader(s).
Bij de VVD gaat het niet om je afkomst maar om je toekomst.
Niet om je geloof maar om je gedrag.
Niet om de groep maar om het individu.
Vanuit deze uitgangspunten wil de VVD de  – nog steeds – forse integratieproblemen bestrijden.
Zonder kennis van de Nederlandse taal hebben migranten geen kans om hier een eigen bestaan op te bouwen.
Het leren van de taal is een verantwoordelijkheid van migranten zelf  – en gaat dus op eigen kosten.
Wie geen Nederlands spreekt, krijgt geen bijstanduitkering;
De VVD wil kansarme immigratie verder terugdringen.
Als EU-regels dit streven hinderen, moet een opt-out worden bepleit.
EU-regels zijn dan minder of niet van toepassing;
Als een asielzoeker Nederland binnenkomt, moet zo snel mogelijk definitief worden vastgesteld of hij/zij een vluchteling is of niet.
Zo ja, dan is er plaats voor opvang in Nederland.
Zo nee, dan moet hij/zij ons land zo snel mogelijk verlaten.
Met deze en andere voorstellen wil de VVD de crisis bestrijden, de economie versterken en Nederland veiliger maken voor iedereen.
De VVD wil daar zo snel mogelijk mee beginnen.
De uitdagingen in Nederland worden niet minder als we deze voor ons uitschuiven.
De VVD wil daarom n ú aanpakken.
Achter de cijfers over economische groei of crisis gaat een wereld schuil, een wereld van mensen.
Een sterke economie zorgt voor banen, biedt welvaart voor burgers en kansen aan ondernemers.
Economische groei ontstaat niet door de overheid, maar komt uit de handen van mensen.
Ondernemerschap en hardwerkende burgers zijn d é motoren van onze economie.
Het is belangrijk dat ondernemers de ruimte krijgen en niet worden gehinderd door hoge lasten en overbodige regelgeving.
De VVD heeft zich altijd ingezet voor een economie waarin prestaties worden beloond.
De overheid moet economische groei niet hinderen maar ondersteunen.
Zeker nu het economisch tegenzit, is dit hard nodig.
De VVD kiest voor een kleine en krachtige overheid met lage belastingen en zonder overbodige regels.
Tegelijkertijd moet die overheid de juiste randvoorwaarden cre ëren zodat de economie kan groeien.
De VVD zet daarom in op een gunstig ondernemingsklimaat,
toponderwijs
en een goede infrastructuur.
Eind 2011 is Nederland voor de tweede keer in korte tijd in een recessie beland.
Onze economie dreigt achterop te raken.
Een land dat zijn geld verdient met de export kan zich dat niet permitteren.
Nederlanders zijn bezorgd over hun baan, het voortbestaan van hun onderneming, hun pensioen en hun spaargeld.
Zij vragen de politiek om oplossingen die het vertrouwen in de toekomst weer terugbrengen.
De VVD biedt die oplossingen.
Om de crisis op te lossen
maar ook om er sterker uit te komen.
Dat zal niet gaan zonder pijnlijke maatregelen, maar de VVD biedt daarmee ook perspectief op een gezonde en sterke economie na de crisis.
Het kabinet Rutte I heeft de afgelopen anderhalf jaar veel gedaan om de overheidsfinanci ën op orde te krijgen.
De VVD wil dit beleid voortzetten: koersvast en met daadkracht.
Een overheid die meer uitgeeft dan er binnenkomt maakt schulden.
Over die schuld moet rente worden betaald.
Geld dat niet kan worden uitgegeven aan gezondheidszorg, het vergroten van de veiligheid of het aanleggen van wegen.
Daarom wil de VVD de overheidsuitgaven fors verlagen.
Maar de VVD wil meer doen dan de overheidsfinanci ën op orde brengen.
We willen de economie versterken zodat deze weer kansen en werkgelegenheid gaat voortbrengen.
Economische groei is hard nodig.
De Nederlandse bevolking vergrijst en ontgroent.
Dit betekent dat een steeds kleiner deel van de bevolking het geld verdient.
Daarnaast is er nog een wereldwijde trend: landen als Brazili ë, Rusland, India en China hebben de afgelopen decennia een enorme groei doorgemaakt en de verwachting is dat deze landen ook de komende jaren verder zullen groeien.
En terwijl Nederland in een economische recessie verkeert, boeken omringende landen wel economische groei.
Dat roept de nodige vragen op.
Hoe gaan wij hierop reageren en hoe verdienen we in de toekomst ons geld?
Het is na ïef te denken dat wij ons kunnen isoleren van deze ontwikkelingen.
Daarvoor is Nederland als handelsland te afhankelijk van het buitenland.
Maar het is net zo na ïef te veronderstellen dat Nederland zich zonder slag of stoot kan aanpassen aan de nieuwe economische omstandigheden.
De Nederlandse economie moet sterker worden om overeind te blijven in een steeds feller concurrerende wereldeconomie.
Dat kan door in te zetten op ondernemerschap,<U+F020>lagere lasten,
innovatie
en meer banen.
In dit hoofdstuk doet de VVD hier voorstellen voor.
Afgelopen voorjaar werd weer duidelijk dat de overheid op veel te grote voet leeft.
Ondanks de besparingen die het kabinet Rutte I heeft doorgevoerd geeft zij dit jaar nog steeds ruim 23 miljard euro meer uit dan er binnenkomt.
Als de overheid geen besparingen doorvoert, bedraagt de staatsschuld in 2015 74% van ons bruto nationaal product.
Dat kan zo niet doorgaan.
Niemand kan meer uit blijven geven dan hij verdient  – dus ook de overheid niet.
Een verantwoordelijke overheid pakt de problemen nu aan en schuift deze niet door naar volgende generaties.
De VVD wil daarom zo snel mogelijk naar een structureel evenwicht tussen de inkomsten en uitgaven van de overheid.
De combinatie van enerzijds het huishoudboekje op orde en anderzijds maatregelen om de economie er weer bovenop te krijgen, geeft Nederland weer uitzicht op meer banen en een hogere welvaart voor iedereen.
Op initiatief van de VVD heeft het kabinet Rutte I het voorstel gedaan om subsidieregelingen standaard te be ëindigen na vijf jaar.
Alleen als de Tweede Kamer voor het aflopen van die vijf jaar heeft besloten dat de subsidie kan worden doorgezet, wordt deze verlengd.
Deze aanpak zorgt er tegelijkertijd voor dat de werking van subsidies tijdig wordt ge ëvalueerd.
De VVD is altijd voor een zuinige overheid geweest.
De afgelopen jaren hebben we gezien dat het in het Nederlands belang is als ook andere eurolanden hun huishoudboekje op orde hebben.
Daarom steunt de VVD de doelstellingen van het Europese stabiliteits- en groeipact.
Dit zorgt ervoor dat ook andere eurolanden hun tekorten terugdringen en draagt bij aan een stabiele euro.
Als eurolanden hun overheidsfinanci ën niet op orde brengen, moet niet worden geschroomd om sancties uit het stabiliteits- en groeipact op te leggen.
In eerste instantie moeten die landen een boete krijgen.
Als dat niet helpt is het uiteindelijk onvermijdelijk dat het betreffende land de euro zal moeten verlaten.
De VVD ziet niets in euro-obligaties, omdat dit de belangrijkste prikkel wegneemt bij probleemlanden om hun begroting op orde te brengen en te houden.
De komende jaren zullen nog veel besluiten moeten worden genomen om de rust en stabiliteit rond de euro terug te brengen.
De VVD beoordeelt de voorgenomen maatregelen langs drie lijnen.
In de eerste plaats wegen we af wat in het Nederlandse belang is.
Als het bijvoorbeeld met het oog op het financi ële risico voor Nederland goedkoper is om eurolanden te helpen met leningen uit een noodfonds, dan doen we dat.
De tweede voorwaarde is dat landen afdwingbaar alle maatregelen nemen om hun overheidsfinanci ën zo snel mogelijk op orde te krijgen.
Ten derde zal deze situatie moeten worden aangegrepen om de aansturing van de euro te verbeteren.
Daarvoor hoeft geen macht te worden overgedragen aan Brussel.
W él moeten de afspraken worden gehandhaafd die de eurolanden hebben gemaakt bij de start van de monetaire unie.
Dit is vastgelegd in het nieuwe begrotingsverdrag, dat de VVD dan ook ondersteunt.
Ondernemers zijn onmisbaar voor een gezonde economische toekomst.
Het zijn de ondernemers in kleine en (middel)grote bedrijven die investeren in nieuwe idee ën en innovatieve technieken.
Het midden- en kleinbedrijf (MKB) is d é banenmotor van Nederland.
Net als andere Nederlanders maken veel ondernemers zich zorgen over de toekomst.
De VVD wil hen perspectief bieden.
Dat doen we door de overheidsfinanci ën op de korte en lange termijn weer op orde te brengen, zonder op groei te bezuinigen.
Daarnaast doet de VVD een aantal gerichte voorstellen die ondernemers meer ruimte geven.
De VVD kiest ervoor om ondernemers niet onnodig te belasten.
Te beginnen met de zorgkosten, een groeiende werkgeverslast van de ondernemer.
De VVD-voorstellen voor een betaalbare gezondheidszorg beperken die werkgeverslasten.
Werkgevers hoeven de eerste zes maanden van een WW-uitkering niet te betalen.
Verderop in dit programma doet de VVD voorstellen die het ontslagrecht vereenvoudigen.
De VVD wil ondernemers perspectief bieden door de kredietverstrekking weer op gang te brengen.
Dit is van belang voor mensen die willen starten met een onderneming of die een onderneming willen overnemen.
Het overgrote deel van de kredietvraag van ondernemers betreft kredieten tot 250.000 euro.
Banken zijn op dit moment terughoudend in het verstrekken van zulke kredieten.
De VVD wil dat de Borgstelling MKB-kredieten (BKMB) zo wordt gericht dat deze kredietstroom weer op gang komt.
Daarnaast wil de VVD belemmeringen weghalen zodat pensioenfondsen meer kunnen investeren in de Nederlandse economie.
Het tekort aan nieuwe vakmensen vormt een grote bedreiging voor ondernemend Nederland.
Veel ondernemers die  ‘directeur-grootaandeelhouder’ zijn maken zich zorgen of ze bij hun pensionering het bedrijf wel kunnen overdragen aan een opvolger.
Verderop in dit programma stelt de VVD daarom een forse investering in het onderwijs voor.
Op deze manier komen er meer en goede overnamekandidaten.
Ook de verbeterde kredietverstrekking biedt meer kansen voor een bedrijfsoverdracht.
De VVD is voor afschaffing van regels die ondernemers hinderen.
Een voorbeeld van administratieve lasten zijn de kosten die het MKB maakt bij loonbeslag (beslag leggen op loon van een schuldenaar).
De VVD wil dat ondernemers  – net als deurwaarders – de mogelijkheid krijgen deze kosten door te berekenen aan de schuldenaar.
Ook wil de VVD het makkelijker maken voor ondernemers om schulden te vorderen.
Als er tussen schuldeiser en schuldenaar geen geschil is over de schuld, zou er geen gerechtelijke procedure nodig moeten zijn om een deurwaarder in te schakelen.
De VVD is tegen regels die ondernemers beperken hun zaak op zondag te openen.
Dit is een keuze van de ondernemer en niet van de overheid.
Gemeenten mogen ondernemers maximaal  één factuur per jaar sturen waarop alle lokale lasten staan vermeld.
De VVD is voor een overheid die ondernemers vertrouwt.
Als een ondernemer controles en inspecties goed doorstaat, kunnen deze worden afgebouwd.
Als de overheid een ondernemer geld schuldig is, moet het betreffende bedrag zo snel mogelijk worden voldaan.
Daar is nog verbetering mogelijk.
De overheid betaalt een factuur gemiddeld 19 dagen te laat.
In dat geval zou de ondernemer een vergoeding moeten krijgen.
De VVD wil dat de Belastingdienst zo goed mogelijk communiceert met ondernemers.
Contacten met de overheid moeten de ondernemer zo min mogelijk tijd kosten.
Wetgeving is nu vaak gericht op de grotere (MKB-)bedrijven.
Daardoor is die wetgeving vaak onwerkbaar voor de kleinere slager, groenteboer, bakker, horeca-ondernemer of kapperszaak.
De VVD wil toetsing vooraf of wetgeving toepasbaar is voor alle ondernemers.
De VVD wil ook nieuwe ondernemers kansen bieden.
Ingewikkelde vergunningen en regels en een beperkte toegang tot kredietverlening weerhouden mensen ervan een onderneming te starten.
De VVD vindt dat de overheid iemand die het lef heeft een eigen onderneming te starten niet moet lastigvallen maar moet ondersteunen.
Wie  ‘durfkapitaal’ investeert moet dit tot 100.000 euro zonder box 3-heffing kunnen inzetten.
Eventuele verliezen mogen voor de belastingdienst worden verrekend met het inkomen.
In Nederland duurt het gemiddeld tien dagen om een onderneming te starten en moeten gemiddeld 6 procedures worden doorlopen.
De VVD wil dat deze periode en dit aantal omlaag worden gebracht.
Als een (startende) ondernemer een vergunning aanvraagt en de overheid reageert niet binnen de afgesproken termijn, dan moet de vergunning automatisch worden verstrekt.
Steeds meer mensen zijn zelfstandige zonder personeel (zzp ’er).
Nederland telt ruim 700.000 zzp ’ers.
Deze ondernemers zijn van onschatbare waarde voor onze arbeidsmarkt.
Zij nemen zelf verantwoordelijkheid voor hun inkomen en groeien regelmatig uit tot succesvolle ondernemers.
Zij hebben echter te maken met een enorme regelbrij en onduidelijkheid over hun rechten.
De VVD wil de wettelijke regelingen voor zzp ’ers verbeteren.
De afgelopen periode is al geregeld dat zzp ’ers nog tien jaar aangesloten kunnen blijven bij hun pensioenfonds op het moment dat zij zzp ’er worden.
De VVD wil verdergaan door zzp ’ers de mogelijkheid te geven zichzelf in een collectieve pensioenregelingen te verenigen.
Daarnaast wordt het voor zzp ’ers mogelijk zich aan te sluiten bij een collectieve arbeidsongeschiktheidsregeling.
Zij moeten ook makkelijker toegang krijgen tot de Nationale Hypotheekgarantie (NHG).
De VVD wil het onderscheid tussen grote, kleine en parttime ondernemers verkleinen.
Zij moeten een meer gelijke fiscale behandeling krijgen.
De financi ële sector in Nederland vervult als krediet- en dienstverlener een belangrijke economische functie.
Een goed functionerende financi ële sector is essentieel voor kredietverlening en effici ënte marktwerking.
Uitgangspunt hierbij moet zijn dat de klant centraal staat.
Om financi ële stabiliteit tijdens een crisis te waarborgen, kan tijdelijke overheidssteun aan financiële instellingen gerechtvaardigd zijn.
De overheidssteun moet echter zo snel mogelijk worden afgebouwd.
Bestuurders van financi ële instellingen die overeind worden gehouden door de overheid hebben geen recht op variabele beloningen zolang deze instellingen afhankelijk zijn van overheidssteun.
De financi ële crisis heeft aangetoond dat heldere scherpe regels en een strenge marktmeester noodzakelijk zijn.
Waar financieel toezicht in het verleden tekort is geschoten, dient deze te worden aangescherpt.
De Europese Unie is voor een groot deel een economische samenwerking.
Veel Nederlandse ondernemers exporteren hun producten en diensten, en hebben baat bij een grote afzetmarkt.
Daarom is de Europese interne markt voor Nederland zo belangrijk.
Nederland heeft er dan ook baat bij dat de interne markt verder geliberaliseerd wordt: de post-, telecom-, spoor, en energiemarkt, maar vooral de dienstenmarkt.
Deze wordt nu onnodig beperkt.
Zo zijn in de EU zo ’n 4.600 beschermde beroepen, van acupuncturist in Malta tot marmerbewerker in België.
In de meeste gevallen is dit een oneigenlijke verkapte vorm van protectionisme.
Daarnaast moet het voor bedrijven makkelijker worden om diensten te leveren in andere lidstaten, met inachtneming van de arbeidswetgeving van deze landen.
Lidstaten moeten achterstanden bij de invoering van wetgeving wegwerken.
Nieuwe wetsvoorstellen die erop gericht zijn de interne markt te verbeteren moeten versneld aangenomen worden.
Ook moet er vaart gemaakt worden met het opzetten van een digitale interne markt.
Deze maakt het makkelijker voor consumenten of bedrijven om online iets te kopen of verkopen in een andere lidstaat, zonder tegen problemen aan te lopen.
Deze groeimarkt kan de Europese economie een bonus van tussen de 500 en 1.500 miljard euro opleveren.
Nederland profiteert hier direct van, aangezien wij op het gebied van e-commerce en infrastructuur voorlopen op andere lidstaten.
Het verder voltooien van de interne markt heeft onnodige regels als ongewenst bijverschijnsel.
Zo ’n 50% van alle regeldruk in Nederland komt inmiddels via ‘Brussel’.
Ook in dat opzicht ziet de VVD de EU als een  ‘gewone’ bestuurslaag: het terugdringen van regeldruk moet prioriteit hebben.
Het programma voor het verlagen van de regeldruk moet dan ook worden versneld en worden doorgezet na 2012.
Daarnaast moet er door middel van betere toets op de effecten van regelgeving (de zogenoemde impact assessments)<U+F020>en door betere controle door de Tweede Kamer worden voorkomen dat met de rechterhand regels geschrapt worden, terwijl ze er met de linker worden bijgeschreven.
Het is niet alleen de verantwoordelijkheid van de EU om onnodige regels te schrappen, maar ook om nieuwe te voorkomen.
Op dit moment zijn de belastingen in Nederland hoog.
De VVD is voor belastingverlaging omdat hard werken en ondernemerschap moeten lonen.
De VVD wil dat mensen die geld verdienen een groter deel daarvan overhouden om zelf te besteden.
Dat is ook beter voor de economie, want het stimuleert mensen om harder te gaan werken.
Op die manier wordt er meer geld verdiend, waardoor de koek groter wordt en er dus ook meer is om te verdelen.
Prestaties op de arbeidsmarkt worden nu te weinig beloond.
Daarom wordt de BTW-verhoging naar 21% na 2013 gecompenseerd.
Hiertoe wordt de inkomstenbelasting verlaagd onder meer door de arbeidskorting fors te verhogen.
Alle werkende Nederlanders profiteren van die lastenverlichting.
Voor ondernemers wordt de MKB-winstvrijstelling verhoogd
en het MKB-tarief in de winstbelasting verlaagd.
Ouderen worden tegemoet gekomen via de ouderenkorting.
De VVD is tegen het stapelen van regelingen die mensen eigen verantwoordelijkheid ontnemen en uitgaan van een maakbare samenleving.
De levensloop, het zogenoemde vitaliteitspakket, de aftrek voor levensonderhoud van kinderen en de ouderschapsverlofkorting worden daarom afgeschaft.
Daarnaast doet de VVD verderop in dit programma voorstellen om orde te scheppen in de wirwar van kindregelingen.
Om de banenmotor in Nederland aan de praat te houden moet het voor een werkgever betaalbaar blijven om iemand in dienst te nemen.
Daarom wil de VVD de werkgeverspremies verlagen.
Ook krijgen werkgevers een fiscaal voordeel op de loonkosten voor het (binnenshuis) omscholen van (nieuw) personeel via bijvoorbeeld leerwerktrajecten.
Sparen is belangrijk.
Of het nu is voor de aanschaf van een woning, een lange vakantie, pensioen of voor extra hulp en zorg op de oude dag.
De VVD wil dit stimuleren door de belastingvrijstelling voor spaargeld te verhogen naar 35.000 euro.
De arbeidsmarkt in Nederland verandert in hoog tempo.
De levensverwachting stijgt.
Op termijn zal door de vergrijzing en ontgroening een groot tekort aan arbeidskrachten ontstaan.
Die ontwikkeling werpt zijn schaduwen in sommige sectoren nu al vooruit.
Meer mensen moeten aan het werk.
Daarvoor is niet alleen nodig dat m éér mensen gaan werken, maar ook dat mensen langer doorwerken.
Alleen dan kan de houdbaarheid van ons sociale zekerheidsstelsel, inclusief onze pensioenen, voor de toekomst worden verzekerd.
Hier worden onvoldoende kansen benut.
Wie kan werken, werkt.
Ongeveer een half miljoen mensen in Nederland hebben een uitkering terwijl zij w él geheel of gedeeltelijk zouden kunnen werken.
Jongeren en 55-plussers krijgen nog onvoldoende mogelijkheden,
het onderwijs en de arbeidsmarkt sluiten niet goed genoeg aan
en er is onvoldoende mobiliteit en flexibiliteit op de arbeidsmarkt.
Dit is sociaal, economisch en financieel onhoudbaar.
De VVD zet daarom in op een pakket maatregelen dat mensen prikkelt om meer en langer te werken,
dat de flexibiliteit en mobiliteit bevordert,
dat belemmeringen voor ouderen en jongeren op de arbeidsmarkt wegneemt,
dat de aansluiting onderwijs en arbeidsmarkt verbetert
en de pensioenleeftijd verhoogt.
Er zijn in Nederland te veel mensen die niet meedoen aan het arbeidsproces.
Alleen voor mensen die echt niet kunnen werken is er langdurige ondersteuning.
In te veel gevallen staan mensen, die wel (deels) kunnen werken, langs de kant als gevolg van slecht beleid  – of omdat zij gemakzuchtig gebruik maken van sociale regelingen.
De VVD wil dat deze groep (weer) aan de slag gaat.
De VVD wil uitgaan van wat mensen w él kunnen in plaats van wat zij níet kunnen.
Een uitkering moet er op zijn ingericht dat mensen zo snel mogelijk weer aan de slag gaan.
Werken moet lonen.
Door de vele inkomensafhankelijke regelingen gaan veel mensen er financieel op achteruit als zij van een uitkering naar een baan gaan.
Werkloze alleenstaande ouders die vier dagen in de week tegen het minimumloon gaan werken gaan er in Nederland meer dan 1.000 euro per jaar op achteruit.
Dit vindt de VVD onacceptabel.
De inkomensafhankelijke maatregelen die deze  ´armoedeval´ creëren, worden afgeschaft of aangepast.
De VVD wil de twaalf regelingen terugbrengen tot vier, met elk een eigen, logisch doel: de kinderbijslag en het kindgebonden budget voor inkomensondersteuning en de combinatiekorting en de kinderopvangtoeslag voor de bevordering van participatie.
Verder komt er in plaats van drie belastingkortingen voor uitkeringsgerechtigde ouders  één nieuwe alleenstaande-oudertoeslag op het kindgebonden budget.
Deze nieuwe toeslag is onafhankelijk van het al dan niet ontvangen van een uitkering, waardoor werkende alleenstaande ouders niet langer benadeeld worden ten opzichte van niet-werkende alleenstaande ouders.
Ouders met een thuiswonend gehandicapt kind krijgen een extra tegemoetkoming.
Wie kan werken, maar een werkgever nog onvoldoende te bieden heeft, moet zich aantoonbaar fulltime inzetten om zijn tekortkomingen weg te werken, zichzelf in voldoende mate te verbeteren en een baan zoeken.
Wie onvoldoende meewerkt, verliest het recht op een uitkering.
Het moet ook lonen om meer te gaan werken.
Doordat veel regelingen die arbeidsdeelname moeten bevorderen inkomensafhankelijk zijn, voelt meer werken wel eens als straf.
Mensen die buiten hun schuld hun baan verliezen kunnen natuurlijk een beroep doen op de sociale zekerheid.
Maar we willen voorkomen dat zij te lang aan de kant staan.
De VVD wil daarom de WW-uitkering de eerste drie maanden verhogen en de duur ervan verkorten.
Zo komen mensen die hun baan verliezen niet onnodig in problemen
en zullen ze tegelijkertijd zo snel mogelijk weer aan de slag gaan.
Scholing speelt hierbij een belangrijke rol.
Teveel mensen raken verstrikt in een uitkeringstraject.
De VVD wil daarom de Wet werk en bijstand (Wwb), de Wet werk en arbeidsondersteuning jonggehandicapten (Wet Wajong) en de Wet sociale werkvoorziening (Wsw) samenvoegen tot een Participatiewet en de uitvoering hiervan bij gemeenten neerleggen.
Re-integratietrajecten worden alleen nog voor bijzondere doelgroepen (zoals arbeidsgehandicapten) ingezet.
Daardoor kunnen gemeenten met minder geld toe.
Ten aanzien van de budgetten voor sociale voorzieningen (WSW, WMO, jeugdzorg) krijgen gemeenten de vrijheid om die optimaal te benutten.
Zo kunnen gemeenten ervoor zorgen dat mensen, die nu te snel worden afgeschreven, een baan krijgen.
Veel jongeren zijn de afgelopen jaren in de Wajong beland.
De kans is groot dat zij tot hun pensioen van een uitkering afhankelijk zijn.
Om dit te voorkomen wil de VVD dat deze groep periodiek wordt herkeurd zodat zij  – indien mogelijk – zo snel mogelijk weer aan de slag kunnen.
Jongeren waarvan duidelijk is dat zij nooit een normale baan kunnen hebben zijn hiervan uiteraard uitgezonderd, daarom krijgen alleen volledig duurzaam arbeidsongeschikte mensen toegang tot de regeling.
De VVD wil alle mensen die nu in de Wsw zitten herkeuren.
Zo voorkomen we dat mensen onnodig in deze regeling blijven zitten en kunnen de wachtlijsten voor de Wsw worden weggewerkt.
De VVD wil arbeidsgehandicapten meer kansen bieden op werk door de mogelijkheden voor No-Risk polissen voor ondernemers te verruimen en te investeren in Job Coaches voor meer begeleiding op de werkvloer.
No-Risk polissen maken het ook aantrekkelijker voor werkgevers om oudere (langdurig) werkzoekenden in dienst te nemen.
Naast de re-integratietaken uit de Wwb, Wsw en de Wet Wajong worden ook de overige re-integratietaken exclusief neergelegd bij de gemeenten.
Re-integratietrajecten worden alleen nog voor bijzondere doelgroepen (zoals arbeidsgehandicapten) ingezet.
Daardoor kunnen gemeenten met minder geld toe.
De re-integratietaken van het UWV komen te vervallen.
Het UWV moet zich beperken tot het verstrekken van uitkeringen en het uitvoeren van keuringen.
De crisis gaat ook aan jongeren niet voorbij.
De jeugdwerkloosheid is inmiddels opgelopen tot 12%.
Hoewel dat in vergelijking met andere Europese landen laag is, vindt de VVD dat alles op alles moet worden gezet om kansen voor jongeren op de arbeidsmarkt te verbeteren.
Verderop in dit programma doet de VVD diverse voorstellen om het onderwijs beter aan te laten sluiten op de arbeidsmarkt.
Door deze voorstellen worden mensen gestimuleerd deel te nemen aan het arbeidsproces.
Maar zij moeten daarvoor wel de kans krijgen.
De VVD wil het daarom voor ondernemers makkelijker maken om mensen in dienst te nemen.
Dat kan door ervoor te zorgen dat een ondernemer die gedwongen is iemand te ontslaan niet samen met de betrokkene in een dure en zeer langdurige en kostbare procedure terecht komt.
Deze bestond oorspronkelijk om mensen met een baan te beschermen, maar zorgt er in de praktijk voor dat ondernemers minder snel mensen aannemen, waardoor veel mensen onnodig aan de kant staan.
De kantonrechtersformule en de gang naar het UWV maken ontslag erg duur, en moeten dan ook worden afgeschaft.
Door in de wet een vaste ontslagvergoeding van een week per gewerkt jaar op te nemen (met een maximum van een half jaarsalaris), wordt het ontslagrecht eerlijker en eenvoudiger.
Tot slot wil de VVD opeenvolgende arbeidscontracten tot een maximale duur van vijf jaar mogelijk maken.
Deze maatregelen gelden voor de gehele arbeidsmarkt.
De arbeidsrechtelijke positie van ambtenaren wordt gelijkgesteld aan die van andere werknemers.
Fraude met uitkeringen is diefstal.
Onterecht betaalde uitkeringen dienen tot op de laatste cent te worden teruggevorderd.
De VVD wil geen minimumbedrag waaronder niet wordt teruggevorderd.
Wie schuldig is aan fraude verliest zijn uitkering.
De VVD geeft fraudepreventie een hoge prioriteit door controles op rechtmatigheid uit te voeren.
De VVD wil bovendien stoppen met de export van fraudegevoelige sociale voorzieningen, zoals de kinderbijslag buiten de EU.
De VVD wil af van de mogelijkheid dat afgesloten CAO ’s worden opgelegd aan ondernemingen die bij de totstandkoming van de CAO geen partij waren.
De VVD vindt goede, betaalbare en veilige kinderopvang van groot belang.
Door de ingrepen in de kinderopvangtoeslag staat de betaalbaarheid van kinderopvang voor hardwerkend Nederland onder druk.
De voorstellen van de VVD repareren dit.
Mensen moeten daarbij kunnen kiezen welke opvang zij voor hun kind het beste vinden.
De VVD wil dat de kinderopvangregeling ouders volop de ruimte laat om de keuze te maken tussen kinderdagverblijven en naschoolse opvang, of gastouderopvang die zorgt voor flexibiliteit.
Dagarrangementen waarbij opvang, school, sport-, spel-, natuur- en cultuuractiviteiten gecombineerd worden, moeten wat de VVD betreft gestimuleerd worden.
Verder wil de VVD zo min mogelijk regels die leiden tot onnodige bureaucratie.
De kinderopvangbranche is goed in staat samen met ouders afspraken te maken.
Ook werkgevers en werknemers komen er in de praktijk samen uit als het gaat om verlof en flexibel werken.
Echtscheidingen hebben, ook financieel, een grote impact op het leven van ouders en kinderen.
De VVD wil dat men sneller en eenvoudiger de hoogte van kinder- en partneralimentatie kan berekenen en wil de duur van de partneralimentatie beperken.
Dit stimuleert mensen om na een echtscheiding weer hun leven in eigen hand nemen.
Veel 55-plussers die op zoek zijn naar een baan hebben moeite die te vinden.
De VVD wil deze groep meer kans bieden op de arbeidsmarkt.
Dit kan door ondernemers meer ruimte te geven hun personeel te belonen naar toegevoegde waarde in plaats van leeftijd.
Daarnaast moeten mensen meer ruimte krijgen zich tijdens hun loopbaan om- of bij te scholen.
Iemand die werkloos wordt krijgt  – ongeacht zijn leeftijd – hiervoor toegang tot een sociaal leenstelsel.
Nu is in veel CAO ’s afgesproken dat werknemers op een bepaalde leeftijd automatisch worden ontslagen.
De VVD wil daarvan af.
Als werknemer en werkgevers met elkaar verder willen moet dat mogelijk zijn.
Dit gebeurt tegelijkertijd met het vereenvoudigen van het ontslagrecht.
De afgelopen decennia is de levensduur snel opgelopen.
Dit is natuurlijk goed nieuws.
Zeker omdat we onze  ‘oude dag’ in steeds betere gezondheid doorbrengen.
Maar er is ook een keerzijde.
De pensioenverplichtingen zullen door de toegenomen levensverwachting met vele tientallen miljarden oplopen.
De VVD wil een sterk pensioenstelsel dat op lange termijn voldoende waarborgen biedt voor een duurzaam en betaalbaar pensioen, ook als de levensverwachting in de toekomst verder stijgt.
Om dit te bereiken is het onvermijdelijk dat we het huidige stelsel aanpassen.
Allereerst geldt dat voor de AOW.
De VVD vindt dat er op korte termijn maatregelen moeten worden genomen om de toekomst van de AOW veilig te stellen.
Dat doen we door de AOW versneld te verhogen naar 67 in 2018.
Om de AOW ook in de toekomst veilig te stellen wordt deze na 2018 gekoppeld aan de levensverwachting.
Hoewel de aanvullende pensioenen binnen het domein van de sociale partners vallen, wil de VVD de aanvullende pensioenen harmoniseren met de aanpassingen in de AOW.
Dit betekent dat de leeftijd voor aanvullende pensioenen gelijk oploopt met de verhoging van de AOW-leeftijd.
De fiscale behandeling van de premies voor het aanvullende pensioen kan hiermee worden geharmoniseerd.
Een groep werkende mensen die niet volledig kan profiteren van het collectieve pensioensysteem, zijn de zzp ’ers.
Belemmeringen die hen uitsluiten van vrijwillige deelname in collectieve pensioenen worden weggenomen.
Voor multinationals moet het mogelijk zijn al hun gepensioneerden in een algemene pensioeninstelling in Nederland onder te brengen.
De VVD is overtuigd van de innovatieve kracht van ondernemend Nederland.
Door de juiste voorwaarden te cre ëren kan ons land tot de kopgroep van Europese landen behoren.
De VVD wil het topsectorenbeleid, dat de afgelopen periode is opgezet, voortzetten.
Innovatie is gebaat bij stabiliteit van beleid.
Hiervoor is goede samenwerking tussen overheid, kennisinstellingen en bedrijfsleven vereist.
De sector b èta-techniek moet daarin voorop lopen, want deze mensen hebben we hard nodig.
De overheid investeert jaarlijks circa 2,5 miljard euro in innovatie.
De VVD wil dat bedrijven en private investeerders een grotere bijdrage gaan leveren
en dat we meer geld op de EU-begroting aanspreken.
Ook de betrokkenheid van onderwijs- en kennisinstellingen en de ICT-sector is van belang.
De VVD wil dat er voldoende ruimte blijft voor fundamenteel onderzoek bij kennisinstellingen.
Hierin wordt extra ge ïnvesteerd, want het gaat hier om de innovaties van de toekomst.
Het onderwijs krijgt de kans om dicht op de ontwikkelingen in de praktijk te zitten, zodat zij hun lesprogramma ’s daarop kunnen afstemmen.
Dit draagt bij aan een betere aansluiting van jongeren op de arbeidsmarkt.
De VVD wil het MKB+ Innovatiefonds behouden.
Dit fonds biedt kansen voor ondernemers die willen groeien maar door de crisis er niet de middelen voor hebben.
Verder vindt de VVD dat de overheid zich meer moet inzetten voor de vestiging van buitenlandse bedrijven in ons land, want dat levert extra werkgelegenheid op.
Daarvoor moeten vestigingsregels, vergunningen en visa worden verbeterd.
De VVD wil dat buitenlandse bedrijven zich welkom voelen in ons land.
Daarvoor is het nodig dat de procedures van de Immigratie- en Naturalisatiedienst (IND) voor buitenlandse bedrijven eenvoudiger worden.
Ook voor de kinderen van buitenlandse werknemers moeten er goede voorzieningen zijn.
Internationale scholen moeten daarom de ruimte krijgen.
Deze inrichting van het innovatiebeleid zal Nederland aantrekkelijker maken voor bedrijven die in ons land willen investeren.
De VVD wil een verantwoord energiebeleid voeren.
De komende decennia zullen fossiele brandstoffen nog schaarser worden dan nu het geval is.
Dat leidt tot stijgende prijzen die onze concurrentiepositie op den duur kunnen aantasten.
Ook zullen we in de toekomst voor olie en gas steeds meer afhankelijk worden van het buitenland.
Wij kunnen het ons daarom niet permitteren nieuwe vormen van energieopwekking onbenut te laten.
Door in te zetten op verschillende energiebronnen, worden wij minder afhankelijk van de regio ’s waar fossiele energie vandaan komt.
Schone en hernieuwbare energie zijn belangrijke onderdelen van het innovatiebeleid.
De overgang naar hernieuwbare energiebronnen is d é kans om nieuwe economische activiteiten te ontwikkelen en als land een koppositie te verwerven op het gebied van kennis en innovatie.
De afgelopen jaren nemen steeds meer mensen z élf initiatief, omdat het door dalende kostprijzen steeds interessanter en rendabeler wordt te investeren in duurzame energie en energiebesparing.
Goede voorbeelden daarvan zijn de toepassing van geothermie in de glastuinbouw en particuliere initiatieven met zonnecellen.
De VVD wil lokale initiatieven stimuleren door de mogelijkheden voor energieopwekking op decentraal niveau te verruimen.
Zo ontstaat er een stimulans voor slimme decentrale energienetwerken, waarbij het voor particulieren aantrekkelijker wordt zelf te investeren.
De VVD wil af van langdurige subsidiering van allerlei vormen van nieuwe energieopwekking.
Uiteindelijk bepaalt niet de overheid maar de markt welke energiebron de toekomst heeft.
Als dit op een geleidelijke manier gebeurt, kan de overstap worden gemaakt zonder bedrijven en ondernemers in de wielen te rijden.
Kernenergie is, zolang er nog geen betere vorm van energieopwekking voorhanden is, een belangrijke bron voor opwekking van schone en veilige energie.
In het Zeeuwse Borssele mag van de VVD een tweede kerncentrale worden gebouwd.
Dit moet een centrale worden van het modernste type.
Zo ’n kerncentrale moet zonder betalingen van de overheid gebouwd kunnen worden.
Verder zal de VVD onderzoek van energiebedrijven naar een verantwoorde winning van schaliegas in Nederland niet in de weg staan.
De VVD wil inzetten op energie-efficiency.
In internationaal verband willen we streven naar steeds effici ëntere en schonere apparaten en voertuigen.
Duurzaam ondernemen wordt uiteindelijk bevorderd door het principe te hanteren dat  ‘de vervuiler betaalt’.
Om dit effectief te maken moeten in internationaal verband afspraken worden gemaakt.
De VVD wil doorgaan met het systeem van emissiebeprijzing (ETS) en voldoen aan harde, realistische internationale afspraken.
Uitgangspunten zijn een re ële emissiebeprijzing
en een gelijk speelveld binnen de Europese Unie.
Goed onderwijs zorgt ervoor dat onze kinderen zich kunnen ontplooien en een vak leren dat bij hen past.
Goed onderwijs is het begin van een succesvol leven en ook de basis voor een sterke economie.
De VVD hecht aan goede opleidingen  – of je nu voor loodgieter of arts leert – omdat ieder kind de kans moet krijgen zijn talenten te ontwikkelen.
De VVD wil scholen van topkwaliteit waar elk kind in zijn eigen tempo de ruimte krijgt zich te ontwikkelen.
Slecht onderwijs is onacceptabel.
De VVD is ambitieus als het om onderwijs gaat.
Dat moet ook, als Nederland wil bijblijven in kleiner wordende wereld waar de concurrentie om kennis steeds groter wordt.
Onderwijs is niet alleen in het belang van leerlingen en studenten zelf; van een goed en hoog opgeleide beroepsbevolking profiteren we allemaal.
De VVD wil daarom dat het onderwijs beter aansluit op de arbeidsmarkt.
Om het onderwijs te verbeteren is niet altijd extra geld of nieuwe regelgeving nodig.
Het gaat om een mentaliteitsverandering.
Veel scholen presteren goed met de huidige regels en middelen.
De kwaliteit van de leraar en de organisatie van de school zijn namelijk doorslaggevend voor de prestaties van leerlingen en veel scholen en leraren presteren heel goed.
Het is dus vooral zaak om de zwak presterende scholen en leraren aan te spreken en te stimuleren.
Waarom zouden zij niet kunnen wat hun collega ’s wel lukt?
Ondanks de slechte staat van de overheidsfinanci ën wil de VVD in het onderwijs investeren.
Dat is in het belang van onze kinderen en in het belang van onze economie.
De VVD wil dat doen door gelden binnen het onderwijsbudget te verschuiven.
Vergeleken met andere landen worden onze kinderen steeds minder goed in taal en rekenen.
De VVD wil daarom dat er op scholen meer aandacht komt voor taal- en rekenvaardigheid.
Wie met te weinig kennis van de Nederlandse taal aan de basisschool begint, staat op een achterstand die nog maar moeilijk is te overbruggen.
Kinderen met een taalachterstand gaan daarom verplicht naar voorschools onderwijs.
De VVD wil basisscholen belonen als zij goed onderwijs geven.
Dat kan door de financiering van basisscholen voor een deel afhankelijk te maken van de kwaliteit die zij leveren.
De VVD is tegen onderwijsfabrieken.
Schaalvergroting heeft in te veel gevallen geleid tot een verslechtering van de onderwijskwaliteit.
Daarom willen we financi ële prikkels voor scholen om te fuseren afschaffen.
De VVD heeft geen problemen met samenwerking tussen scholen zolang dit maar de kwaliteit van onderwijs ten goede komt.
En grotere scholen mogen nooit leiden tot meer bureaucratie.
Samenwerking mag er nooit toe leiden dat de kleinschalige onderwijsomgeving, waarin leraar en leerling het beste tot hun recht komen, verdwijnt.
Zeker in gebieden waar de bevolking daalt (krimpgebieden) zal samenwerking noodzakelijk zijn om kwaliteit en toegankelijkheid van het onderwijs te verzekeren.
Voor alle leerlingen geldt: bijzonder talent verdient bijzondere aandacht.
Elke leerling verdient onderwijs op maat.
De VVD heeft waardering voor vakmensen.
We moeten in Nederland niet alleen dingen kunnen bedenken maar ze ook kunnen maken.
Vakwerkscholen moeten aantrekkelijker worden voor talentvolle jongeren.
Er komt meer aandacht voor techniek en ondernemerschap in het basis- en voortgezet onderwijs.
De VVD wil ruim baan geven aan het gymnasium, en hoogbegaafdheid moet serieus worden genomen.
We willen in ons onderwijs meer aandacht voor talentvolle leerlingen.
De VVD kijkt bij jongeren met een beperking vooral naar wat zij w él kunnen, een kind met ADHD moet -met iets meer aandacht - ook goed onderwijs krijgen.
Reguliere scholen vangen leerlingen op die onnodig in het speciaal onderwijs terecht zijn gekomen.
Jongeren uit het speciaal onderwijs verdienen extra aandacht om hun kansen op de arbeidsmarkt te vergroten en zelfredzaamheid te ontwikkelen.
De afgelopen periode ingezette hervormingen van het speciaal onderwijs worden voortgezet.
Het is belangrijk dat MBO-opleidingen en de arbeidsmarkt goed op elkaar aansluiten.
MBO-instellingen kunnen nu zelf hun opleidingsaanbod bepalen.
De VVD wil daar niet aan tornen.
Maar instellingen moeten duidelijk en eerlijk zijn over de kansen op een baan na de opleiding.
Het bedrijfsleven dient nauwer betrokken te zijn bij deze beroepsopleidingen , bijvoorbeeld door meer mensen uit het bedrijfsleven les te laten geven.
Zo kan het onderwijs beter aansluiten bij de arbeidsmarkt.
Om dit verder te stimuleren wil de VVD dat financiering van opleidingen deels wordt bepaald door de kans die een opleiding geeft op een baan en de mate waarin MBO ’s samenwerken met ondernemers.
De VVD wil de niveaus 1 en 2 van VMBO en MBO samenvoegen tot  één integrale opleiding.
Dit sluit veel meer aan bij de vaardigheden van de leerlingen en voorkomt schooluitval.
Waarom zou je als leerling kiezen voor de HAVO als je met een MBO-opleiding een goed betaalde boterham kunt verdienen als vakman?
De uitval van scholieren en studenten is in het hele onderwijs een groot probleem.
Scholieren vallen uit vanwege een verkeerde studiekeuze, massale opleidingen en gebrek aan aandacht.
Schooluitval is verspilling van belastinggeld en leidt tot maatschappelijke problemen als werkloosheid en criminaliteit.
De VVD wil dat leerlingen van tevoren veel beter weten wat een opleiding inhoudt en wat je ermee kunt worden.
Schooluitval in het basis- en voortgezet onderwijs begint vaak met spijbelen.
Scholen en gemeenten hebben daarom een belangrijke taak spijbelen tegen te gaan.
Als scholen verzuimen om spijbelaars te melden, worden zij beboet.
Spijbelen kunnen we voorkomen door lesuitval tegen te gaan en voor een zinvolle lesinvulling te zorgen.
Schoolbesturen moeten hierop worden afgerekend.
Te veel jongeren zitten vast in een onderwijstraject doordat ze de verkeerde studierichting hebben gekozen.
Dat is vooral op het MBO een probleem.
MBO-instellingen moeten daarom meer ruimte hebben leerlingen te toetsen op geschiktheid en motivatie voordat deze met de opleiding beginnen.
Ook wil de VVD dat leerlingen betere voorlichting krijgen over wat voor werk zij na afronding van de opleiding kunnen gaan doen.
We willen het voor laatbloeiers weer mogelijk maken van het VMBO via de HAVO naar het VWO door te stromen.
Ook na het MBO moet diploma stapelen mogelijk blijven.
Daarnaast kan het aantal korte opleidingen in het HBO, de zogenaamde Associate Degree, worden uitgebreid.
De kwaliteit van het onderwijs wordt vooral bepaald door de kwaliteit van de leraren.
Goede leraren leggen duidelijk uit, cre ëren de juiste sfeer en betrekken leerlingen actief bij het onderwijs.
Gelukkig doen veel leraren het goed.
Maar in het basisonderwijs presteert een op de acht onderwijzers onder de maat.
In het middelbaar onderwijs is dit zelfs een op de vijf.
Dit betekent dat heel veel Nederlandse leraren goed werk doen,
maar het betekent ook dat er een aanzienlijke groep leraren is die het beter moet gaan doen.
De VVD neemt daarom een aantal maatregelen die de kwaliteit van de leraar moeten verbeteren.
De VVD vindt dat leraren structureel aan bijscholing horen te doen.
Dit wordt geregeld via registratie in het Lerarenregister, net zoals bij professionals in de zorg.
De lerarenorganisaties zijn hier voortvarend mee aan de slag gegaan.
Dit Lerarenregister kan er op termijn toe leiden dat de Onderwijsinspectie kleiner kan worden.
Als men elkaar verbetert, dan is immers minder extern toezicht nodig.
Dit betekent ook dat er consequenties verbonden zijn aan slecht presteren.
Als een leraar niet goed lesgeeft, zich onvoldoende openstelt voor intervisie en bijscholing en zich niet registreert in het lerarenregister, dan is er in het onderwijs geen plaats voor hem of haar.
Onze kinderen verdienen immers de beste leraar voor de klas!
Leraren horen geprikkeld te worden om het beste uit zichzelf te halen, omdat ze zo het beste uit kinderen halen.
De schoolleiding ondersteunt dit doel.
De schoolleider is een essentieel persoon voor een school.
Diens inzet, kwaliteit en kunde bepaalt in hoge mate hoe een kind de school ervaart en hoe effectief de leerkrachten hun werk kunnen doen.
Zonder goede schoolleiders geen goede school.
Schoolleiders zijn verantwoordelijk voor het voeren van een professioneel personeelsbeleid.
Het komt te vaak voor dat leraren nog nooit een functioneringsgesprek hebben gehad.
Ook het belonen van leraren die het beste uit de leerling halen komt nog te weinig voor.
De VVD vindt dat in een professionele werkomgeving er ook eisen moeten worden gesteld aan de kwaliteit van de leiding.
De komende periode moet hier een slag gemaakt worden.
Goed lesgeven begint met een goede lerarenopleiding.
Het niveau van de lerarenopleidingen is de laatste jaren gelukkig verbeterd.
De VVD wil deze verbetering doorzetten.
Het leren omgaan met de nieuwste ICT-applicaties is onderdeel van de lerarenopleiding.
Op termijn wil de VVD dat leraren zo hoog mogelijk zijn opgeleid, dit zal het aanzien van het beroep vergroten.
Goede hogescholen en universiteiten stellen mensen in staat hun talenten verder te ontwikkelen.
Onze samenleving heeft behoefte aan bekwame hoogopgeleiden  – ook om internationaal te kunnen blijven concurreren.
De VVD wil de komende periode het hoger onderwijs een kwaliteitsimpuls geven.
Opleidingen in het hoger onderwijs dienen aan de internationale normen van kwaliteit te voldoen.
Studenten kunnen tijdens hun studie meer worden gestimuleerd en uitgedaagd.
Onderwijs moet beter aansluiten op de vraag vanuit de arbeidsmarkt.
De afgelopen jaren is gebleken dat er instellingen zijn die diploma ’s afgeven voor opleidingen waarvan de kwaliteit ter discussie staat.
Voor de VVD is dat onacceptabel.
Studenten werken hard en hebben recht op een diploma dat daadwerkelijk perspectief biedt op de arbeidsmarkt of op een vervolgopleiding.
Studeren is niet alleen een recht, het is ook een voorrecht.
De overheid investeert fors in studenten.
Dat is terecht, maar daar mogen we als samenleving wel wat voor terug vragen.
Dit kan door de studiefinanciering te vervangen door een sociaal leenstelsel.
De opbrengsten daarvan worden ge ïnvesteerd in de kwaliteit van het hoger onderwijs.
Als het sociaal leenstelsel volledig is ingevoerd kan de bijverdiengrens verdwijnen  én de langstudeerregeling opgeheven worden.
Het is dan aan de student zelf om keuzes te maken hoe de studietijd ingericht wordt.
Door het invoeren van het sociaal leenstelsel wordt het voor studenten interessant om zich tijdens hun studie te laten sponsoren.
Ook voor bedrijven kan het interessant zijn al voor het afstuderen met de juiste student in contact te komen en hem of haar te binden aan het bedrijf.
De student kan de kwaliteit van een opleiding het beste beoordelen als hij deze kan vergelijken met opleidingen aan een andere instelling.
De VVD wil dit mogelijk maken door het gebruik van voortgangstoetsen.
Deze voortgangstoets wordt opgesteld en getoetst bij vergelijkbare opleidingen op verschillende instellingen.
Ook voor mensen die al werken is toegang tot universiteiten en hogescholen van belang.
De VVD wil het deeltijdonderwijs daarom een impuls geven.
Dat is hard nodig want de afgelopen tien jaar is de instroom in deeltijdstudies gehalveerd.
Daarom willen we, op basis van het huidige budget, beurzen verstrekken voor studies voor beroepen waar tekort aan is.
De VVD wil dat de kwaliteit van hogescholen en universiteiten is gegarandeerd.
Zij moeten worden uitgedaagd tot het leveren van toponderwijs.
Dat kan allereerst door de financiering van deze instellingen aan te passen.
Het geld dat instellingen van de overheid krijgen moet niet enkel gebaseerd zijn op het aantal studenten maar ook op de geleverde kwaliteit.
De maatregelen die de afgelopen periode op dit gebied zijn genomen willen we voortzetten en uitbreiden.
Om hogescholen en universiteiten meer mogelijkheden te geven kwaliteit te bieden kunnen zij aankomende studenten selecteren (selectie aan de poort).
Hogescholen en universiteiten moeten de ruimte krijgen om speciale opleidingen aan te bieden voor de echte toppers.
Voor deze opleidingen zijn instellingen vrij zelf de hoogte van het collegegeld te bepalen.
De VVD bekijkt samenwerking tussen instellingen bij het kiezen van het profiel kritisch.
Schaalvergroting heeft in het verleden geleid tot te grote instellingen.
Als er wordt samengewerkt moet het duidelijk zijn wat de meerwaarde is en er moeten keuzes worden gemaakt welke opleidingen niet meer gegeven moeten worden.
De tijd dat iedereen alle opleidingen aanbiedt is voorbij.
Beter onderwijs hangt niet alleen af van de hoeveelheid geld die de overheid beschikbaar stelt.
De manier waarop het geld beheerd wordt, is ook doorslaggevend.
De VVD wil dat bestuurders in het hoger onderwijs verantwoording afleggen over de onderwijskwaliteit en financi ële prestaties.
Er moet een einde komen aan de vrijblijvendheid die heeft geleid tot minder kwaliteit.
Nederland komt niet alleen sterker uit de crisis door de overheidsfinanci ën op orde te brengen, er moet ook worden geïnvesteerd in ons toekomstig groeivermogen.
Nieuwe inzichten en wetenschappelijke doorbraken versterken ons groei- en concurrentievermogen en dragen oplossingen aan voor maatschappelijke vragen en uitdagingen.
De VVD investeert daarom naast de topsectoren extra in fundamenteel onderzoek.
Nederland is succesvol in de Europese wetenschappelijke samenwerking, voor iedere euro komt er bijna anderhalve euro terug.
Dat komt omdat Nederlandse onderzoekers prima mee kunnen in de op excellentie gebaseerde Europese competitie.
Europa vraagt van de subsidieontvangers dat ze er zelf ook geld bijleggen.
Daarnaast zet de VVD in op een verschuiving van fondsen binnen het Meerjarig Financieel Kader van de EU naar onderzoek en innovatie.
Kunst en cultuur zijn van waarde voor de Nederlandse samenleving.
Er wordt in Nederland veel moois gemaakt, ontworpen en ten toneel gebracht.
In het verleden waren kunstenaars te veel afhankelijk van subsidies.
Dankzij de VVD is hier de afgelopen periode een eind aan gekomen.
Dit was geen makkelijke, maar wel een noodzakelijke omslag.
De sector heeft gereageerd en is volop bezig om nieuwe initiatieven te ontplooien.
Deze koers wordt doorgezet.
Het aandeel eigen inkomsten (ten opzichte van subsidies) van kunstenaars moet in de volgende periode sneller omhoog.
Elke culturele instelling is zelf verantwoordelijk om steeds het eigen bestaansrecht af te dwingen en aan te tonen.
Een bloeiende sector weet bezoekers, donateurs, vrijwilligers en sponsoren aan zich te binden.
Dat kan door op een slimme manier mensen mogelijkheden te bieden om te geven aan cultuur via sponsoring, fondsen, mecenaat en particuliere bijdragen.
De VVD heeft daarvoor met de Geefwet een goede basis gelegd.
De VVD ziet een rol voor de overheid weggelegd bij de overdracht van kennis uit het verleden en het behoud van ons nationale erfgoed.
Nederland heeft een rijk aanbod van kwalitatief goede musea met bijzondere collecties die een grote internationale uitstraling bezitten.
Verbinden en de krachten bundelen is het motto om de voor de museale sector de collectieve middelen optimaal in te zetten en de sector verder te ontwikkelen.
Goede kunstopleidingen oefenen een grote aantrekkingskracht uit op potentieel talent; talent dat anders vermoedelijk naar het buitenland zou vertrekken.
Ook dit onderwijs moet beter aansluiten op de arbeidsmarkt.
Het aantal kunstopleidingen moet fors worden teruggebracht.
Daarnaast wil de VVD een gelijk speelveld voor de filmindustrie.
In het reguliere onderwijs komt weer aandacht voor cultuuroverdracht als onderdeel van de zogenoemde kerndoelen.
De afgelopen decennia zijn de samenleving en het medialandschap ingrijpend veranderd, maar de publieke omroep is qua structuur hetzelfde gebleven.
De VVD wil dat de publieke omroep zich verder aanpast aan de moderne tijd.
De hervormingen van het publieke bestel worden dan ook voortgezet.
De rol van publiek gefinancierde omroepen moet kleiner worden.
Zij moeten alleen programma ’s aanbieden met een maatschappelijk toegevoegde waarde die niet door commerciële omroepen worden aangeboden.
Op termijn kan de publieke omroep verder veranderen.
De VVD wil uiteindelijk naar een publieke uitzendorganisatie die een programmering maakt op basis van maatschappelijke verantwoording en wetgeving vanuit de overheid.
Vervolgens kunnen zowel maatschappelijke (omroep)organisaties als commerci ële mediabedrijven zich inschrijven om deze programma’s te gaan maken.
Voor het uitoefenen van haar publieke functies kan de publieke omroep met twee netten toe, en kan er dus een net wordt geschrapt.
Daarnaast stelt de VVD de financiering van de regionale omroepen te centraliseren.
Commerci ële mediabedrijven moeten alle ruimte krijgen om zich te ontwikkelen op het internet en nieuwe verdienmodellen te ontwikkelen.
Initiatief van particuliere mediabedrijven mag niet beperkt worden door concurrerend (gratis) aanbod uit het publieke domein.
Ieder kind heeft het recht om ongestoord op te groeien in een veilige omgeving.
De VVD vindt dat ouders en verzorgers de eerstverantwoordelijken zijn voor de opvoeding van hun kinderen.
De overheid bemoeit zich in principe niet met de opvoeding van kinderen.
Het overgrote deel van de ouders geeft hun kinderen een goede en liefdevolle opvoeding.
Soms verloopt die echter moeizaam en hebben ouders ondersteuning nodig.
Als de ouders het belang van het kind schaden kan en moet de overheid ingrijpen als dat de situatie verbetert.
Er wordt in Nederland te snel en te vaak een beroep op de jeugdzorg gedaan.
Van steeds meer jongeren wordt geoordeeld dat zij hulp nodig hebben terwijl dat eigenlijk niet het geval is.
Tegelijkertijd zijn delen van de jeugdzorg verworden tot een logge bureaucratie.
Het gevolg is dat jongeren die echt hulp nodig hebben die niet altijd krijgen.
Dit probleem wordt niet opgelost door meer geld maar door slimmer en effici ënter te organiseren.
De VVD wil meer energie steken in preventie.
Daarnaast wil de VVD de doelmatigheid in de jeugdzorg vergroten door de regie voor de jeugdzorg bij gemeenten te leggen.
Gemeenten kunnen zo maatwerk leveren door samen met mensen een oplossing voor hun hulpvraag te vinden.
Dit is het compensatiebeginsel.
De VVD vindt dat de behandeling bij moet dragen aan het normaal deelnemen van onze kinderen aan de samenleving.
Hierbij zoeken we ook naar verbinding met sport en onderwijs.
De VVD heeft respect en waardering voor mensen die in de jeugdzorg werken.
Zij proberen  – onder vaak zeer moeilijke omstandigheden –deze kinderen een beter leven te geven.
De VVD wil dat medewerkers in de jeugdzorg meer ruimte krijgen om opleidingen te volgen waarmee ze zich verder kunnen ontwikkelen.
Door opleidingseisen, een registratieverplichting en tuchtrecht kunnen we de sector professioneler maken.
Kindermishandeling en -misbruik moeten we krachtig bestrijden.
De VVD wil daarom een meldplicht voor kindermishandeling en -misbruik.
Een gezin wordt als risicogezin aangewezen als er aantoonbare problemen zijn die de ontwikkeling van het kind schaden.
De VVD wil dat er per risicogezin maar  één begeleider met doorzettingsmacht wordt aangesteld.
Zo wordt voorkomen dat mensen langs elkaar heen werken.
Naast liefde en vriendschap is een goede gezondheid voor veel mensen het belangrijkste in hun leven.
Voor mensen die ziek of gehandicapt zijn is het daarom essentieel dat zij goede zorg krijgen.
De zorg in Nederland is van een hoog niveau.
We leven langer in goede gezondheid en kunnen langer actief blijven en voor onszelf blijven zorgen.
Van de acht jaar die we allemaal sinds 1950 langer leven, zijn er zes te danken aan onze gezondheidszorg.
We leven deze extra jaren over het algemeen met een goede kwaliteit.
Dat is geweldig.
Het stelt ons in staat langer te werken, te genieten van onze kleinkinderen en het leven.
De afgelopen jaren is duidelijk geworden dat  – als we niets doen – de kosten van onze gezondheidszorg zo hard stijgen dat deze niet meer zijn op te brengen.
Nu al betalen gezinnen ruim 11.000 euro per jaar aan zorg.
Als we niets doen, loopt dat op tot de helft van een gezinsinkomen in 2040.
Verdere premiestijging gaat ten koste van de vakantie, uitgaven aan het huis en de auto.
Ook het beslag dat onze zorg legt op arbeidskrachten groeit gestaag.
Beide gaat ten koste van andere belangrijke zaken, zoals onderwijs, wegen en veiligheid.
De vergrijzing is slechts verantwoordelijk voor een kwart van de groei.
Voornamelijk technologische ontwikkelingen die de zorgbehandelingen minder ingrijpend maken, zorgen voor groei van het aantal pati ënten dat een dergelijke behandeling ook wil.
Nieuwe ontwikkelingen zorgen ervoor dat een ziekte in plaats van dodelijk, chronisch wordt.
Daarvoor zijn levenslang behandelingen en medicijnen nodig.
Ons basispakket breidt jaarlijks fors uit met nieuwe behandelingen, hulpmiddelen en medicijnen.
Het aantal mensen dat werkt in de gezondheidszorg is de afgelopen 10 jaar toegenomen met 35% tot ruim 1 miljoen mensen.
De VVD wil dat onze gezondheidszorg toegankelijk blijft voor ziek en gezond, voor jong en oud en voor mensen met een hoog en met een laag inkomen.
Ook in de toekomst is het belangrijk dat iemand, die de pech heeft een ernstige ziekte te krijgen ook toegang heeft tot de beste zorg.
We moeten dus ingrijpen om de zorg betaalbaar en solidair te houden.
De VVD wil de problemen niet vooruitschuiven, maar aanpakken.
Niets doen is ook een keuze: dat leidt namelijk tot oplopende premies en belastingen die uiteindelijk bijna de helft van het inkomen van een doorsnee gezin innemen.
Dat is niet meer op te brengen.
Daarom grijpt de VVD fors in, onze zorg moet goed en betaalbaar blijven.
Zorg die in de buurten en dorpen wordt geleverd moet goed en betaalbaar zijn.
De omslag die is ingezet om de zorg weer dicht bij mensen te organiseren moet fors en versneld worden doorgezet.
Zorg die in de loop der jaren is verplaatst naar het ziekenhuis, chronische zorg en veel geestelijke gezondheidszorg komen terug naar de buurt.
Het aantal bedden in instellingen kan worden teruggebracht.
De huisarts is de spil in deze zorgverlening, maar deze kan het natuurlijk niet alleen.
Praktijkondersteuners en verpleegkundigen zullen dit extra werk moeten opvangen.
Hun takenpakket wordt dus verzwaard (taakherschikking).
De VVD wil hierin investeren zodat zij deze taken ook goed kunnen oppakken.
Belangrijk is dat we versnippering voorkomen en dat alle partijen goed samenwerken, ook met de specialisten in het ziekenhuis.
De wijkverpleegkundige komt terug in de buurt.
Deze krijgt een zelfstandige financiering, zodat die zijn werk goed kan doen.
De VVD wil voorkomen dat mensen zorg krijgen die zij niet nodig hebben.
Verspilling wordt aangepakt.
Daarbij moeten we veel meer luisteren naar de mensen die het werk doen in de zorg.
Zij zien waar geld wordt verspild.
Een goed voorbeeld zijn de verbandmiddelen, incontinentiemateriaal en medicijnen die voor honderden euro ’s bij mensen ongebruikt thuis liggen en in de prullenbak belanden.
De huisarts weet waarvoor zijn pati ënt wordt behandeld of verzorgd en bepaalt of iemand een doorverwijzing krijgt naar een specialist.
Deze zogenaamde  ‘poortwachtersfunctie’ wordt versterkt.
Wie door een huisarts kan worden geholpen hoeft niet naar een specialist.
En wie thuis van een medische ingreep kan herstellen hoeft niet onnodig lang in het ziekenhuis te blijven.
Als huisartsen, specialisten en verzekeraars samenwerken aan de behandeling van de pati ënt (ketenzorg) moeten zij worden beloond op basis van de gezondheidsuitkomst.
Om te voorkomen dat er grote combinaties ontstaan van huisartsen, ziekenhuizen, verpleeghuizen en zorgverzekeraars, komt er een verbod op fusies tussen zorgaanbieders en zorgverzekeraars.
Niet iedere fusie pakt even gunstig uit.
Daarom zal aan partijen die willen fuseren worden gevraagd die eventuele samenwerking goed te motiveren en alle relevante partijen erbij betrekken.
Het is belangrijk dat er voldoende keuze blijft voor basiszorg.
Tot slot moet de overheid zorggelden zo veel mogelijk samenvoegen (ontschotten).
Bijvoorbeeld de verschillende gelden voor huisartsen en ziekenhuizen en de zorgverzekeraar.
Alleen als het echt niet anders kan, bijvoorbeeld bij complexe medische ingrepen, wordt de behandeling  ‘verder weg’ verricht.
Deze complexe zorg, met weinig pati ënten moet worden geconcentreerd.
Een arts die regelmatig een bepaalde moeilijke medische handeling doet, weet er meer van, heeft meer routine en maakt minder fouten.
Dat geldt voor zijn hele team.
Ook is het verkwisting om in alle ziekenhuizen en zelfstandige behandelcentra dure apparatuur te hebben die te weinig wordt gebruikt.
We hebben in de dicht bevolkte gebieden meer spoedeisende hulpen dan nodig is.
Belangrijk is dat we hier een effici ëntieslag maken en de spoedeisende zorg bundelen.
Veel mensen gaan naar een spoedeisende hulp terwijl dat niet nodig is.
Betere samenwerking met een huisartsenpost voorkomt dit.
In veel ziekenhuizen en zelfstandige behandelcentra wordt zorg geleverd die onnodig is.
Het gaat bijvoorbeeld om medische ingrepen die niet hoeven te gebeuren, onderzoeken die ten onrechte opnieuw worden gedaan, scans die niet noodzakelijk zijn, dure medicijnen waar goedkopere ook werken.
In die gevallen wordt niet zinnig en zuinig met zorg omgesprongen.
Om iedereen zorg te kunnen bieden moeten we deze verspilling bestrijden.
Medisch specialisten kopen vaak met hun maatschap medische hulpmiddelen in.
Als een ziekenhuis al deze inkoop bundelt kan veel geld worden bespaard.
Ziekenhuizen moeten meer mogelijkheden krijgen voor verantwoorde alternatieve financiering door pensioenfondsen en andere lange termijninvesteerders.
Medisch specialisten krijgen nu een apart honorarium.
Eigenlijk is dat vreemd.
In een restaurant betaal je ook niet apart voor de kok.
De VVD wil naar een prijs waarin alles zit, ook het loon van de medisch specialist.
Dat betekent ook dat we afbouwen dat verzekeraars achteraf hun zorgkosten met elkaar verrekenen (expost verevening).
Verzekeraars moeten zorg inkopen op basis van objectieve en transparante criteria.
Dat geeft aanbieders gelijke kansen.
Belangrijk is dat de contracten niet alleen gaan over de prijs en kwaliteit van zorg, maar ook over de hoeveelheid zorg die ze inkopen.
In 2012 worden hier voor het eerst afspraken over gemaakt, de VVD vindt dat volume altijd onderdeel van een contract moet zijn.
Pati ënten met een naturapolis beperken zich tot de keuze tussen de zorginstellingen waar de verzekeraar een contract mee heeft en daarvoor betalen ze ook een lagere premie.
Voor veel zaken rond de zorg die we vroeger in eigen kring oplosten, kijken we nu naar de overheid.
We zullen waar mogelijk een groter beroep moeten doen op de zelfredzaamheid van mensen.
Nieuwe technieken als e-health stellen ons in staat om veel meer zelf en thuis te doen, meer regie te houden op ons leven en onze zorg.
De gezondheidszorg draait om het belang van de pati ënt.
De VVD wil dat mensen daarbij zo lang mogelijk zelfredzaam zijn.
Het is belangrijk dat een pati ënt kan kiezen uit verschillende zorgaanbieders.
De VVD wil dat mensen weten wat de kwaliteitsverschillen zijn tussen de verschillende verzekeraars, huisartsen en ziekenhuizen.
Patiënten moeten erop kunnen vertrouwen dat ze de best mogelijke, veilige zorg krijgen.
De inspectie bewaakt de kwaliteit en veiligheid van de zorg en moet dit beter kunnen doen.
Behandelmethoden waarvoor geen wetenschappelijk bewijs is dat zij werken, krijgen geen BTW-vrijstelling.
Steeds meer patiënten kunnen niet worden genezen, omdat ze voedsel hebben gegeten dat bacteriën bevat die resistent zijn tegen geneesmiddelen.
Antibioticatoediening bij vee moet zoveel mogelijk worden beperkt.
Naast rechten heeft een pati ënt ook plichten.
Iedereen dient zich verantwoord te gedragen in de ziekenhuizen en in spreekkamers.
Er worden kosten in rekening gebracht als iemand niet komt opdagen voor een afspraak.
Een  “third opinion” wordt ook zelf betaald.
Wie zich agressief gedraagt tegen zorgpersoneel, wordt opgepakt en vervolgd.
Iedereen moet zich verzekeren voor het basispakket.
Deze verplichting brengt met zich mee dat het basispakket bestaat uit noodzakelijke medische zorg, die werkzaam is (zinnig) en kosteneffectief (zuinig).
Alles wat daaraan niet voldoet, moet uit het basispakket.
De VVD kiest ervoor om wel medische innovaties toe te laten tot het pakket.
Iedereen met een geliefde die een ernstige ziekte heeft die niet is te genezen, wil natuurlijk zodra dat kan beschikking hebben over dat medicijn of die therapie.
We investeren ook in onderzoek en ontwikkeling van nieuwe therapieën.
De verzekeraar moet ieder jaar voor 1 november aangeven welke zorgaanbieders hij het volgende jaar in zijn polis heeft.
De verzekerde kan dan in november en december besluiten of hij wil overstappen of niet.
De verzekerde moet beter kunnen zien welke kwaliteit er wordt geleverd.
Ook dure zorg moet toegankelijk blijven voor iedereen die het nodig heeft.
Een eigen risico is het bedrag waarvoor mensen maximaal extra worden aangeslagen als ze gebruik maken van zorg, daarboven betaalt de samenleving collectief de rekening.
De VVD vraagt daarom van iedereen meer eigen betalingen, zodat verhoging van de premie beperkt kan blijven.
Ook de huisarts valt onder dit eigen risico.
De aparte eigen bijdragen voor de geestelijke gezondheidszorg en voor de ligdagen in het ziekenhuis vervallen hiermee.
De zorgtoeslag is er zodat mensen met een laag inkomen toch hun zorgverzekering kunnen betalen.
De VVD wil de zorgtoeslag aanpassen zodat alleen mensen die het  écht nodig hebben deze krijgen.
De VVD heeft veel waardering voor mensen die in de zorg werken.
Zij bepalen voor het grootste deel de kwaliteit van onze zorg voor de pati ënten.
Zorgpersoneel moet meer ruimte krijgen om zich te ontwikkelen door middel van opleidingen.
De komende jaren zal de vraag naar zorgpersoneel naar verwachting toenemen.
De VVD heeft er de afgelopen periode voor gezorgd dat het beroep van verpleegkundige in Nederland de positie heeft gekregen die het verdient.
Doordat verpleegkundigen bij wet meer taken hebben gekregen die eerder alleen waren voorbehouden aan artsen, is de aantrekkelijkheid en het loopbaanperspectief van het beroep aanzienlijk vergroot.
De mogelijkheden voor verpleegkundigen om zich te specialiseren zijn verruimd.
De VVD wil doorgaan op deze weg.
Zo kunnen verpleegkundig specialisten en verpleegkundigen taken van artsen overnemen.
Door flexibele opleidingen en werkroosters kunnen we de zorg ook voor zij-instromers aantrekkelijker maken.
Ook goed werkgeverschap helpt daarbij.
Zorg wordt tegenwoordig voor een deel digitaal geleverd.
Ook communiceren zorgverleners onderling steeds meer digitaal.
De VVD wil dat er duidelijke afspraken komen aan welke voorwaarden deze nieuwe vorm van zorg moet voldoen.
In Europees verband is en blijft gezondheidszorg in beginsel de verantwoordelijkheid van de lidstaten zelf.
Meerwaarde zit in samenwerking op het terrein van grensoverschrijdende ziekten, infectieziekten, hulpmiddelen en geneesmiddelenonderzoek en toelating.
Met andere zaken in de gezondheidszorg moet de EU zich niet bemoeien.
Iedereen in Nederland krijgt vroeg of laat te maken met langdurige zorg.
Hetzij voor jezelf, hetzij voor je partner of je ouders.
Deze zorg, zoals verpleging of de opname in een zorginstelling, komt uit de Algemene Wet Bijzondere Ziektekosten, de AWBZ.
Het gaat om zorg waarvoor je je niet kunt verzekeren, bijvoorbeeld wanneer je door een ongeluk een hoge dwarslaesie krijgt.
Of omdat je een kind krijgt met een beperking.
Juist als je over de hele breedte van je leven zorg nodig hebt, is het belangrijk dat die zorg goed is en dat mensen die zorg krijgen wanneer zij het willen en van wie zij het willen.
In de afgelopen vier decennia is de AWBZ enorm uitgebreid.
Daardoor is de oorspronkelijke doelstelling onder druk komen staan.
De VVD kiest ervoor om zaken die in de AWBZ zitten maar die verzekerbaar zijn, over te hevelen naar de zorgverzekering.
Lichtere functies zoals begeleiding en persoonlijke verzorging gaan over naar de gemeente.
Die taken worden toegevoegd aan de Wet Maatschappelijke Ondersteuning, waarmee gemeenten mensen kunnen ondersteunen om volwaardig mee te doen aan de samenleving.
Gemeenten voeren al veel taken uit om mensen te helpen bij werk, onderwijs, opvoeding en ondersteuning.
Door taken die bij elkaar horen te koppelen, kunnen mensen met maatwerk ondersteund worden.
Het compensatiebeginsel in de WMO gaat uit van wat mensen wél kunnen in plaats van wat ze niet kunnen.
Dit is voor de VVD een cruciaal uitgangspunt.
Immers, je hébt dan misschien een beperking, je bént niet je beperking.
Gelijkwaardigheid van ziek of gezond, jong of oud behoren tot de kern van het liberalisme.
Keuzevrijheid en regie bij mensen zelf zijn onze uitgangspunten.
Het is hoog tijd dat we de zorg gaan organiseren om de mensen heen in plaats vanuit organisaties en instituties.
Gevestigde belangen moeten waar nodig doorbroken worden.
De ondersteuningsbehoefte en de mogelijkheden van de pati ënt zijn het startpunt en niet het sluitstuk/ bestaande zorgaanbod.
Hiervoor nemen we een aantal maatregelen.
Allereerst zetten we door met het scheiden van wonen en zorg.
Mensen willen zelf bepalen waar ze wonen.
Dat moeten ze ook kunnen doen als ze zorg nodig hebben.
Deze moet dus rondom het wonen georganiseerd worden en niet andersom.
De zorgverlener is te gast bij de cliënt.
Zorgorganisaties gaan hierdoor betere kwaliteit leveren en zullen hun best moeten doen cli ënten tevreden te stellen.
Ten tweede gaan we door met het bestrijden van overbodige regels.
We zien goede resultaten bij de zorgorganisaties die hieraan werken.
Minder tijd aan formulieren besteden betekent dat je meer tijd over houdt voor zorg of een gesprek.
Medewerkers krijgen hun vak terug
en pati ënten krijgen betere zorg.
Ten derde laten we de AWBZ waar mogelijk uitvoeren door de zorgverzekeraars voor hun eigen verzekerden.
De tijd van de logge zorgkantoren is definitief voorbij.
Een glasheldere polis in de AWBZ, zodat je weet waar je aan toe bent, in combinatie met de mogelijkheid om naar een andere verzekeraar over te stappen zal een impuls aan de kwaliteit van de zorg geven.
Voor mensen die complexe en langdurige zorg helemaal zelf willen organiseren, legt de VVD het Persoonsgebonden Budget vast in de wet.
De VVD zet in de langdurige zorg en in de WMO in op onafhankelijke cliëntondersteuning.
Daarmee waarborgen we dat mensen met een licht verstandelijke beperking zo zelfstandig mogelijk kunnen wonen, ook wanneer zij niet kunnen terugvallen op familie en vrienden.
Helaas krijgen mensen die afhankelijk zijn van zorg ook te maken met nare situaties.
Dat kan zijn omdat ze met dwangmaatregelen te maken krijgen.
De maatschappelijke verontwaardiging is terecht groot als we beelden zien van kinderen die vastgezet worden vanwege hun gedrag.
De VVD vindt dat dwangmaatregelen in de zorg hooguit een noodgreep zijn en nooit een eindstation.
Helaas lezen we steeds vaker over mishandeling of uitbuiting van ouderen door hulpverleners of verzorgers in de familiesfeer.
De VVD kiest nadrukkelijk de kant van het slachtoffer
en accepteert ouderenmishandeling niet.
We halen het onderwerp uit de taboesfeer en kiezen voor strenge straffen.
De generieke vergoeding door de Wet tegemoetkoming Chronisch Zieken en Gehandicapten (WTCG) moet worden afgeschaft.
De VVD kiest ervoor om chronisch zieken gerichter te ondersteunen.
De komende jaren zijn er belangrijke doorbraken te verwachten op het terrein van ernstige, nu nog onbehandelbare of ongeneeslijke ziekten.
De VVD vindt dat wanneer er betekenisvolle stappen gezet kunnen worden onderzoek niet geblokkeerd mag worden.
Binnen ethische grenzen moet het mogelijk zijn zulk onderzoek te verrichten.
De VVD is geen voorstander van het selecteren van embryo ’s op nietmedische grond.
Zelfbeschikking is voor liberalen een belangrijk principe.
Dit betekent voor de VVD ook dat ouderen  – mits goed bij geest –zelf kunnen kiezen voor een waardig levenseinde.
De VVD steunt initiatieven die hieraan bijdragen zoals levenseinde klinieken.
De komende periode wil de VVD onderzoeken hoe we deze ontwikkelingen kunnen afbakenen van andere wetgeving en dit goed regelen.
De VVD wil bevorderen dat mensen bewust een keuze maken om hun organen te doneren na hun overlijden.
Zij kunnen hierbij ook de keuze aan hun nabestaanden overlaten.
Als iemand een keuze maakt moet dit ook worden gerespecteerd.
Paternalistisch overheidstoezicht op het priv éleven van mensen is ongepast en onwenselijk, hoe goed de bedoelingen ook zijn.
De VVD is daarom tegen het afstraffen van ongezond gedrag zoals roken met hogere ziektekostenverzekeringspremies.
Het is wel de expliciete taak van de overheid om gerichte voorlichting te geven, in het bijzonder ook aan jongeren, over alcohol-, tabaks- en drugsgebruik, seksuele voorlichting en voeding om gedrags- en gewichtsproblemen te voorkomen en gezonde keuzes te maken.
De VVD is de sportpartij bij uitstek.
Sporten is belangrijk voor je gezondheid
en voor sociale contacten.
De openbare ruimte moet zo effectief mogelijk worden benut voor sport, spel en bewegen.
Sportverenigingen, scholen en buitenschoolse opvang moeten worden aangespoord samen te werken om kinderen meer te laten bewegen.
Buurtsportcoaches verbinden school en sportvereniging.
Onderzoek toont aan dat kinderen betere leerprestaties hebben als ze gymles krijgen.
Leerlingen in het basis-, beroeps- en voortgezet onderwijs moeten daarom voldoende sporten, liefst drie lesuren per week.
PABO-studenten (die studeren om leraar op een basisschool te worden) worden aangemoedigd een diploma te halen waarmee zij ook gymles kunnen geven.
De VVD is trots op de topsporters die Nederland voortbrengt.
Zij zetten ons land op de kaart en geven het goede voorbeeld aan onze jeugd.
De VVD juicht het toe als particuliere initiatieven sporters helpen om studie en sport te combineren.
De VVD ondersteunt de ambitie om sport in Nederland naar Olympisch niveau te tillen.
De Olympische ambitie is om iedereen aan het sporten te krijgen en zo talenten te ontdekken en te ontwikkelen.
Door een verhoging van de afdracht naar de sport uit de opbrengsten van de kansspelen kunnen we deze ambitie vorm geven.
Bewegen op latere leeftijd komt de mobiliteit en sociale participatie van mensen ten goede.
Er moet meer kennis worden ontwikkeld over de oudere sporter en zijn beweegbehoefte.
De VVD vindt het positief dat overheid, sportbonden, -opleidingen en zorgverzekeraars samen beleid maken om ouderen vitaal te houden.
Ook voor werkgevers en werknemers loont het om te sporten.
Wie zich op of om het veld misdraagt moet worden gestraft.
Het door de VVD ge ïnitieerde “Actieplan geweld op het veld” verdient navolging.
Vandalen betalen.
Bij zware misdragingen moet strafrechtelijke vervolging plaatsvinden.
De inrichting van Nederland  – op landelijke schaal én dicht bij huis – is van grote invloed op onze levens.
Zij bepaalt in grote mate het woongenot en welzijn van mensen.
Mensen moeten een plek hebben om prettig te wonen, te werken en te ontspannen.
Ook voor de economie spelen de leefomgeving en ruimtelijke inrichting een grote rol.
Ondernemers zoeken een plek om zich te vestigen, die ruimte biedt om te groeien en goed en snel bereikbaar is voor klanten.
In een dynamisch en economisch sterk Nederland willen we zo snel mogelijk van A naar B, of dat nu is met de auto, het openbaar vervoer of de fiets.
De VVD vindt dat we ook in tijden van economische crisis moeten blijven investeren in infrastructuur.
Een prettige woon- en leefomgeving betekent recreatie en natuur dicht bij huis
en voldoende openbare voorzieningen.
In het drukke Nederland is het de kunst om alles een goede plek te geven.
En het is de uitdaging om mensen die willen investeren in steden, dorpen en een mooier landschap zoveel mogelijk ruimte te geven binnen bepaalde randvoorwaarden.
De woningmarkt is dringend toe aan hervorming.
Het debacle met Vestia toonde aan dat het bij een deel van de woningbouwcorporaties uit de hand is gelopen.
De huurmarkt moet minder afhankelijk van subsidies worden en huurprijzen moeten beter aansluiten bij de markt.
De koopmarkt is gebaat bij duidelijkheid rond de hypotheekrenteaftrek.
De VVD wil de hypotheekrenteaftrek behouden.
Wel moet deze alleen worden gebruikt waar ze voor was bedoeld: het bevorderen van eigen woningbezit.
Het aflossen van hypotheekschuld wordt gestimuleerd.
Woonoverlast is een ernstige inbreuk op het leven van mensen.
De VVD wil daarom hard optreden tegen overlastgevers.
Daarbij hoort ook een harde lijn tegen kraken.
Kraken is een inbreuk op het eigendomsrecht van eigenaren van panden.
Dankzij de VVD is kraken strafbaar geworden.
Burgemeesters moeten het kraakverbod actief handhaven.
Iedereen in Nederland moet zich vrij kunnen bewegen op de manier waarop hij dat wil.
Een goede infrastructuur is de ruggengraat van onze economie.
De VVD wil blijven investeren in alle vormen van vervoer: over de weg, het water, het spoor en door de lucht.
Nederland ligt aan de Noordzee en is daarmee  één van toegangspoorten van Europa.
De kansen die dat biedt, moeten we benutten.
Goede infrastructuur voor het vervoer van personen, goederen en informatie is daarvoor noodzakelijk.
Sinds 2000 is de kwaliteit van onze infrastructuur flink verbeterd.
Maar nieuwe investeringen zijn nodig om het huidige niveau te behouden en verder te verhogen.
Files kosten geld en zijn slecht de economie en het milieu.
De VVD wil voor het uitbreiden van het wegennet jaarlijks 250 miljoen euro extra uittrekken.
Op een landkaart of een navigator lijkt het alsof Nederland voor een groot deel is geasfalteerd.
In werkelijkheid is slechts 2 procent van onze oppervlakte bestemd voor infrastructuur.
Als de belangrijkste knelpunten worden aangepakt, komt daar slechts een fractie bij, is de milieuschade verwaarloosbaar en verminderen de files aanzienlijk.
Om Nederland weer op weg te krijgen wil de VVD de komende periode onder meer de ring om Utrecht afmaken, de A15 doortrekken en de Blankenburgtunnel, de A8/A9, de Duinpolderweg, de Rotterdamse baan en de Zuid-as realiseren.
Niet alleen uitbreiding van het wegennet leidt tot minder files.
Ook  ‘kleine’ maatregelen verzachten het fileleed.
Zoals Park and Ride voorzieningen (P+R), transferia, goede fietspaden, carpooling, incidentenmanagement en de intensivering van thuiswerken.
De procedure die moet worden doorlopen voor de aanleg van een weg of spoorlijn moet worden vereenvoudigd.
De aanleg moet sneller kunnen worden gestart.
De publiek-private samenwerking bij het aanleggen van wegen moeten we efficiënter maken.
Nieuwe infrastructuur moet ook door particuliere partijen kunnen worden gefinancierd.
De VVD is geen voorstander van tolheffing.
Maar als het echt niet anders kan, dan liever tol dan helemaal geen weg.
De VVD is voor het scheiden van lokaal, regionaal en interregionaal verkeer, waardoor doorgaand verkeer minder last heeft van verkeersdrukte rond steden en op knooppunten.
Aanpassingen van ringwegen rond de grote steden en uitbreiding van het regionale wegennet zijn daarvoor noodzakelijk.
De maximumsnelheid moet worden afgestemd op de actuele omstandigheden ter plekke.
De maximumsnelheid moet op meer snelwegen omhoog naar 130 kilometer per uur.
De VVD wil de openbare ruimte zo inrichten dat automobilisten kunnen doorrijden.
De VVD vindt het echter ook van groot belang dat bij de aanleg en inrichting van infrastructuur rekening wordt gehouden met de verkeersveiligheid.
Vooral in de omgeving van scholen en andere plekken waar veel kinderen aanwezig zijn moeten we aandacht besteden aan de verkeersveiligheid.
De VVD is daarom voorstander van het invoeren van schoolzones: gebieden rond de school waar de veiligheid van ouder en kind vooropstaat.
Het openbaar vervoer moet een goed alternatief worden voor de andere vormen van vervoer.
De VVD wil een kwaliteitsimpuls geven aan het openbaar vervoer.
Dit kan door het voor een groter deel door particuliere bedrijven te laten uitvoeren.
Het openbaar vervoer in de drie grote steden wordt verplicht aanbesteed.
De belangen van reizigers worden in uitvoeringscontracten (concessies) neergelegd.
Het vervoer per bus, tram en metro wil de VVD volledig door particuliere bedrijven laten uitvoeren.
Hiermee zijn de afgelopen jaren al goede resultaten geboekt.
Ook het openbaar vervoer in de grote steden moet zo worden geregeld.
We willen meer concurrentie op het spoor, zo kunnen we treinreizen goedkoper en beter maken.
De NS blijft de komende 10 jaar verantwoordelijk voor de trein op het hoofdspoornet (intercity ’s).
De regionale stoptreinen (sprinters) worden samen met ander regionaal vervoer aanbesteed, zodat er goede aansluitingen zijn.
Ook wil de VVD de internationale verbindingen naar België en Duitsland verbeteren.
Het openbaar vervoer per spoor kan nog een grote kwaliteitsslag maken als duidelijker wordt wie waarvoor verantwoordelijk is.
De VVD wil daarom de bevoegdheden van en de verhoudingen tussen de NS, ProRail en ministerie de komende periode kritisch tegen het licht houden.
Goed openbaar vervoer is heel belangrijk voor mensen met een beperking.
De VVD wil daarom alle treinen, bussen, trams en stations toegankelijk maken voor mensen met een beperking.
Deze eisen moeten in de aanbesteding worden opgenomen.
Bij nieuwe projecten moet aandacht zijn voor overstapmogelijkheden tussen de verschillende vormen van vervoer.
Het openbaar vervoer moet niet alleen goed, maar ook veilig zijn.
Goederenvervoer wordt zoveel mogelijk over de Betuweroute geleid, zodat we overlast voor omwonenden langs bestaande lijnen beperken.
De binnenvaart is een belangrijke vervoerssector.
Het is een schoon alternatief voor vervoer per vrachtwagen
dat kan bijdragen aan het terugdringen van de files op de wegen.
De mainport Rotterdam kan verder ontwikkeld worden door het overhevelen van een deel van het goederenvervoer naar de binnenvaart en het spoor.
De VVD zet zich in voor een efficiënt netwerk voor het vervoer van goederen door Nederland met overlaadstations, zodat voor ieder deel van de reis de beste keus gemaakt kan worden tussen vervoer per schip, trein of vrachtwagen.
Onze luchtvaart draagt bij aan de economie van Nederland en moet zich kunnen ontwikkelen.
Om de mainportfunctie van Schiphol ook in de toekomst te behouden krijgt Schiphol de ruimte te groeien.
Hierbij behouden we aandacht voor een goed woon- en leefklimaat: groei van Schiphol mag niet betekenen dat er in de omgeving geen plaats meer is voor woningen of bedrijven.
Zo kan Schiphol concurreren met andere internationale luchthavens.
De verdere ontwikkeling van rendabele regionale luchthavens juicht de VVD toe.
Verschillende vormen van vervoer moeten goed op elkaar aansluiten.
Bij nieuwe infrastructurele projecten moet aandacht zijn voor overstapmogelijkheden.
Wie  ’s ochtends in de auto of trein stapt om naar zijn werk te reizen draagt een steentje bij aan de economie.
De VVD wil deze hardwerkende Nederlanders niet zwaarder belasten.
De fiscale vrijstelling van de tegemoetkoming woon-werk verkeer blijft daarom behouden.
Ook blijft de VVD tegen de invoering van een kilometerheffing.
De VVD vindt dat mensen zelf mogen bepalen waar en hoe ze wonen.
We willen het eigenwoningbezit stimuleren.
Dit is een solide investering in de toekomst en biedt mensen de mogelijkheid hun wensen zelf te realiseren.
De VVD is voor een vrije woningmarkt,
met steun voor hen die het echt nodig hebben.
De VVD zet daarbij in op drie onderdelen, om de hele woningmarkt aan te pakken.
In de eerste plaats willen we de huursector en rol van woningbouwcorporaties grondig herzien.
In de tweede plaats wil de VVD de hypotheekrenteaftrek toekomstbestendig maken, maar aan de huidige hypotheken wordt niet getornd.
Ten derde wil de VVD een  ‘Startersoffensief’ om het voor jongeren aantrekkelijker te maken een eerste eigen woning te betrekken.
Er zijn in Nederland teveel gesubsidieerde huurwoningen, dit verstoort de woningmarkt.
Ruim een derde van de Nederlandse woningen is gesubsidieerd terwijl een veel kleiner deel van de huishoudens in Nederland een inkomen waarmee zij niet zelfstandig een woning kunnen betalen.
De meeste huurwoningen worden zelfs dubbel gesubsidieerd: de huurprijs wordt kunstmatig laag gehouden  én er wordt huurtoeslag betaald.
Mensen met een gesubsidieerde huurwoning verhuizen bij een stijgend inkomen niet snel, omdat zij dan ineens veel meer gaan betalen voor hun huis.
Dit werkt  ‘scheefwonen’ in de hand.
Het gevolg is een huursector die op slot zit.
Daardoor zijn er te weinig goedkope huurwoningen beschikbaar voor mensen die het echt nodig hebben.
Zij komen vaak op een lange wachtlijst terecht en zijn afhankelijk van een bureaucratisch toewijzingssysteem.
De VVD vindt dat onacceptabel.
Woningbouwcorporaties spelen een belangrijke rol in de verstoring van de markt.
Door de niet-marktconforme huurprijzen maken ze het gat tussen de particuliere huurmarkt en de gesubsidieerde huurmarkt te groot.
De VVD wil daar een einde aan maken.
Het debacle met woningbouwcorporatie Vestia toont aan dat het stelsel van woningbouwcorporaties ook organisatorisch volledig op de schop moet.
De VVD wil dat woningbouwcorporaties zich weer toeleggen op hun kerntaak: de zorg voor voldoende woningen voor mensen met een kleine beurs (onder de huurtoeslaggrens).
Woningbouwcorporaties moeten dus flink inkrimpen en uiteindelijk uitvoeringsorganisaties worden onder extern gemeentelijk toezicht.
Gemeenten worden zo eindverantwoordelijk voor het lokale huurwoningaanbod.
‘Terug naar de kerntaken’ betekent ook dat corporaties geleidelijk (over een periode van 5 tot 10 jaar) de helft van hun woningenbestand afstoten.
Zittende huurders krijgen het eerste recht op koop.
Het aantal woningen moet uiteindelijk worden afgestemd op het aantal mensen dat werkelijk een inkomen heeft tot de huurtoeslaggrens.
Woningbouwcorporaties moeten hun woningen bovendien gaan verhuren tegen een marktconform tarief.
Het kabinet Rutte I heeft daarvoor de eerste maatregelen genomen.
Voor zittende huurders die in die maatregelen vooralsnog worden ontzien stijgt de huur in jaarlijkse stappen van 3 procent huurverhoging bovenop de inflatie.
De inkomensgebonden tegemoetkoming voor de doelgroep met een laag inkomen vindt vervolgens alleen nog plaats door een huurtoeslag die jaarlijks achteraf wordt vastgesteld op basis van het inkomen.
De opbrengsten uit marktconforme huur en verkoop van woningen kunnen worden afgeroomd en vervolgens aangewend om een passende huurtoeslag voor mensen met een laag inkomen te garanderen.
Met deze hervorming van de huurmarkt gaan we verschillende doelen bereiken.
In de eerste plaats maken we een einde aan de dubbele subsidiering van huurwoningen.
Mensen met een laag inkomen worden voortaan alleen nog via de huurtoeslag gecompenseerd.
In de tweede plaats maken we een einde aan de verschillen tussen gesubsidieerde huur en particuliere huur.
Dat leidt tot eerlijker huurprijzen die beter aansluiten bij vraag en aanbod  – een ontwikkeling die nog eens extra wordt bevorderd door de afschaffing van huurcommissies en puntensystemen.
In de derde plaats maakt de VVD met deze stelselwijziging een einde aan het scheefwonen.
Wie meer gaat verdienen, gaat immers geleidelijk aan een normale (marktconforme) huur betalen, onafhankelijk van de woning waarin hij of zij woont.
Met het vrijlaten van de huurprijzen zet de VVD de relatie tussen huurder en verhuurder weer centraal.
Zij – en niet de overheid – moeten bepalen hoe hoog de huurprijs is.
Ook wordt het voor particuliere ontwikkelaars interessant om betaalbare huurwoningen te bouwen, omdat er een einde komt aan de verstoring op de huurmarkt.
Zo creëren we een huurmarkt die eerlijk is voor iedereen.
Verhuurders ontvangen een redelijke huur,
mensen die zich echt niet kunnen redden krijgen een financiële tegemoetkoming
en woningbouwcorporaties gaan zich weer toeleggen op de taken waarvoor ze ooit zijn opgericht.
De VVD wil het bezit van een eigen woning bevorderen.
Daarvoor is het belangrijk dat we het vertrouwen in de woningmarkt herstellen en dit bezit op een verantwoorde manier stimuleren.
De economische crisis heeft duidelijk gemaakt dat het belangrijk is onze schulden terug te dringen, dat geldt voor de overheid, maar ook voor mensen zelf.
Door de crisis is de waarde van veel huizen gedaald.
Hierdoor is de hypotheekschuld ten opzichte van de waarde van de woningen in de afgelopen vijf jaar met zo ’n 6,5 procent gestegen.
Hierdoor is de hypotheekmarkt kwetsbaarder geworden.
Het uitgangspunt van de VVD is om de hypotheekrenteaftrek te behouden.
Maar deze moet weer worden gebruikt waar zij voor was bedoeld: het bevorderen van huizenbezit en het aflossen van hypotheekschuld.
Daarom maken we de rente van na 1 januari 2013 afgesloten hypotheken alleen nog aftrekbaar op basis van annuïtaire aflossing.
Het staat woningeigenaren daarbij vrij een hypotheekvorm te kiezen, maar bij de aftrek van rente wordt uitgegaan van een annuïtaire aflossing (uitgangspunt is dus de forfaitaire aftrek).
Dat stimuleert het geleidelijk aan aflossen van de hypotheek.
Omdat de VVD voor een betrouwbare overheid staat, verandert er voor hypotheken die voor 1 januari 2013 zijn afgesloten niets.
Verder worden de mogelijkheden voor belastingvrije schenkingen voor het aankopen of financieren van een woning verruimd.
Dat bevordert een lagere hypotheekschuld.
Ook geeft het mensen een legitieme manier om minder erfbelasting af te dragen door specifiek voor een woning te schenken.
De VVD wil daarnaast dat het standaard mogelijk is dat huizenkopers een iets hogere hypotheek nemen dan de aanschafprijs van de woning.
Op die manier kunnen kopers het deel van de ‘kosten koper’ en kleine aanpassingen aan de woning in de hypotheek meefinancieren.
Dat voorkomt dat mensen eerst moeten sparen voordat zij een woning kunnen kopen, wat de koopmarkt nog verder op slot zou zetten.
Verder is een kleine schuld bovenop de waarde van de woning niet direct problematisch, omdat het aflossen bij nieuwe hypotheken juist wordt bevorderd en de schuld daarmee geleidelijk aan terugloopt.
De VVD vindt het belangrijk dat vooral starters beter toegang krijgen tot de woningmarkt.
Een eerste eigen woning is voor jongeren een belangrijk stap op naar zelfstandigheid.
Speciaal voor hen neemt de VVD daarom aanvullende maatregelen om de eerste eigen woning dichterbij te brengen.
Dit helpt ook de woningmarkt als geheel.
Zodra de markt voor starters aantrekt, zal ook de doorstroming op de rest van de woningmarkt weer op gang komen.
De VVD wil de overdrachtsbelasting afschaffen voor starters op de koopmarkt.
Daarmee verlagen we de drempel om een huis te kopen.
Daarnaast wil de VVD het makkelijker maken om een hypotheek te krijgen.
Bij het bepalen van de hoogte van de hypotheek mogen banken het arbeidsmarkt- en loonperspectief van jongeren weer betrekken.
Bij het bepalen van de  ‘loan to income’ moet het mogelijk worden leeftijdsdifferentiatie toe te passen en nuchter te kijken naar de mogelijkheden voor inkomensontwikkeling van jongeren.
Zo kunnen jongeren die aan het begin van hun loopbaan staan weer en hypotheek afsluiten.
Omdat zij nog een lang werkend leven voor zich hebben wil de VVD dat starters jonger dan 35 jaar een hypotheek met een duur van 35 jaar kunnen afsluiten.
Daarbij krijgen zij de eerste 5 jaar de mogelijkheid om het volledige rentebedrag af te trekken (op basis van aflossingsvrij), de overige 30 jaar geldt een annuïtaire aflossing.
Zo zijn de woonlasten in de eerste jaren lager en komt een eerste eigen woning meer binnen handbereik.
De NHG dient zich meer te richten op het garanderen van hypotheken van starters, met bijzondere aandacht voor zzp-ers die nu vaak moeilijk een lening kunnen sluiten.
Tot slot wil de VVD het voor ouders aantrekkelijker maken hun kinderen te ondersteunen bij de aanschaf van hun eerste woning, door een verruiming van het belastingvrije schenken ten behoeve van een hypotheek.
De VVD wil dat Nederland in beweging komt, dat geldt ook bij de inrichting van de openbare ruimte.
De VVD wil meer ruimte voor woningbouw in de Randstad.
Die moet zich kunnen ontwikkelen tot een metropool waarin wonen en werken centraal staan.
De VVD wil niet koste wat het kost alle groene gebieden behouden, alleen bijzondere groene gebieden moeten worden beschermd.
Ook andere stedelijke gebieden moeten de ruimte krijgen om zich te ontwikkelen.
Bij een drukbevolkt gebied horen ook goede voorzieningen.
Buiten de stedelijke gebieden is ruimte voor landelijk wonen, landbouw en natuur.
De VVD wil niet dat de overheid tot in detail voorschrijft hoe de omgeving eruit moet zien, maar zij moet wel kaders stellen.
Provincies en gemeenten maken zelf keuzes over hun ruimtelijke ordening.
Daardoor komt er weer ruimte voor ontwikkeling van zowel woningbouw als natuur en landbouw.
Hierdoor krijgt ook de woningmarkt een impuls.
De VVD wil het bestaande omgevingsrecht terugbrengen tot  één basiswet.
Deze Omgevingswet vervangt bestaande wetten, waaronder de waterwet, de Crisis- en Herstelwet en de wet Ruimtelijke Ordening.
Dit betekent: minder regels, kortere procedures, meer flexibiliteit en transparantie en minder onderzoek en kosten.
De VVD vindt de huidige leegstand een zorgelijke ontwikkeling.
De overheid moet de markt mogelijkheden geven om verouderde terreinen weer rendabel te maken.
Dit kan onder meer door de tijdelijke ontheffing van een bestemmingsplan te verlengen naar maximaal tien jaar.
Daar waar de markt transformaties niet oppakt, moet de overheid niet schromen boetemogelijkheden van de Wet Kraken en Leegstand te hanteren om druk op te voeren door boetes op te leggen aan eigenaren van vastgoed.
Ook in krimpgebieden kan zo de vaart gezet worden achter nieuwe activiteiten en eventueel sloop sneller worden gerealiseerd.
Waterveiligheid is voor Nederland  – dat immers voor een groot deel onder de zeespiegel ligt  – van essentieel belang.
Omdat de financi ële middelen beperkt zijn, moeten er scherpe keuzes worden gemaakt.
De VVD kiest daarom voor een risicobenadering: niet de kans op een overstroming, maar de gevolgen voor het gebied achter de dijk moeten centraal staan.
Daarbij moeten we ook de economische belangen van het betreffende gebied meewegen.
Waar mogelijk kunnen waterveiligheid en natuur en recreatie hand in hand gaan, maar de waterveiligheid heeft prioriteit.
De VVD kijkt daarom kritisch naar de bestedingen uit het Deltafonds.
De behoefte aan voldoende zoetwater kan gedekt worden door naast het IJsselmeer te kiezen voor een tweede Zoetwater voorziening, bijvoorbeeld Het Haringvliet.
De plannen ten aanzien van de afvalwaterketen van het kabinet Rutte I blijven gehandhaafd en de afspraken dienen onverwijld te worden uitgevoerd.
De VVD hecht veel waarde aan onze natuur.
Deze draagt bij aan ons welzijn, biedt mensen plekken om te recre ëren en levert waardevolle grondstoffen.
Daarnaast is de natuur een steeds belangrijkere factor voor ondernemers die zich willen vestigen.
Grote aaneengesloten natuurgebieden bieden een duidelijk voordeel: ze zijn beter voor de instandhouding van de natuur, goedkoper om te beheren en bieden meer ruimte voor recreatief gebruik zodat mensen ervan kunnen genieten.
Een duurzaam natuurbeleid is voor de VVD vooral een realistisch en haalbaar natuurbeleid.
Waarbij overheid, natuurorganisaties en de landbouw samenwerken aan een aantrekkelijk landschap, waar het goed wonen en werken is.
De realisering van het netwerk van natuurgebieden in Nederland loopt achter op schema.
Hierdoor zitten ondernemers en omwonenden in die gebieden te lang in onzekerheid.
De VVD wil de ecologische hoofdstructuur (EHS) aanpassen en het tempo van ontwikkeling herzien.
Bedrijvigheid moet behouden blijven, zolang gebieden nog niet zijn aangekocht en ontwikkeld.
Het tempo waarin de EHS wordt gerealiseerd kan realistischer, zonder aan de uiteindelijke ambities in te boeten.
Bij het realiseren en beheren van de EHS moet de samenwerking worden gezocht tussen natuurorganisaties, particulieren en agrarisch natuurbeheer.
De VVD wil particulieren en natuurorganisaties meer mogelijkheden bieden om zelf verdienmodellen te ontwikkelen voor het beheer van gebieden, bijvoorbeeld door het toestaan van woningen of horeca die passen bij het natuurgebied.
Ook moeten we onderzoeken hoe natuur kan bijdragen aan waterveiligheid bijvoorbeeld door als waterbergingsgebied te dienen.
Door de diverse Europese en Nederlandse natuurwetten en beschermingsregimes is er een woud aan regels ontstaan.
Hier wordt met regelmaat misbruik van gemaakt om economische ontwikkeling tegen te houden.
Een nieuwe natuurwet is nodig om de lappendeken aan wet- en regelgeving op het gebied van natuur en landschap aan te pakken.
Deze wet moet het beleid vereenvoudigen en kwetsbare gebieden beschermen,
maar tegelijkertijd de kans op misbruik van regels kleiner maken.
Uiteindelijk moet deze natuurwet opgaan in de Omgevingswet, zodat er  één duidelijke wet komt voor de ruimtelijke ordening in ons land.
Nederland is doorgeschoten bij de omzetting van het Europese Natura2000-beleid naar nationale regelgeving.
De VVD wil op korte termijn de beheerplannen voor gebieden vaststellen, zodat ondernemers weten waar ze aan toe zijn.
Ook wil de VVD het aantal Natura2000-gebieden terugbrengen naar een realistisch aantal.
Nederland is, met name dankzij de land- en tuinbouwsector, de tweede voedselexporteur ter wereld.
Deze sector is verantwoordelijk voor twee derde van het totale Nederlandse handelsoverschot, 10% van het BNP en 10% van de werkgelegenheid.
Door de groei van de wereldbevolking worden land- en tuinbouwproducten een steeds prominenter exportmiddel.
Daarnaast speelt de agrarische sector een belangrijke rol als beheerder van ons typisch Nederlandse landschap, onze cultuur en tradities.
De VVD kiest voor een sterke agrarische sector die op de wereldmarkt kan concurreren.
Bij een wereldwijd gelijk speelveld - dus zonder concurrentievervalsing doordat er verschillende eisen worden gesteld aan de productie en producten - kunnen landbouwsubsidies worden afgeschaft.
Diensten van de agrarische sector aan de gemeenschap (bijvoorbeeld voor landschap, natuur of recreatie) moeten worden beloond, en opgelegde beperkingen voldoende gecompenseerd.
In gebieden waar sprake is van bijzonder landschap zal de landbouw zich moeten aanpassen.
Er mag slechts één dienst zijn die landbouwbedrijven controleert.
Bedrijven die zich goed aan de regels houden, hoeven minder vaak te worden gecontroleerd.
De agrarische sector kan het zich niet permitteren om achterstand op te lopen ten opzichte van andere landen bij de ontwikkeling van genetisch gemodificeerde gewassen (GMO).
De onderzoeksmogelijkheden moeten worden verruimd.
Hierbij moeten we oog houden voor mogelijke risico’s voor de volksgezondheid.
Vanuit de samenleving wordt kritisch gekeken naar productiemethoden en dierenwelzijn.
De overheid dient wensen op dit gebied te vertalen in heldere en haalbare doelstellingen.
De invulling van deze doelstellingen kan volgens de VVD prima door de sectoren zelf worden ingevuld.
Het is geen taak van de overheid om allerlei extra maatregelen te formuleren bovenop de al bestaande doelstellingen zonder nadere onderbouwing.
Bovendien leidt al deze extra regelgeving tot een beperking van economische ontwikkeling van bedrijven.
De VVD is daarom voorstander van een terugtredende overheid.
We moeten ons ook bewust blijven van de concurrentiepositie van de Nederlandse veehouderij ten opzichte van het buitenland.
Afspraken over dierenwelzijn en productiemethoden moeten daarom in internationaal verband worden gemaakt zodat op termijn sprake is van een internationaal gelijk speelveld.
De VVD blijft zich hiervoor inzetten.
Verreweg de meeste huisdiereigenaren gaan liefdevol en verantwoord om met hun huisdier.
De VVD is daarom tegen allerlei betuttelende maatregelen voor mensen met een huisdier, zoals het verplicht chippen van honden en katten.
Een eigenaar zal immers zelf zorgen dat zijn huisdier te traceren is.
Mensen die hun huisdier mishandelen of er op andere wijze onverantwoord mee omgaan, worden wat de VVD betreft hard aangepakt.
Dit kan via hogere straffen of door het opleggen van een houdverbod voor dieren.
De VVD wil een kleine, krachtige overheid.
Het overheidsbestuur is er voor de burger, niet andersom.
Ambtenaren dienen zich dienstverlenend en klantvriendelijk op te stellen.
Daadkrachtig en op tijd handelen bepaalt in belangrijke mate de effectiviteit van een kleine overheid die ten dienste van burgers staat.
Op dit moment is de afstand tussen de burger en de overheid te groot.
Er heerst in Nederland een vertrouwenscrisis.
Mensen hebben weinig vertrouwen in de rechtsstaat en het optreden van de overheid.
Is de overheid wel betrouwbaar?
Is de overheid niet meer een  ’partij‘ dan het verlengstuk van het algemeen belang?
De VVD wil deze crisis beëindigen en het vertrouwen van de burger in de overheid terugwinnen.
De oplossingen voor de vertrouwensbreuk moeten we niet alleen zoeken in de structuur maar ook in de cultuur van de overheid.
De overheid is niet de vertegenwoordiger van een kleine elite maar is er voor en van iedereen.
De slagvaardigheid van de overheid wordt te zeer beperkt door bestuurlijke drukte.
De overheid moet terughoudend zijn ten aanzien van nieuwe taken en bestaande taken kritisch bekijken.
Een compact en overzichtelijk georganiseerde overheid moet voor burgers een betrouwbare partner zijn die gemaakte afspraken nakomt en regels handhaaft.
Een dienstverlenende en klantvriendelijke werkwijze draagt bij aan het terugwinnen van het verloren vertrouwen.
Deze principes moeten in alle bestuurslagen het uitgangspunt zijn.
De VVD staat voor minder bestuurders, minder politici en minder ambtenaren.
Nederland functioneert beter met een derde minder bestuurders en ambtenaren.
Dat betekent ook minder Tweede Kamerleden (van 150 naar 100) en minder Eerste Kamerleden (van 75 naar 50).
Het aantal ministers en staatssecretarissen is door het kabinet Rutte I al teruggebracht.
Dit moet worden gehandhaafd.
Zo mogelijk moet het aantal bewindspersonen nog verder worden teruggebracht.
De VVD blijft tegenstander van ministers zonder portefeuille en programmaministers.
Ook op provinciaal en lokaal niveau geldt: minder Statenleden, raadsleden, en bestuurders.
De VVD wil de bestuurlijke drukte in Nederland aanpakken.
Te vaak zijn het maken van beleid, de uitvoering van dit beleid en het toezicht versnipperd over verschillende bestuurslagen.
De VVD wil per beleidsterrein een duidelijke afbakening van de verantwoordelijkheden en betrokkenheid van de verschillende bestuurslagen.
Overheden moeten worden gecontroleerd door hun volksvertegenwoordiging, niet door andere overheden.
De VVD is daarbij voor een overheid van kerntaken.
Het Rijk moet zich bijvoorbeeld niet bezighouden met gedetailleerde ruimtelijke ordening, de provincies niet met sociaal beleid en gemeenten niet met het subsidiëren van straatfeesten.
Als iedere overheidslaag zich tot haar kerntaken beperkt is er minder bestuurlijke drukte
en  – nog belangrijker – meer vrijheid en verantwoordelijkheid voor mensen zelf.
De VVD is daarnaast voorstander van het vastleggen van de strikte begrotingsregels ( ‘de Zalmnorm’) in de wet (Wet Houdbare Overheidsfinanciën).
Deze wet moet wel garanderen dat overheden hun reeds opgebouwde reserves kunnen investeren in bijvoorbeeld wegen of schoolgebouwen.
Op initiatief van de VVD heeft het kabinet Rutte I het voorstel gedaan om subsidieregelingen standaard te beëindigen na vijf jaar.
Alleen als de Tweede Kamer het bepaalt, wordt een subsidieregeling voortgezet.
Deze aanpak zorgt er tegelijkertijd voor dat de werking van subsidies tijdig wordt geëvalueerd.
De VVD wil een heldere scheidslijn aanbrengen tussen de publiek en de private sector.
Er bestaat te vaak onduidelijkheid of een organisatie onder publieke verantwoordelijkheid valt of niet.
Dit is met name het geval bij de zogenoemde ZBO ’s (zelfstandige bestuursorganen).
Dit past niet bij de krachtige overheid die de VVD voorstaat.
Daarom wil de VVD dat een organisatie ofwel onder het publieke domein en daarmee onder de ministeriele verantwoordelijkheid valt, ofwel onderdeel is van het private domein.
Ook willen we de bestaande adviesstructuren rond departementen tegen het licht te houden en waar nodig afschaffen.
De overheid kan geld besparen door beter samen te werken,
zich tot kerntaken te beperken,
meer gezamenlijk in te kopen
en minder mensen in te huren.
Alle overheidsinstellingen moeten minstens een kwart minder gaan inhuren.
Ook wat betreft de loonkosten moet de overheid de tering naar de nering zetten.
Het salaris van ambtenaren komt in ieder geval tot en met 2014 op de nullijn.
Waar mogelijk geldt dit ook voor publiek of collectief gefinancierde instellingen.
De secundaire arbeidsvoorwaarden van ambtenaren worden geharmoniseerd met de private sector.
Dit geldt dus ook voor procedures rond ontslagrecht.
Voor politieke bestuurders wordt de duur van de wachtgeldregeling voortaan gelijk aan de duur van WWuitkeringen
Provincies moeten zich beperken tot hun taken op het gebied van ruimtelijke ordening, mobiliteit en regionale economie.
Andere taken  – zoals jeugdzorg, cultuurbeleid, arbeidsmarktbeleid, onderwijs en daklozenzorg worden afgestoten naar het Rijk of de gemeenten.
De VVD wil dit wettelijk vastleggen (gesloten huishouding).
De omvang van het provinciefonds wordt aangepast aan dit kerntakenpakket.
Ons land heeft een aantal sterke regio ’s, zoals Brainport Eindhoven en de economische centra in de Noord- en Zuidvleugel van de Randstad.
De bestuurlijke structuur moet aansluiten bij de  ‘economische logica’ van deze sterke regio’s.
Alleen dan kunnen zij zich in het tempo van de mondiale economie blijven ontwikkelen.
De initiatieven om te komen tot samenwerking rond de Amsterdamse regio en tussen de Rotterdamse en Haagse regio moeten daarom ruimte krijgen.
Verkeer en vervoer zien we als het motorblok in een Vervoersautoriteit zoals voorgesteld door het kabinet Rutte I.
Daarnaast blijft de VVD voorstander van minder provincies in de Randstad.
Het Rijk moet daarom initiatief nemen tot herindeling van provincies, en de samenvoeging tussen Noord-Holland en Flevoland zo snel mogelijk tot stand brengen.
In de andere delen van Nederland worden fusies tussen provincies gestimuleerd.
Gelet op de verschillen tussen provincies blijft maatwerk geboden.
De VVD wil gemeentelijke fusies stimuleren.
Als blijkt dat gemeenten onvoldoende in staat zijn (bijvoorbeeld doordat ze te klein zijn) hun taken goed uit te voeren wordt een fusie van bovenaf geïnitieerd.
Provinciale grenzen mogen niet langer een obstakel zijn voor een gemeentelijke herindeling.
Daarnaast wil de VVD dat er meer ruimte komt voor bestuurlijk vormen van samenwerking tussen gemeenten.
Zo moet het mogelijk worden dat  één persoon in verschillende gemeenten wethouder is.
Alle bestaande specifieke uitkeringen en decentralisatieuitkeringen worden in 2014 overgeheveld naar het Gemeentefonds.
Dat geeft gemeenten de beleidsvrijheid die past bij de decentralisatiebeweging.
De positie van de burgemeester is aan herwaardering toe.
De huidige situatie (een tussenvorm van benoeming en verkiezing) is niet helder en valt internationaal uit de toon.
De VVD is voor een rechtstreeks door de bevolking gekozen burgemeester.
Het versterken van het mandaat van de burgemeester zal een krachtiger en stabieler bestuur van de gemeente mogelijk maken.
De VVD wil overbodige en bureaucratische bestuurlijke tussenlagen afschaffen.
Deelgemeenten worden daarom opgeheven, terwijl de gemeentelijke dienstverlening in de wijken in stand wordt gehouden.
De VVD is ook voorstander van het opheffen van de WGR-plusregio ’s.
De waterschappen zijn in de afgelopen periode fors opgeschaald.
De beleidsvormende provincies en de waterschappen kunnen elkaar aanvullen.
De VVD wil dat de waterschapsbesturen voortaan door de gemeenteraden worden gekozen.
Op dit moment wordt voor iedere bestuurslaag een aparte verkiezing georganiseerd.
Daardoor is er gemiddeld een verkiezing per jaar.
De VVD wil de verkiezingen van gemeenteraden en provinciale staten voortaan op dezelfde dag houden.
Aruba, Cura çao en Sint Maarten zijn autonome landen in het Koninkrijk der Nederlanden.
Zij moeten financieel hun eigen broek ophouden.
Nederland ondersteunt een adequaat toezicht op de kwaliteit van het bestuur, justitie en financiën.
De VVD wil bij voorkeur in een gemenebest de relatie met Aruba, Curaçao en Sint Maarten onderhouden.
Zelfstandigheid en eigen verantwoordelijkheid voor deze landen staan bij de VVD voorop.
Het Statuut voor het Koninkrijk der Nederlanden moet daartoe worden herzien.
Het zorgen voor een veilige samenleving is een klassieke taak van de overheid.
De inwoners van Nederland moeten kunnen gaan en staan waar zij willen.
De VVD vindt dat mensen die de veiligheid ondermijnen een krachtige en voortvarend optredende overheid tegenover zich moeten vinden.
Daarom wil de VVD 250 miljoen euro vrijmaken voor extra politieagenten op straat.
Politie en justitie richten zich op verdachten en daders
en staan pal voor de slachtoffers van criminaliteit.
De VVD accepteert niet dat de goeden lijden onder de kwaden.
Het moet glashelder zijn wat wel en niet acceptabel is.
Het recht garandeert dat Nederland een rechtsstaat is waarbinnen de zwakkeren beschermd worden tegen de sterkeren.
Daarom moet het recht op een zo efficiënt mogelijke en gebruikersvriendelijke manier functioneren.
De VVD wil het procesrecht vereenvoudigen en belemmeringen voor efficiënt en digitaal procederen wegnemen.
Ook het bestuursrecht moet voor mensen overzichtelijk zijn.
De rechtsprekende functie van de Centrale Raad van Beroep en het College van Beroep voor het bedrijfsleven worden samengevoegd en ondergebracht bij de afdeling bestuursrechtspraak van de Raad van State.
De adviserende en rechtsprekende functie van de Raad van State worden strikt gescheiden.
De VVD ziet een belangrijke rol weggelegd voor mediation, zowel in het civiele en bestuursrecht als in het strafrecht.
Zonder veiligheid is er geen vrijheid.
Werken aan een veiliger Nederland betekent niet alleen  ‘meer veiligheid’, maar ook dat we het vertrouwen in de rechtsstaat herstellen en onze vrijheid waarborgen.
Procedures dienen overzichtelijk en kort te zijn en maatregelen worden consequent ten uitvoer gelegd.
Overlast en crimineel gedrag moeten we snel en keihard aanpakken.
Bij aanhouding volgt direct voorgeleiding en berechting.
De VVD is een voorstander van de ZSM-afhandeling.
Straffen worden Zo Snel Mogelijk ten uitvoer gelegd (lik-op-stuk).
Criminele winsten moeten worden ontnomen
en slachtoffers snel schadeloos gesteld.
De VVD vindt dat herziening ten nadele van ten onrechte vrijgesproken verdachten mogelijk moet zijn.
Dat moet in ieder geval gelden bij valse verklaringen, vals bewijs, verbeterde forensisch onderzoekstechnieken en nieuw bewijs.
Het wordt toegepast op alle ernstige misdrijven die nog niet zijn verjaard.
Ondermijning van de rechtsstaat gaan we effectief aanpakken.
De strafrechtsketen (politie, openbaar ministerie en gevangeniswezen) moet eenduidig worden aangestuurd.
Uitwisseling van informatie moet binnen die keten optimaal kunnen plaatsvinden.
Doelmatigheid, rechtsgelijkheid en rechtszekerheid staan daarbij voorop.
De bestrijding van de bureaucratie blijft ook hier een speerpunt.
De rechterlijke macht is uiteraard onafhankelijk.
Het ministerie van Veiligheid en Justitie blijft bestaan.
Verdere kosteneffectiviteit kunnen we bereiken door naast publieke ook private exploitanten van gevangenissen te introduceren.
Bij relatiemisdrijven krijgen veroordeelde daders minder rechten om hun kinderen te bezoeken of het ouderlijk gezag uit te oefenen.
Mensen die ter verdediging van zichzelf of van hun woning of bedrijf geweld tegen een dader moeten gebruiken, krijgen bescherming.
Bij de strafoplegging moet duidelijk zijn hoe de straf ten uitvoer wordt gelegd.
De VVD wil dat de rechter bij meerdere strafbare feiten (meerdaadse samenloop) de vrijheid krijgt een passende straf op te leggen tot een maximum van een levenslange gevangenisstraf.
De zogenoemde terugkijktermijn voor recidive wordt van vijf naar tien jaar opgerekt.
De VVD wil recht doen aan de belangen van slachtoffers en nabestaanden.
Daarom willen we het spreekrecht voor slachtoffers van ernstige misdrijven uitbreiden
en de begeleiding bij rechtszaken verbeteren door het instellen van een algemeen loket slachtofferhulp.
Ook wordt de informatievoorziening aan slachtoffers verbeterd
en wil de VVD dat slachtoffers hun schade altijd en zo snel mogelijk kunnen verhalen op de dader ( ‘vandalen gaan betalen ’).
Ook de kosten van slachtofferhulp zelf moet kunnen worden verhaald op de dader.
Als de dader minderjarig is worden ouders financieel aansprakelijk gesteld.
De drempel om aangifte te doen moet verder worden verlaagd.
Ook gedurende het (straf)proces moet het mogelijk zijn voor degene die aangifte heeft gedaan om anoniem te blijven.
Los van repressieve maatregelen als een gevangenisstraf is het noodzakelijk dat stelselmatige daders een verplichte behandeling krijgen om te voorkomen dat zij opnieuw de fout ingaan.
Dit kan in het kader van het programma Terugdringen Recidive (TR) en met toepassing van andere justiti ële en civiele maatregelen.
Gedetineerden moeten in de toekomst fulltime gaan werken.
Zij die van goede wil zijn, kunnen met goed gedrag en hard werken extra faciliteiten verdienen.
Onverbeterlijke criminelen zitten hun straf onverkort uit.
Zeden- en zware geweldsdelinquenten moeten levenslang onder toezicht kunnen worden gesteld.
Mensen die binnen 10 jaar voor de tweede maal een ernstig gewelds- of zedenmisdrijf plegen (bijvoorbeeld een levensdelict, straatroof, overval, verkrachting) krijgen een minimumstraf opgelegd.
De rechter kan rekening houden met zeer uitzonderlijke omstandigheden.
De VVD ziet de georganiseerde misdaad als een groot probleem van deze tijd en wil dat deze krachtiger wordt aangepakt.
Op alle gebieden, zowel bestuurlijk-, fiscaal- als strafrechtelijk moeten we intensiever optreden.
Preventie en repressie in  één hand.
In Nederland worden jaarlijks miljarden aan drugsgeld witgewassen.
Onze economie is dus al besmet met criminele vermogens.
Dit schaadt niet alleen de integriteit van de samenleving, maar leidt tot ontwrichting.
De VVD realiseert zich dat de misdaad in rap tempo internationaliseert en digitaliseert.
Hierop moeten politie en justitie snel kunnen inspelen.
Het beveiligen van digitale systemen en netwerken is belangrijk om onze economie en samenleving draaiend te houden.
Zowel de cyberdreiging als de afhankelijkheid van cyberinfrastructuur neemt toe.
Dit maakt ons kwetsbaar: uitval van elektriciteit, internet of betalingsverkeer levert direct grote problemen op.
De versterking van de mogelijkheden en instrumenten voor overheid en bedrijfsleven om besturingssystemen en bedrijfs- en persoonsgegevens van vitale objecten beter te kunnen beschermen is daarom noodzakelijk.
Criminelen maken steeds vaker gebruik van internet voor hun misdadige activiteiten.
De VVD wil dat hier krachtig tegen wordt opgetreden.
Voorlichting maar ook gespecialiseerde teams die opsporing en vervolging ter hand nemen, samen met banken en het bedrijfsleven, zijn nodig.
Het werk van politieagenten is cruciaal voor een veilig Nederland.
Zij handhaven de orde, verlenen noodhulp en sporen misdadigers op.
Jarenlang is er gesproken over de totstandkoming van een nationale politie.
De VVD was en is voorstander van deze nationale politie.
Hiermee komt het beheer in  één hand.
Aangifteopvolging, snelle aanpak van overlast en verkeershandhaving worden effectiever.
Met als gevolg: meer capaciteit voor het  échte politiewerk.
We willen een aangiftevolgsysteem ontwikkelen, waarbij slachtoffers van criminaliteit de voortgang van hun aangifte (online) kunnen volgen bij politie en justitie.
Ook in de nieuwe politiestructuur moet de politie zichtbaar aanwezig zijn op straat, in de wijken, dorpen en steden.
Nationale veiligheid begint immers lokaal.
De burgemeester stuurt de politie aan bij het handhaven van de openbare orde en veiligheid in zijn gemeente.
De officier van justitie blijft de politie aansturen bij de strafrechtelijke handhaving van de rechtsorde.
Die lokale inzet blijft nodig om de nationale politie tot een succes te maken.
Illegale prostitutie in Amsterdam, overlast van jongeren in Rotterdam, wietschuren in Brabant: het vraagt allemaal om een  ‘eigen’ benadering en dus ook een doortastend optreden van de burgemeester (die daarvoor dan ook de bevoegdheden voor moet hebben).
De VVD ziet in winkelbeveiligers (de zogenoemde winkel-BOA ’s) een belangrijke schakel om de Nederlandse winkels en winkelstraten veiliger te maken.
Om hun werk goed te kunnen doen moeten deze beveiligers  – mits gecertificeerd – uitgerust te worden met onder meer handboeien en pepperspray.
Daarnaast krijgen BOA ’s de mogelijkheid boetes op te leggen bij overlast, kleine ergernissen en verkeersoverlast.
De VVD wil de politie afrekenen op resultaten en vindt het van belang dat de prestaties van de politie internationaal vergelijkbaar worden gemaakt.
Het ophelderingspercentage en de pakkans moeten daarbij de rode draad zijn.
Zichtbaar toezicht en handhaving op straat is van belang voor onze veiligheid en veiligheidsbeleving.
De politie speelt hierbij een belangrijke rol.
Door de grote veiligheidsproblemen is er per definitie weinig politie beschikbaar, gemeentelijke toezichthouders/handhavers en cameratoezicht hebben grote toegevoegde waarde.
Bepaalde taken kunnen ook door particuliere beveiligers worden uitgevoerd.
Dit ontlast de politie waardoor er meer tijd is voor de  échte politietaken.
Wel dient de politie altijd de regie te houden.
De informatiepositie van de politie op straat is cruciaal voor zowel het handhaven van de openbare orde als het opsporen van misdrijven.
De operationele samenwerking tussen politie, lokale toezichthouders/handhavers en particuliere beveiligers moet dan ook wettelijk verankerd worden.
Het optreden tegen dierenmishandeling behoort tot het reguliere takenpakket van de nationale politie.
De politie doet dit in samenwerking met de Landelijke Inspectie Dierenbescherming en de Voedsel- en Warenautoriteit.
De VVD wil de positie van politieagenten verder versterken door hun opleiding te verbeteren.
De opleiding moet een echte vakschool worden waarin aandacht is voor maatwerk.
De vaardigheden die agenten nodig hebben op straat staan centraal in de opleiding.
Deze vakschool moet integraal onderdeel worden van de nationale politie, zodat er een goede koppeling is tussen theorie en praktijk.
Hulpverleners en werknemers met een publieke taak zijn spelen een belangrijke rol in onze samenleving.
De VVD staat pal voor deze mensen.
Geweld, agressie en/of intimidatie is dan ook onaanvaardbaar.
Er dient respect te bestaan voor de personen die namens de overheid optreden.
Om rampen te kunnen bestrijden en crises te beheersen wil de VVD de verschillende hulpdiensten in de veiligheidsregio ’s beter laten samenwerken.
De brandweerzorg en geneeskundige hulpverlening moeten optimaal georganiseerd zijn.
Daarom willen we de regionalisering van de brandweerorganisatie doorzetten, zodat er een nog betere brandweerzorg komt en de beschikbare middelen zo doelmatig mogelijk worden uitgegeven.
De VVD koestert de brandweervrijwilligers.
Opschaling mag niet ten koste gaan van de operationele slagkracht van de brandweer, daarom blijft lokale betrokkenheid van de brandweervrijwilligers een absolute voorwaarde.
Het onderscheid tussen hard- en softdrugs vervaagt, met alle gevolgen van dien.
Ook softdrugs kunnen voor jongeren tot verslavingsproblemen of geestesziekten leiden.
Daarnaast veroorzaken coffeeshops soms veel hinder en overlast voor omwonenden.
De VVD wil overlastgevende coffeeshops onmiddellijk sluiten.
Buitenlandse gebruikers worden aangetrokken door het Nederlandse drugsbeleid.
Een clubpas die de verkoop van softdrugs aan buitenlanders aan banden legt, moet de aantrekkingskracht terugdringen en een einde maken aan de overlast die het drugstoerisme veroorzaakt.
In coffeeshops kan alleen giraal worden betaald.
De strafbaarstelling van soft drugs delicten willen we verhogen.
Tegen straathandel wordt streng opgetreden
en drugspanden worden gesloten.
Schade veroorzaakt door de teelt van softdrugs wordt tot op de laatste cent verhaald op de daders.
Als kansspelen leiden tot verslaving of criminaliteit, zoals het witwassen van geld, moet de overheid optreden.
Maar dit moet niet leiden tot bevoogding en betutteling.
Voor de VVD geldt: vrijheid waar dat kan en bescherming waar het moet.
De VVD pleit voor het reguleren van online kansspelen, sportweddenschappen en pokerevenementen.
Het huidige restrictieve kansspelbeleid is niet meer van deze tijd.
Regulering van online kansspelen stelt de overheid beter in staat consumenten te beschermen en verslaving te voorkomen.
Illegale aanbieders worden keihard aangepakt.
Vergunninghouders die zich meerdere keren misdragen, verliezen hun vergunning.
De overheid kan Holland Casino verkopen.
De VVD wil meer vergunningen uitgeven voor goede doelenloterijen, waaronder cultuur en sport.
Veel overheidsregelingen en -voorzieningen zijn (hoe zorgvuldig ook ontworpen) gevoelig voor fraude en misbruik.
Dit zien we overal gebeuren.
Denk aan bij hun ouders wonende studenten die een studiebeurs voor uitwonenden ontvangen, ziekenhuispersoneel dat niet verrichte handelingen in rekening brengt en bijstandsfraude.
Zulk misbruik is diefstal en moeten we hard aanpakken.
De VVD wil daarom een centraal fraudeartikel in de Wet Economische Delicten opnemen.
Alle fraudegevallen moeten op basis hiervan worden vervolgd.
Wie schuldig is aan fraude wordt tijdelijk uitgesloten van de betreffende voorziening.
De rechter bepaalt de duur van de uitsluiting.
De bescherming van de persoonlijke levenssfeer van burgers is van groot belang.
Vrijheid is voor liberalen een groot goed.
Internet en digitale technieken maken het mogelijk grote hoeveelheden persoonsgegevens te verzamelen, of het nu gaat om het pati ëntendossier of terrorismebestrijding.
Te vaak moeten we maar uitgaan van de goede bedoelingen van de overheid en grote bedrijven, zonder dat voldoende garanties en waarborgen tegen misbruik worden geboden.
‘Privacy by design’ is voor de VVD het uitgangspunt.
Dat wil zeggen dat men bij de bouw van automatiseringssystemen en het aanleggen van databases nadenkt over de bescherming van (persoons)gegevens.
We willen dat er een Privacy Impact Assessment wordt gehouden bij de opbouw van automatiseringssystemen en wetgevingstrajecten.
Het wetsvoorstel Meldplicht datalekken moet met spoed worden behandeld.
Inbreuk moet in een vroeg stadium worden onderkend en gemeld.
De VVD wil heldere regels over wat wel en niet mag en technische garanties die onjuist gebruik verhinderen.
Want dit zijn waarborgen voor de vrijheid van de burger.
Het gebruik van sociale media is niet meer weg te denken uit de hedendaagse samenleving.
De zekerheden rondom persoonlijke gegevens moeten we ook hier bewaken.
Inbreuken op de privacy zijn wel toegestaan voor criminaliteitsbestrijding, met inbegrip van terrorismebestrijding.
Het moet hierbij gaan om opsporingsactiviteiten of inlichtingenoperaties, niet om het willekeurig aanleggen of toegankelijk maken van hele databestanden.
De overheid bewaakt de vrijheid en beschermt burgers tegen willekeur.
De VVD is tegen het ACTA-verdrag zoals dat nu voorligt.
Vrijheid op internet is een groot goed, daar moeten we voorzichtig mee omspringen.
Het ACTA-verdrag biedt te veel interpretatieruimte om die vrijheid te beperken.
Bescherming van auteursrechten is belangrijk,
maar moet worden vormgegeven op een wijze die past bij de moderne realiteit.
Internet biedt volop ruimte voor nieuwe verdienmodellen, zoals iTunes en Spotify de afgelopen jaren hebben bewezen.
De gelijkwaardigheid van alle mensen is een van de belangrijkste uitgangspunten van de VVD.
Tegen elke vorm van discriminatie moeten we hard optreden.
Geweldsmisdrijven met discriminatie als achtergrond moeten extra zwaar worden bestraft.
De VVD staat als liberale partij ook borg voor de verdere emancipatie van lesbische vrouwen, homoseksuele mannen, biseksuelen en transgenders.
Verworvenheden mogen niet worden uitgehold
en nietaflatende aandacht is nodig voor de zaken die nog geregeld moeten worden.
Zoals de snelle totstandkoming van het lesbisch ouderschap en wetgeving die het voor transgenders eenvoudiger maakt om hun geslachtsaanduiding op de geboorteakte te laten wijzigen.
Scholen moeten voorlichting geven over seksualiteit  én seksuele diversiteit.
Scholen mogen leraren op geen enkele wijze weren of ontslaan vanwege hun geaardheid, de zogenoemde  ‘enkele feit constructie’ wordt dan ook geschrapt.
De VVD wil af van de weigerambtenaar, want de overheid discrimineert niet.
Bij bloeddonatie staat de veiligheid van de ontvanger voorop.
Om risico ’s te bepalen telt niet de seksuele geaardheid, maar het seksuele gedrag.
De VVD staat voor een samenleving waarin iedereen meedoet (ongeacht geloof, ras of achtergrond).
De VVD sluit niemand uit.
Bij ons staat niet je afkomst, maar je toekomst centraal.
Niet je geloof, maar je gedrag.
Niet de groep maar het individu.
Wij accepteren niet dat mensen in een hoek worden gezet -
maar ook niet dat mensen dat zelf doen.
De VVD verwacht dat mensen de kansen grijpen die hun worden geboden.
Want we hebben niet alleen gelijke rechten maar ook gelijke plichten.
Wij treden op daar waar het fout gaat,
maar moedigen iedereen aan om mee te doen.
Vanuit deze invalshoek wil de VVD de nog steeds forse integratieproblemen te lijf gaan.
Nieuwkomers worden gestimuleerd zich een volwaardige plaats in de samenleving te verwerven.
Veel nieuwkomers komen uit een cultuur die erg verschilt van de Nederlandse.
Om goed in Nederland te kunnen functioneren is inzicht in en acceptatie van de Nederlandse samenleving noodzakelijk.
Dit moet zowel bij het inburgeringsexamen als in het onderwijs stevig aandacht krijgen.
Personen en organisaties die de integratie bewust tegenwerken worden aangepakt.
De VVD wil dat mensen elkaar open en herkenbaar tegemoet treden.
Om die reden zijn we voorstander van een verbod op gezichtsbedekkende kleding.
De VVD waardeert en erkent mensen die erin slagen op eigen benen hun weg in onze samenleving te vinden en te integreren.
En dat zijn er veel.
Dat komt niet door de overheid; integreren doen mensen zelf.
De VVD verwacht dan ook dat iedereen die de keus maakt om in Nederland te komen wonen zelf verantwoordelijkheid neemt om volwaardig mee te draaien in de samenleving.
Allochtonen kunnen gewoon worden aangesproken op hun verantwoordelijkheid, net als iedere andere Nederlander.
Daarbij past geen overheid die via talloze projecten en integratiesubsidies de eigen verantwoordelijkheid van hun schouders neemt.
Dat wél doen, lijkt sympathiek.
Maar daarachter gaat een diep neerbuigende, stigmatiserende houding schuil.
De VVD wil daarom een einde maken aan de gesubsidieerde integratie-industrie.
Inburgering van toegelaten asielzoekers en migranten op een adequaat niveau is voor henzelf en hun kinderen de sleutel tot een volwaardige deelname aan de Nederlandse samenleving.
Zij zijn hiervoor zelf verantwoordelijk.
Inburgeraars kiezen voortaan zelf een cursusaanbieder met een aanbod dat bij hen past.
Hierdoor ontstaat meer maatwerk en zal de prijs-kwaliteit verhouding van inburgeringscursussen verbeteren.
De benodigde opleiding en het examen komen voor rekening van de immigrant/asielzoeker.
Als zij hier niet toe in staat zijn kan er gebruik gemaakt worden van een sociaal leenstelsel.
De overheid houdt toezicht op de kwaliteit van de examens.
Wie het examen niet aflegt of niet met succes afrondt, moet Nederland verlaten.
Het hebben van een baan is volgens de VVD de beste manier om te integreren.
Werk je, dan leer je de Nederlandse taal, geef je het goede voorbeeld aan je omgeving en investeer je in jezelf en in de samenleving.
Daarom wordt de integratieportefeuille voortaan ondergebracht bij het ministerie van Sociale Zaken en Werkgelegenheid.
Wie werken kan moet werken.
Voor het vinden van werk is iemand in beginsel zelf verantwoordelijk.
Wanneer iemand geen baan kan vinden, moet deze zich aantoonbaar fulltime inzetten om zijn tekortkomingen weg te werken en zichzelf in voldoende mate te verbeteren.
En werk moet lonen, dus wie werkt moet er ook echt op vooruitgaan.
De VVD wil de toegang tot de sociale zekerheid voor vreemdelingen beperken.
Wij vinden het niet eerlijk dat mensen door foute prikkels te snel in een uitkering belanden en daarmee worden veroordeeld tot een leven in een vaak langdurige achterstandssituatie.
Bovendien staan de bijdragen aan de opbouw van onze sociale zekerheid vaak niet in verhouding tot de aanspraken erop.
De eerste tien jaar na aankomst in Nederland wordt geen recht op bijstand verleend; WW-uitkeringen zijn gebaseerd op daadwerkelijk betaalde premies.
Wordt via frauduleuze ingrepen toch een beroep op de bijstand gedaan, dan zal de verblijfsvergunning worden ingetrokken.
Mensen die de Nederlandse taal niet goed beheersen, hebben wat de VVD betreft geen recht op bijstand.
De huidige immigratie naar ons land bestaat op dit moment voor een groot deel uit Midden- en Oost-Europeanen.
Daarnaast krijgen we mogelijk te maken met migratiestromen uit andere EU landen.
Het grootste deel van hen werkt en levert zo een positieve bijdrage aan de Nederlandse economie.
Het vrij verkeer van personen binnen de Europese Unie is een groot goed en draagt aantoonbaar bij aan onze welvaart.
Maar deze immigratie brengt ook forse problemen met zich mee waarvoor de VVD de ogen niet sluit.
Mensen die voor overlast zorgen of zich crimineel gedragen zijn niet welkom in Nederland.
We willen alle mogelijkheden inzetten om dit soort personen terug te sturen naar het land van herkomst.
Migranten die werkloos raken willen we stimuleren om terug te keren naar het land van herkomst.
Bovendien moeten ze beperkte toegang krijgen tot sociale zekerheid.
De VVD wil naar een Europees ingroeimodel, waarbij uitkeringen worden gebaseerd op daadwerkelijk in de diverse lidstaten betaalde premies.
Tegen huisjesmelkers, malafide uitzendbureaus en anderen die misbruik maken van Midden- en Oost Europeanen moeten we hard optreden.
Een belangrijke voorwaarde voor succesvolle integratie is dat mensen toegang hebben tot goed onderwijs.
Het creëert eerlijke kansen, ook op latere leeftijd.
We willen daarom al op 3-jarige leeftijd een verplichte taaltoets invoeren om te constateren of een kind een taalachterstand heeft.
Is dat het geval, dan zijn ouders verplicht om hun kinderen voor eigen rekening via voorschoolse educatie te laten bijspijkeren.
Hiermee wil de VVD voorkomen dat kinderen die voor het eerst naar de basisschool gaan onvoldoende Nederlands spreken en zo een blijvende achterstand oplopen.
Als leerlingen in het basisonderwijs toch nog een taalachterstand hebben, krijgen zij via kopklassen of zomerschool actieve ondersteuning om de taal te leren.
Wie in groep 8 nog niet voldoende Nederlands spreekt, kan niet met een positief advies naar het voortgezet onderwijs.
Alleen het beheersen van de taal, hoe essentieel ook, blijkt niet genoeg te zijn om succesvol te integreren en te participeren.
Kennis en begrip van Nederlandse kernwaarden  – zoals de gelijkheid van alle mensen voor de wet, de vrijheid van meningsuiting en tolerantie – is essentieel.
De VVD wil dat hier in het onderwijs meer aandacht aan wordt besteed.
De ouders moeten bij het onderwijs een grote en actieve rol spelen.
Werken zij niet optimaal mee, dan kan de kinderbijslag worden gekort of komen te vervallen.
Afgezien van de al genoemde voorschoolse educatie voor kinderen met een taalachterstand moet ook voor ouders duidelijk zijn wat er van hen wordt verwacht (Nederlands spreken, werken, opvoeden, actief betrokken zijn bij het onderwijs) en hoe zij geholpen kunnen worden (opvoedingsondersteuning, bemiddeling naar werk).
Voor veel mensen speelt religie een belangrijke rol in hun leven.
De VVD staat respectvol, maar neutraal ten opzichte van religie.
Het subsidi ëren van religieuze activiteiten, interreligieuze dialogen, moskeeën, kerken of geloofsgemeenschappen is geen taak van de overheid.
Deze neutrale houding is in het belang van religies z élf.
Daarmee wordt voorkomen dat de overheid partij wordt in een concurrentie tussen religies en dat de ene religie wordt voorgetrokken boven de andere, of wordt achtergesteld.
Juist deze neutraliteit garandeert ieders vrijheid in ons land om te geloven wat hij wil, of om niets te geloven.
De VVD bemoeit zich in beginsel dus niet met religie, maar accepteert onder geen beding dat onder de vlag van religie inbreuk wordt gemaakt op onze kernwaarden, onze democratische rechtsorde en de bijbehorende instituties en wetten.
Shariarechtspraak is fundamenteel in strijd met onze rechtsstaat en is voor de VVD onacceptabel.
Kernwaarden van onze samenleving - zoals de gelijkwaardigheid van mannen en vrouwen, hetero- en homoseksuelen, gelovigen en ongelovigen - zijn juist door liberalen hard bevochten en zijn voor de VVD niet onderhandelbaar.
De overheid mag geen instrument zijn van een religie om de vrijheid en gelijkwaardigheid van individuele burgers te beknotten.
De VVD accepteert daarom niet de druk vanuit religieuze kring om vrouwen en mannen, jongens en meisjes gescheiden te houden of apart te behandelen in publieke ruimten, zoals het openbaar vervoer, zwembaden of ziekenhuizen.
De VVD komt op voor de rechten van vrouwen en homoseksuelen in verdrukking.
Cultureel bepaald geweld als genitale verminking, eerwraak, ontvoering of achterlating wordt opgespoord en zwaar bestraft (en kan leiden tot het verlies van de verblijfsvergunning van de dader).
Voor kindermishandeling en genitale verminking wordt een verplichte melding ingevoerd.
Salafistische moskeeën die integratie actief tegenwerken, passen niet in de Nederlandse samenleving.
Buitenlandse geestelijken van wie is aangetoond of een gegrond vermoeden bestaat dat zij zullen aanzetten tot non-acceptatie van de Nederlandse samenleving, worden niet langer toegelaten.
De VVD wil een eerlijk en restrictief vreemdelingenbeleid.
De VVD ziet kansen voor hoogopgeleide kennismigranten om ons land en onze economie te versterken.
Maar de ongecontroleerde toestroom van kansarme en laagopgeleide migranten van de laatste decennia, leidde tot grote problemen in de wijken, op scholen, op de arbeidsmarkt en op het vlak van criminaliteit.
De aanhoudende toestroom van kansarme migranten werkt het oplossen van integratieproblemen tegen en moet daarom worden gestopt.
Dankzij de VVD zijn vanaf 2002 belangrijke stappen genomen om het asiel- en immigratiebeleid streng, rechtvaardig en consequent toe te passen.
Dit beleid wil de VVD voortzetten.
Goede bewaking en controle van de Europese buitengrenzen zijn daarbij van belang.
Als je als Nederlander de liefde van je leven in het buitenland ontmoet, moet het natuurlijk mogelijk zijn samen in Nederland te gaan wonen.
Maar wel onder de voorwaarde dat de buitenlandse partner zicht heeft op een volwaardige plaats in de samenleving.
Huwelijksimmigranten worden daarom alleen toegelaten wanneer zij naar Nederlandse maatstaven voldoende zijn opgeleid en de Nederlandse taal in woord en geschrift beheersen.
Zij moeten ook kunnen aantonen voldoende kennis te hebben van de Nederlandse samenleving en hier positief tegenover te staan.
Er wordt geen verblijfsvergunning toegekend als de partner jonger is dan 24 jaar, of als deze een neef of nicht is van de aanvrager, of als de aanvrager over een inkomen beschikt van minder dan 120 procent van het minimumloon.
Misbruik van huwelijksmigratie  – zoals schijnhuwelijken – moet hard worden bestreden.
Ook om dit te voorkomen wil de VVD de termijn voor het verkrijgen van een permanente verblijfsvergunning oprekken naar tien jaar.
Inkoop van AOW geschiedt op basis van een reële kostprijs.
We maken een eind aan de export van kinderbijslag buiten de EU.
Jongeren onder de 27 jaar kunnen als het aan de VVD ligt voortaan geen aanspraak meer maken op bijstand.
Deze maatregelen voorkomen dat mensen onterecht aanspraak maken op onze sociale voorzieningen
en stimuleren dat mensen integreren door middel van arbeidsparticipatie.
De VVD wil de Europese richtlijn voor gezinshereniging wijzigen.
De leeftijds- en inkomenseis moeten omhoog.
Als dit niet lukt moet Nederland een opt-out bepleiten zodat Nederland deels zijn eigen regels kan bepalen.
Ook vanuit de voormalige Nederlandse Antillen komt een stroom kansarme migranten richting Nederland.
De VVD wil de vestiging van kansarme migranten uit Curaçao, Aruba en Sint Maarten tegengaan door criteria te verbinden aan een permanent verblijf in Nederland.
Dit is in lijn met de voorwaarden die de Antillen zelf stellen aan Nederlanders die zich daar willen vestigen (een bepaald inkomen, geen strafblad).
Deze voorwaarden gelden voortaan ook andersom.
De VVD wil kenniswerkers en talenten actief uitnodigen om zich in Nederland te vestigen om onze economie te versterken.
Daartoe moeten we de procedures voor kennismigranten versoepelen, ook de regels van huwelijksmigratie en inburgering.
Bedrijven en kennisinstellingen moeten toptalent met een minimum aan bureaucratie naar Nederland kunnen halen.
Vergunningen voor kenniswerkers willen we sneller toekennen.
Vluchtelingen zijn mensen die in eigen land aantoonbaar niet veilig zijn en in de eigen regio niet kunnen worden opgevangen.
Voor hen is plaats in Nederland.
Als we ruimte willen geven aan echte vluchtelingen moeten we de instroom van economische kansarme migranten beperken.
Daarom wil de VVD dat bij asielzoekers snel en definitief duidelijk wordt of zij vluchteling zijn of niet.
In het laatste geval moeten zij Nederland direct verlaten.
De VVD wil het stapelen van asielaanvragen stoppen
en de procedures verder stroomlijnen.
Stapeling van procedures leidt tot onzekerheid, en trekt een zware wissel op asielvoorzieningen en de rechtelijke macht.
De VVD streeft ernaar dat elke aanvrager maximaal  één aanvraag kan indienen voor een verblijfsvergunning ‘asiel’ of ‘regulier’.
Nadat een afwijzing in rechte is komen vast te staan, kan er geen herhaalde aanvraag worden ingediend.
Verblijfsvergunningen worden geweigerd bij voorafgaand illegaal verblijf in Nederland.
Medicalisering van de asielprocedure wordt tegengegaan.
Een verblijfsvergunning  ‘asiel’ krijgt de aanvrager alleen als hij te goeder trouw is.
Wie bij zijn aanvraag fraudeert, krijgt geen verblijfsvergunning.
Van de aanvrager wordt verwacht dat hij juiste en volledige informatie verstrekt en beschikt over de juiste reis- of identiteitsdocumenten.
De VVD staat voor een zorgvuldige, individuele toetsing van asielaanvragen.
Tegelijk moet deze toetsing zo snel mogelijk leiden tot een definitief besluit of iemand daadwerkelijk asielzoeker is.
Het zogenoemde categoriaal beschermingsbeleid, op grond waarvan personen uit bepaalde groepen ,landen of regio ’s verzekerd zijn van een asielstatus) blijft uit den boze.
De overheid is verantwoordelijk voor een effectief uitzettingsbeleid
en de opvang van uitgeprocedeerde asielzoekers, tot het moment dat zij terug moeten keren naar het land van herkomst.
De VVD wil bovendien een eind maken aan het  ‘loketshoppen’.
Vraagt iemand een verblijfsvergunning  ‘asiel’ aan, dan kan dus niet tegelijkertijd of daarna een verblijfsvergunning ‘regulier’ worden aangevraagd.
Komt iemand op een visum Nederland binnen, dan dient hij na het verlopen van de visumtermijn Nederland direct te verlaten.
De terugkeer van uitgeprocedeerde asielzoekers vaak bemoeilijkt doordat het land van herkomst niet meewerkt.
De VVD wil dat de Nederlandse regering met kracht bepleit dat deze landen hun eigen onderdanen opnemen.
Dat kan door een meewerkende houding als voorwaarde te stellen bij het sluiten van verdragen.
Alleenstaande minderjarige vreemdelingen kunnen, wanneer de veiligheidssituatie dit toelaat, het best lokaal worden opgevangen.
Zo kunnen deze kinderen direct terugkeren naar hun herkomstland en voorkomen we worteling in de Nederlandse samenleving.
Ook wil de VVD het uitzettingsbeleid voor criminele vreemdelingen aanscherpen.
Nog te vaak gebeurt het dat criminele vreemdelingen die uitgezet hadden moeten worden op vrije voeten komen.
De VVD wil dat elke veroordeling binnen de eerste drie jaar van het verblijf in Nederland leidt tot ongewenstverklaring en uitzetting.
Deze moet direct aansluiten op de detentie, om te voorkomen dat de criminele vreemdeling in de illegaliteit verdwijnt.
De VVD vindt dat vluchtelingen in eerste instantie in de regio opgevangen moeten worden.
Alleen als die mogelijkheid niet bestaat, kan asiel in de EU worden aangevraagd.
Iedereen die asiel wil vragen in de EU moet dat onmiddellijk bij binnenkomst doen.
Dat gebeurt dus aan de zeegrenzen (vooral in Zuid-Europa), aan de landgrenzen (vooral in Oost-Europa) en op alle luchthavens met internationale vluchten.
De facto neemt Nederland dus nog alleen asielverzoeken op Schiphol in behandeling.
Zij die toch elders in de EU asiel vragen, worden terugverwezen naar de plaats waar ze de EU binnenkwamen.
Een groot aantal personen verblijft illegaal in ons land.
Illegaliteit kan leiden tot uitbuiting, criminaliteit en gedwongen prostitutie<U+F020>en moet keihard worden bestreden.
De VVD wil illegaliteit - en het in staat stellen tot illegaal verblijf - strafbaar stellen
en is voorstander van een actief opsporings- en uitzettingsbeleid waarbij de prioriteit moet liggen bij illegale, criminele vreemdelingen.
Gemeenten dienen de opvang van uitgeprocedeerde asielzoekers en illegalen, te be ëindigen.
Zolang gemeenten opvang blijven bieden, is er geen prikkel om Nederland daadwerkelijk te verlaten.
Integendeel: dat stimuleert juist om zo lang mogelijk te blijven, in de hoop alsnog een verblijfsvergunning te verkrijgen.
De VVD wil dat Nederland een krachtig en zelfbewust buitenlandbeleid voert voor meer welvaart meer vrede en meer veiligheid.
Dat doet ons land met financi ële, economische, diplomatieke of militaire middelen.
De Nederlandse economie is voor bijna 70% afhankelijk van het buitenland.
Wereldwijde groei van vrijhandel, vrijheid en democratie stimuleert onze economische groei.
De VVD wil dat de Nederlandse regering zich verzet tegen tariefmuren, staatssteun en andere vormen van marktafscherming.
Daarnaast hechten we waarde aan de Nederlandse reputatie als gastland van instellingen die vrede, mensenrechten en democratie bevorderen.
De Trans-Atlantische samenwerking moet een belangrijk uitgangspunt blijven van het Nederlandse buitenlandse beleid.
De VVD vindt dat  ´vrede en veiligheid´ en ´bevordering van de welvaart´ de twee hoofddoelstellingen van het buitenlandbeleid moeten zijn, want daarmee is het Nederlandse belang gediend.
Het Ministerie van Buitenlandse Zaken moet zich daarom nadrukkelijk richten op het waarborgen van vrijhandel, grondstoffen- en energiezekerheid, internationale veiligheid en terrorismebestrijding.
De ambassades, consulaten en andere Nederlandse instellingen in het buitenland werken als  één team aan economische diplomatie, in het bijzonder exportbevordering en investeringen in werkgelegenheid in Nederland.
Exportbevordering wordt de derde hoofdprioriteit van de Nederlandse diplomatieke dienst.
Nederland speelt nog onvoldoende in op de enorme machtsverschuivingen in de wereld.
De handel met China en andere opkomende landen kan nog sterk worden uitgebreid en ook onze diplomatieke inspanningen moeten zich verplaatsen van oude aandachtsgebieden, naar opkomende economie ën in het Verre Oosten, Zuid Amerika en Afrika.
Met een alert en actief buitenlands beleid kan Nederland hier kansen benutten.
De VVD wil dat Nederland opkomt voor de rechtsstaat, mensenrechten en verantwoord bestuur in andere landen.
Dit zo veel mogelijk in Europees verband
en in het kader van de Verenigde Naties.
Daarbij kunnen landen worden aangesproken op hun gedrag en beleid, ook qua mensenrechten.
Maar niet alles kan overal en het opgeheven vingertje werkt lang niet altijd.
Het is effectiever om het mensenrechtenbeleid te richten op maximaal 25 landen, waarbij prioriteit moet uitgaan naar landen waar de schendingen het zwaarst zijn.
De kracht van de diplomatie wordt ook bepaald door eensgezind optreden van landen en het inspelen op nieuwe machtsverhoudingen.
De VVD wil dat de omvang van het postennetwerk kritisch tegen het licht wordt gehouden.
Door met bevriende staten samen te werken, kan een selectievere landenkeuze worden gemaakt voor onze diplomatieke vertegenwoordiging.
De VVD pleit voor een aanzienlijke verdere reductie van het postennetwerk in vooral Afrika.
Bij deze herverdeling zal de nadruk liggen op het samenvoegen van ambassades en consulaten met die van andere EU-lidstaten.
De NAVO is de hoeksteen van de buitenlandse veiligheidspolitiek.
We hechten in dat opzicht veel waarde aan een sterke band met de VS.
De NAVO en de EU vullen elkaar effectief aan op politiek, militair en diplomatiek terrein.
De VVD wil dat de EU waar mogelijk zich eensgezind opstelt met de VS om binnen de VN en de NAVO een gemeenschappelijk veiligheidsbeleid te realiseren.
Daarvoor zou de VN-veiligheidsraad moeten worden hervormd.
Het Israëlisch-Palestijnse conflict moet tot een einde komen door middel van evenwichtige en rechtstreekse onderhandelingen, gericht op een oplossing die ruimte biedt voor twee staten.
Europese samenwerking is voor de VVD van groot belang.
Deze heeft Nederland en Europa een historisch ongekende periode van vrede, veiligheid en welvaart gebracht.
Als relatief klein land met een ijzersterke handelstraditie heeft Nederland daarbij vooral geprofiteerd van de gemeenschappelijke interne markt, de open grenzen.
Die interne markt verder versterken en zo kansen creëren voor het Nederlandse bedrijfsleven is voor de VVD de eerste prioriteit in Europa.
Maar de VVD wil ook een liberaal Europa.
Dat betekent dat ook in Europa de overheid klein, zuinig en efficiënt moet zijn.
Niet méér Europa maar een wérkend Europa.
En daar is nog een wereld te winnen.
Voor de VVD staat Nederland midden in de Europese Unie.
Maar de VVD heeft veel kritiek op de Brusselse bureaucratie: de regelzucht, de geldverspilling en de ineffici ëntie.
De Europese Commissie en vooral het Europees Parlement proberen zichzelf belangrijker te maken door meer te doen, maar zij zouden vooral hun huidige taken beter moeten uitvoeren.
Tweederde van het Europese budget gaat naar landbouw- en cohesiebeleid.
Dat zijn uitgaven die relatief weinig bijdragen in Nederland.
Grote delen van de agrarische sector in ons land doen het zonder Europese subsidie en voor onze armere regio ’s zorgen we in de eerste plaats zelf.
Waarom betaalt Nederland voor onrendabele landbouw in Frankrijk?
Waarom draagt Nederland bij aan de armoede in Zuid-Italië als Noord-Italië tot de rijkste regio’s van Europa hoort?
Er kan veel minder geld naar Europa als Europa de beschikbare middelen beter inzet.
Daar is veel te winnen.
Nog steeds slaagt Europa er niet in de uitgaven goed te verantwoorden.
Nog steeds is de interne markt niet af.
En nog steeds worden de lidstaten onvoldoende aan hun financiële afspraken gehouden.
Alhoewel dat oude VVD-standpunt nu onder druk van de eurocrisis ook door andere landen onderschreven wordt.
De Europese Unie is een samenwerkingsverband van onafhankelijke soevereine staten en daarmee uniek in de wereld.
De EU is stap-voor-stap tot stand gekomen met concrete maatregelen.
De VVD heeft geen behoefte aan vage vergezichten over Europa.
De Europese toekomst dient gericht te zijn op praktische en concrete samenwerking.
Niet praten, maar doen.
De financi ële en eurocrisis hebben de EU op haar grondvesten doen schudden.
Als deze crises iets hebben duidelijk hebben gemaakt is het wel het belang economische groei.
De VVD ziet dat dan ook als de belangrijkste taak van de EU: bijdragen aan wat Europeanen en Nederlanders vrijer, welvarender en veiliger maakt.
De EU levert Nederland het meeste op als zij zich concentreert op de gemeenschappelijke markt en op re ële, grensoverschrijdende problemen en kansen.
De interne markt is voor ons als handels- en exportland het belangrijkste aspect van de Europese Unie.
In hoofdstuk 1 (economie) is dit nader uitgewerkt.
De afgelopen jaren hebben we kunnen zien dat niet overal in de EU regels even serieus worden genomen.
Dat komt onder andere doordat er geen goede handhaving is van de gemaakte (financi ële) afspraken.
Veel landen in de Raad houden elkaar de hand boven het hoofd.
Daarom zouden er meer automatische sancties moeten komen wanneer regels niet worden nageleefd.
Dat geldt bijvoorbeeld voor fraude met Europese subsidies.
Landen die er een potje van maken krijgen geen geld meer.
Ook voor de vrijhandelszone is handhaving belangrijk.
Landen die zich niet aan de regels houden en hun zaakjes niet op orde hebben, benadelen daarmee Nederland.
Wat de VVD betreft kunnen bij dit soort landen grenscontroles worden ingesteld.
Wordt er daarna nog niet aan de regels voldaan, dan moet een (tijdelijke) Schengenexit een optie zijn.
Europa neemt ingrijpende besluiten waar iedereen dagelijks mee te maken heeft.
De VVD wil zeker weten of deze regelgeving noodzakelijk is of dat landen het beter zelf kunnen afhandelen.
Daarom moeten we nut en noodzaak van nieuwe Europese regelgeving scherp tegen het licht houden.
De VVD wil dat de Tweede en Eerste Kamer steeds kritisch kijken naar de noodzaak en evenredigheid van voorgestelde Europese regelgeving.
Waar nodig zorgen we er samen met andere landen voor dat overbodige Europese regelgeving wordt teruggedraaid.
Ook de adviserende afdeling van de Raad van State moet Europese voorstellen tijdig op subsidiariteit en proportionaliteit toetsen en aangeven wat een voorstel betekent voor de regeldruk.
Minstens zo belangrijk is dat de Tweede Kamer de opstelling van de Nederlandse regering in Brussel effectief controleert.
De Tweede Kamer moet dan ook vooraf bespreken welke standpunten de Nederlandse regering in Brussel in dient te nemen en dit achteraf kritisch toetsen.
De VVD wil dat de Nederland de Europese richtlijnen niet strikter implementeert dan wordt voorgeschreven.
Als er toch behoefte is aan aanvullende regels moet dit in apart voorstel worden gedaan zodat de regelgeving niet  ‘ongemerkt’ toeneemt.
De nationale parlementen zijn cruciaal voor het versterken van de democratie in Europa en voor het beschermen van de nationale soevereiniteit.
We kunnen er beter vroeg bij zijn en invloed uitoefenen, dan achteraf klagen dat het ons niet bevalt.
Veel voorstellen worden voorbereid in commissies van deskundigen.
De VVD wil dat Nederlanders die in deze commissies zitting nemen naast hun deskundigheid ook het Nederlands belang inbrengen.
De VVD wil meer transparantie in de besteding van EU-middelen.
Als lidstaten hun EU-uitgaven niet kunnen verantwoorden, worden zij gekort op hun inkomsten uit EU-fondsen.
De zetel van Europees Parlement is in Brussel.
Het maandelijkse verhuiscircus naar Straatsburg moet worden geschrapt.
De VVD wil dat Nederland zich blijft inspannen om deze kostbare afspraak zo snel mogelijk te be ëindigen.
Het Europees Parlement vergadert als het aan de VVD ligt voortaan alleen nog maar in Brussel.
In het verleden is de EU te snel geweest met uitbreiding.
De VVD heeft zich, met succes, ingespannen voor een strengere procedure voor nieuwe lidstaten.
Hierdoor zal, na de toetreding van Kroatië, de komende jaren geen ander land bij de EU komen.
Het is nu tijd om de EU te consolideren voordat zij in staat is nieuwe leden op te nemen.
Geen enkel land treedt toe zolang het niet voor honderd procent aan de EU-toetredingsvoorwaarden (Kopenhagen-criteria) voldoet en alle lidstaten van de EU zich voor toetreding hebben uitgesproken.
Bovendien moeten de toetredingsonderhandelingen met Turkije worden stopgezet zolang Turkije weigert Cyprus te erkennen door het Ankara-protocol niet te ratificeren.
De Europese begroting is hopeloos verouderd en staat niet in het teken van datgene waar de EU zich op moet richten: alles wat Nederland veiliger, welvarender en vrijer maakt.
Het vaststellen van het nieuwe Meerjarig Financiële Kader biedt kansen om de begroting van de EU ten goede te keren.
De uitgaven moeten worden teruggebracht tot onder 1 procent van het bruto nationaal product, om de EU efficiënter, moderner en effectiever te maken.
In de nieuwe begroting van de EU voor 2014-2020 wordt nog steeds het grootste gedeelte gereserveerd voor landbouw en cohesiebeleid, bijna 800 miljard euro.
De VVD wil een verlaging van deze posten ten gunste van investeringen in innovatie.
De VVD vindt dat de Nederlandse bijdrage aan de EU flink omlaag moet en in pas moet gaan lopen met die van landen als Duitsland, Denemarken, Zweden en Finland.
Dat levert Nederland een voordeel op van 2 miljard euro.
We moeten in ieder geval voorkomen dat de Nederlandse bijdrage per inwoner aan de EU opnieuw stijgt.
Wat de VVD betreft is ontwikkelingssamenwerking is geen kerntaak van de overheid.
Als mensen hier geld aan willen geven kunnen ze daar zelf toe beslissen
Op dit moment levert de overheid met afstand de grootste bijdrage aan de financiering en het beleid van ontwikkelingssamenwerking.
De VVD wil dit grondig herzien.
Een te groot deel van onze ontwikkelingshulp komt terecht bij corrupte regeringen en levert geen bijdrage aan de economische, sociale of humanitaire situatie van de mensen in die landen.
Ontwikkelingshulp in zijn huidige vorm werkt hulpverslaving en machtsbestendiging in de hand.
De VVD wil daarom alle vormen van directe begrotingssteun aan overheden in ontwikkelingslanden stopzetten.
Bovendien wil de VVD het aantal partnerlanden terugbrengen van 15 naar 10.
Het budget voor ontwikkelingssamenwerking kan dan ook fors inkrimpen.
Hulprelaties dienen tijdelijk te zijn en uit te gaan van een gelijkwaardige relatie.
Bovendien moeten hulpovereenkomsten van het begin af aan afspraken bevatten over de afbouw van de hulp.
Naar aanleiding van een reeks verontrustende wetenschappelijke studies en publicaties over de geringe effectiviteit van besteding van ontwikkelingsgelden is het ontwikkelingsbeleid aangepast.
Er is meer focus op thema ’s waar Nederland toegevoegde waarde heeft, zoals AIDS-bestrijding, landbouw- voedsel en watermanagement.
Ook wordt meer aandacht besteed aan de ontwikkeling van de economie.
Het ontwikkelingsbudget wordt nog onvoldoende geconcentreerd op de vastgestelde speerpunten.
Bovendien gaat er nog steeds veel geld naar internationale hulp- en goede doelenorganisaties (NGO ’s).
De VVD wil die bijdragen drastisch verlagen, en de bijdragen voor NGO ’s stopzetten.
Mensen kunnen altijd zelf bepalen of zij een gift willen doen aan een ontwikkelingsorganisatie; die hoeft niet te worden  ‘afgedwongen’ via belastingheffing.
De VVD heeft bovendien meer vertrouwen in goede doelenorganisaties met een eigen ledenachterban, dan in grote NGO ’s die louter bestaan omwille van een doel.
Burgerverenigingen hebben als voordeel dat zij zich niet zozeer om politieke macht bekommeren, maar verantwoording afleggen aan hun leden en in staat zijn zich aan te passen aan kritiek.
De nieuwe Geefwet voorziet in gunstige regelingen voor burgers om geld aan goede doelen over te maken.
De VVD wil tenslotte het Nederlandse ontwikkelingssamenwerkingsbeleid periodiek evalueren.
De bureaucratie moet worden teruggedrongen door de uitvoering niet langer te leggen bij allerlei particuliere organisaties, maar bij  één agentschap van het ministerie van Buitenlandse Zaken.
Als we deze maatregelen doorvoeren kan het overheidsbudget voor ontwikkelingssamenwerking aanzienlijk worden verlaagd.
De VVD hecht zeer veel waarde aan ons defensieapparaat en personeel.
In de afgelopen jaren zijn forse bezuinigingen en hervormingen doorgevoerd op Defensie, die pijnlijk waren voor de organisatie en de medewerkers.
Deze waren erop gericht om Defensie om te vormen naar een expeditionaire, wereldwijd inzetbare en moderne krijgsmacht.
Deze moest in staat zijn nieuwe dreigingen in binnen- en buitenland het hoofd te bieden.
Zo zijn er vele belangrijke verbeteringen succesvol doorgevoerd, maar anno 2012 liggen er nieuwe kansen voor Defensie om een verbeterslag te maken.
Moderne vredesmissies en het beschermen van onze handelsbelangen vragen om een krijgsmacht die beschikt over materieel en eenheden van hoge kwaliteit:  ‘low on boots, high on tech’.
De Nederlandse krijgsmacht moet inzetbaar blijven op het land, in de lucht en op zee.
Vooral specialistische en wereldwijd inzetbare infanterie-eenhedenmoeten niet alleen op land, maar ook op zee kunnen worden ingezet.
Op internationaal gebied moet Nederland met gerichte bijdragen laten zien dat het kwalitatief nog steeds op het hoogste niveau mee kan doen.
Defensie moet vooruitkijken en investeren in de krijgsmacht van de toekomst.
Zeker op terreinen waar Nederland een verschil kan maken, zoals special forces en raketverdediging.
Krijgsmachtonderdelen niet inzetbaar zijn voor nieuwe moderne missies moeten inkrimpen of worden hervormd.
De VVD is tegen nieuwe bezuinigingen op de krijgsmacht.
De krijgsmacht moet de tijd krijgen om de huidige reorganisatie uit te voeren en orde op zaken te stellen na de hervormingen van de afgelopen jaren.
In deze tijd dat de overheid pas op de plaats moet maken, is het van belang dat Defensie meer draagvlak krijgt in de samenleving.
Dat draagvlak vereist herkenbaarheid voor de burger en professionaliteit.
Ook de vrijwillige reservisten van de krijgsmacht kunnen daaraan bijdragen door reguliere krachten te ondersteunen.
De VVD wil daarom meer reservisten werven.
De krijgsmacht kan hulpdiensten in Nederland actief ondersteunen en daarmee de veiligheid in Nederland vergroten.
Een gezin betekent regelen en zorgen, maar ook aandacht hebben voor elkaar.
De gezinsfase is het spitsuur van het leven.
Een drukke en dure levensfase.
De toekomst van Nederland groeit er op.
Hier krijgen kinderen de basis mee.
Daarom moeten wij zuinig zijn op het gezin.
Het gezin krijgt bij ons alle kansen.
Financieel, door de koopkracht van gezinnen te ondersteunen.
Maar ook door de grotere mogelijkheden om opvoeding en werk te combineren.
De welvaart in de wereld is toegenomen.
Nederland kent een open economie en cultuur, en profiteert zelf ook sterk van de globaliserende economie.
Anderzijds verlaten nog steeds tientallen miljoenen mensen huis en haard, slaan op de vlucht voor armoede, voor burgeroorlogen of voor rovende en gewelddadige overhe-den.
De veiligheidsproblematiek is de afgelopen tijd steeds complexer gewor-den: falende staten, terrorisme en het bezit van nucleaire kennis kunnen gaan samenvallen.
Terroristische netwerken zijn erop uit culturele spanningen te laten overslaan naar de straten en scholen van Londen, Parijs, Madrid, New York en Amsterdam.
De opdracht om mensen, culturen en religies met elkaar te ver-binden wint door dit alles aan urgentie.
Ver weg en dichtbij.
Daarom is er een internationale inzet nodig,
maar ook een geloofwaardig en ambitieus beleid om nieuwkomers te laten participeren.
Geen enkel land kan de uitdagingen waar de globalisering ons voor plaatst alleen aan.
Daarom zijn nodig: een overtuigende buitenlandse politiek
en een Europa dat bijdraagt aan innovatie, duurzaamheid, veiligheid en terrorismebestrijding.
• Belangrijk voor ons land is een vitale en duurzame economie.
Nederland zal concurrerend en innovatief moeten zijn, juist nu landen als India en China ons de handschoen toewerpen.
Nederland moet daarom innoveren, nieuwe producten ontwikkelen en een plaats veroveren op de groeimarkten van de toekomst.
Ondertussen zal die groei duurzaam moe-ten zijn.
Anders groeit de milieuvervuiling ons boven het hoofd.
De opkomst van nieuwe economische reuzen vergroot de ernst van de CO2-problematiek en van de schaarste aan energie.
Maar juist daarom liggen er ook nieuwe mogelijkheden.
Investeren in duurzaamheid en schone energie is kansrijk.
Niet minder wezenlijk is een arbeidsmarkt die goed functioneert.
Er is een krimpen-de beroepsbevolking.
Er zijn personeelste-korten.
Tegelijk staan er nog teveel men-sen langs de kant.
Personeelstekorten gaan dan gepaard met werkloosheid.
De lonen nemen in zo’n situatie al snel toe en Nederland loopt het risico zich uit de markt prijzen.
Keerzijde van de krappe arbeidsmarkt is dat er extra kansen komen voor (soms) kwetsbare groepen op de arbeidsmarkt: oudere werknemers, gedeeltelijk arbeidsgeschikten en nieuwe Nederlanders.
Hoe bevorderen we hun participatie?
Solidariteit tussen generaties vraagt om het betaalbaar en toegankelijk hou-den van de AOW, de pensioenen en de gezondheidszorg, ook in de toekomst als de vergrijzing zich krachtiger gaat afteke-nen.
Daar is geld voor nodig, maar onder-tussen vraagt ook de huidige generatie om een goede en gerichte inkomensbe-scherming om zo armoede tegen te gaan.
Daarbij is het van belang niet alleen op het inkomen van mensen te letten, maar ook op de vaste lasten die soms het besteedbaar inkomen onder druk zetten.
Het is van belang dat scholen, zorgin-stellingen, etc.<U+F020>topprestaties leveren.
Nederland is een kennissamenleving.
Schooluitval en een zesjescultuur moe-ten daarom worden vermeden.
In de gezondheidszorg zijn innovaties en doelmatigheid van belang om de zorg op peil en toegankelijk te houden en om enorme premiestijgingen te vermijden.
Het is van belang dat instellingen zich verantwoorden in de richting van respec-tievelijk patiënten, studenten en ouders.
Dat stimuleert, verhoogt de prestaties en versterkt het vertrouwen in elkaar.
Het scheppen van een uitdagend werkklimaat is ook wezenlijk om personeelstekorten, om wachtlijsten in de zorg en lesuitval in het onderwijs te voorkomen.
Een goede opvoeding,
een veilig klimaat thuis,
de overdracht van waarden en normen door scholen en de media,
en het besef dat van ieder een waardevolle bijdrage gevraagd mag worden,
verrijken het leven,
versterken het besef dat een mens meer is dan klant van de samen-leving.
Dat is wezenlijk voor de sociale samenhang en het geeft diepte en inhoud aan het leven.
Juist nu participatie op de arbeidsmarkt van zo groot belang is, moe-ten we er wel voor zorgen dat er ruimte is voor het gezin, voor opvoeding en voor vrijwilligerswerk.
Veiligheid op straat is voor verbondenheid een wezenlijke rand-voorwaarde.
In de gezinnen van Nederland groeit de toe-komst van ons land op.
Kinderen en volwas-senen leren er wat liefde, geborgenheid en zelfvertrouwen is en leren anderen respec-teren.
Ze leren er de waarden en normen van onze maatschappij kennen en hoe deze in de praktijk te brengen.
Daarom moeten we zuinig zijn op gezinnen.
Opvoeden vraagt veel van ouders, zeker nu de gezins-fase meer dan ooit het spitsuur van het leven is geworden.
Er is vaak tijdsdruk en er is financieel minder bestedingsruimte.
De afgelopen jaren zijn gezinnen financieel geholpen door onder meer de afschaffing van het lesgeld voor 16-17-jarigen en de gratis zorgverzekering voor kinderen.
Het CDA wil de koopkracht van gezinnen verder ondersteunen.
Ook willen we ouders meer mogelijkheden geven om een goede balans te vinden tussen werk en gezin, zeker nu de beroepsbevolking krimpt en er een toenemend beroep op mensen moet worden gedaan om te participeren.
er voor ouders meer te kiezen valt.
Zij moeten zelf kunnen bepalen hoe zij hun kinderopvang willen regelen en krijgen daar meer geld voor;
er extra geld voor de kinderbijslag en de inkomensafhankelijke kindertoeslag komt;
schoolboeken in het voortgezet onderwijs gratis worden voor ouders;
mensen hun gezin en hun baan beter met elkaar kunnen combineren.
Wie het werk onderbreekt voor het gezin of voor een opleiding moet dat kunnen doen, zonder dat dit uitdraait op groot verlies aan inko-men.
Wie via de levensloopregeling iets van zijn inkomen opzij legt, krijgt van de overheid bij ouderschapsverlof een extra bijdrage;
de werkgeversbijdrage aan de levensloop-regeling gericht moet kunnen worden gegeven, namelijk alleen aan degenen die meedoen aan de regeling.
Dit zal werkgevers stimuleren om CAO-afspraken hierover te maken en werknemers stimu-leren om aan de regeling deel te nemen;
verslavingen worden bestreden door kin-deren gezonder te laten eten op school,
door sport te bevorderen,
drugs uit de buurt van kinderspeelplaatsen, school-pleinen en sportvelden te houden,
door een strenger verbod op tabak- en alcohol-verkoop aan jeugdigen
en door ouders meer invloed te geven op wat er allemaal op tv te zien is;
ouders hulp kunnen krijgen bij opvoe-dingsvragen.
Zij kunnen opvoedingsadvies en -ondersteuning ontvangen, maar voor-al ook bij elkaar te rade gaan in Centra voor Jeugd en Gezin.
Ook dat levert een bijdrage aan een vroegtijdige signalering en vooral hulp bij problemen;
starters op de woningmarkt terecht kun-nen bij een fonds, zodat zij een gezin kun-nen vormen en voor hun hypotheeklasten een steuntje in de rug krijgen;
dat het huishoudinkomen uitgangspunt is voor het aan een plafond of maximum binden van de (genormeerde) kosten die mensen maken voor wonen, de zorg-premie voor het basispakket en voor de kosten van hun kinderen.
Armoede, ook bij middeninkomens, wordt zo gericht bestreden.
Voor de huur- en kindertoe-slag wordt meer geld uitgetrokken om zo gericht armoede tegen te gaan.
Sociale samenhang is in onze tijd niet meer vanzelfsprekend.
De samenleving is veelkleurig, de Europese Unie wordt steeds groter, werkverbanden duren korter dan vroeger.
Maar de behoefte aan gemeen-schapszin is onverminderd groot.
Een leefbare buurt, een leefbare stad, een leefbaar land maken we samen.
We mogen van mensen verwachten dat ze daar actief een bijdrage aan kunnen leveren.
Het is daarom goed om dit al jong te leren.
Talloze vrijwilligers – jong en oud – geven het goede voorbeeld.
Gemeenschappelijke waarden zijn het cement van de samenleving.
Gezinnen, scholen en maatschappelijke organisa-ties, die onze kernwaarden overdragen, verdienen meer ruimte.
Voor het CDA zijn die waarden niet vrijblijvend.
We moeten elkaar erop blijven aanspreken.
Asociaal gedrag verdient een weerwoord.
De over-heid zelf moet vooral voor een klimaat van veiligheid zorgen.
Zij treedt doortastend en normerend op tegen overlast, criminaliteit en extremisme.
De overheid bewaakt de kernwaarden van onze rechtsstaat.
dat alle jongeren een verplichte maatschappelijke stage van drie maanden volgen tijdens hun schooltijd.
Leerlingen leren zich dan in te zetten voor anderen en maken intensief kennis met de samenleving en met de noden van medemensen;
de sport extra geld geven.
Sport is goed voor de gezondheid
en zorgt ervoor dat jongeren al vroeg leren iets in teamverband te doen.
Bevolkingsgroepen ontmoeten elkaar.
Vooroordelen verdwijnen daardoor;
dat er een media-expertisecentrum komt, waar ouders, programmamakers, omroepen, de bioscoop- en videobranche normen ontwikkelen voor de bescherming van kinderen en jongeren.
religies waarderen en hen een plaats geven midden in de samenleving.
Religieuze gemeenschappen versterken onderlinge bindingen, het saamhorigheidsgevoel, en inspireren mensen om een bijdrage te leveren aan de samenleving.
Dat geldt ook voor islamitische instellingen, waaronder scholen;
dat we snel weten of jongeren aan het ontsporen zijn.
Scholen, jeugdhulpverleners, politie en gemeenten gaan beter informatie uitwisselen.
Als jongeren dreigen af te glijden, is er een verplichte opvoedings- of begeleidingscursus voor ouders.
Ondertoezichtstelling moet al mogelijk zijn voordat een jongere echt aan het ontsporen is;
dat er wordt gezocht naar mogelijkheden om hardleerse en criminele jongeren, zo nodig, naar speciale opvoedingsinstituten te sturen.
Ook zij hebben immers recht op een nieuwe kans.
Straffen worden in het algemeen zo uitgevoerd dat er een ste-vige prikkel is om het leven te beteren.
dat de overheid waakt over de kernwaar-den van de rechtsstaat,
het haatzaaien bestrijdt,
geen fenomenen als eerwraak, gedwongen uithuwelijken etc. tolereert.
Ook religie kan en mag nooit en te nim-mer een vrijbrief zijn voor gedrag dat tegen de kernwaarden van de samen-leving ingaat.
Rond die kernwaarden is er wat het CDA betreft geen ruimte voor een multiculturele samenleving.
Veelkleurigheid en verschil gedijen alleen wanneer basiswaarden worden gedeeld;
de veiligheid nog verder verbeteren.
Vooral geweldsdelicten moeten worden bestreden.
De politie krijgt meer moge-lijkheden om bij de opsporing gebruik te maken van DNA en vingerafdrukken.
Dan gaan de ophelderingspercentages nog verder omhoog.
De privacy wordt beschermd door ervoor te zorgen dat de persoonlijke gegevens verwijderd worden als er geen veroordeling plaatsvindt.
De overheid heeft zich tientallen jaren zwaar bemoeid met het onderwijs, de gezondheidszorg, de woningbouw en het welzijnswerk.
Dat heeft geleid tot veel ambtenaren, veel regelgeving en veel toezicht,
maar ook tot veel ergernis bij de mensen in al die secto-ren.
Hun werkterrein werd dichtgetimmerd en daardoor kwamen hun beroepseer en creativiteit in de knel.
De afgelopen jaren is een begin gemaakt met dat te veranderen.
Met de stelselher-ziening in de gezondheidszorg zijn bakens verzet.
In het onderwijs is meer ruimte gekomen.
Maar het is nog niet genoeg.
Nog steeds hebben scholen, zorginstellin-gen en woningbouwcorporaties te vaak het gevoel dat men eerst de overheid om toe-stemming moet vragen voordat er iets te ondernemen valt.
Dat moet anders en het kán anders.
Minder regels, schaalverklei-ning, méér vertrouwen in het vakmanschap en de creativiteit van mensen, en méér ruimte voor initiatief.
Het CDA wil scholen en zorginstellingen ruimte geven het beste uit zichzelf te halen, om prestaties te leveren en wel door ze rechtstreeks verantwoording af te laten leggen aan hun ouders, patiënten, etc.<U+F020>in plaats van aan alleen de overheid.
Meer gezamenlijke verantwoordelijkheid derhalve, ook om de trots, de waardering en het vertrouwen te herwinnen.
Dit zal bovendien leiden tot een uitdagender werkklimaat, en dat is weer van belang om – met een krimpende beroepsbevolking op de achtergrond – personeelstekorten, wachtlijsten in de zorg en lesuitval in het onderwijs te voorkomen.
barrières voor nieuwe toetreders wegne-men in de zorg.
Dat maakt nieuw aanbod mogelijk dat beter inspeelt op de vraag.
Zorginstellingen zullen meer letten op de wensen van patiënten.
Ziekenhuizen en verzekeraars gaan meer onderhandelen over inhoud, prijs en tarieven van behan-delingen.
Patiëntenorganisaties krijgen meer invloed op het beleid van zorgverze-keraars;
dat scholen zelf bepalen hoe hun onder-wijs eruit ziet.
De overheid geeft wel duidelijk aan wát bereikt moet worden.
Hóe scholen dat doen, maken ze zelf uit.
Wel moeten zij zich daarover duidelijk en indringender verantwoorden aan vooral de ouders.
De kwaliteit van het onderwijs moet goed zijn.
De school is een gemeen-schap waarin docenten, ouders en leerlin-gen intensief op elkaar betrokken zijn;
dat scholen die hun zaken goed op orde hebben en zich duidelijk verantwoorden naar ouders aanspraak kunnen maken op verminderd inspectietoezicht, behoudens waar het de kernwaarden van de rechts-staat betreft;
d at de overheid dor hout en tegenstrij-digheden in regels kapt, het toezicht beperkt en veel meer vertrouwt op de kritische inbreng en de keuzen van men-sen zelf;
dat er meer is dan markt en overheid alleen.
Daarom krijgt de maatschappelijke onderneming een plaats in het Burgerlijk Wetboek.
Daarin worden het interne toe-zicht, de maatschappelijke verantwoor-ding en het sociale, niet op winst gerichte doel van de maatschappelijke onderne-ming geregeld.
Het gaat om een rechts-vorm die voortborduurt op de stichting en vereniging, en die geschikt is om in een omgeving met marktwerking maatschap-pelijke taken zoals zorg en onderwijs te vervullen;
fusies die tot grote concentraties leiden onmogelijk maken, en er zo voor zorgen dat mensen een reële mogelijkheid heb-ben om bij voorkeur voor een bepaalde school of zorginstelling te kiezen;
mensen meer keuzemogelijkheden geven: het persoonsgebonden budget in de zorg als ook bij de maatschappelijke onder-steuning en leerrechten in het hoger onderwijs zijn daarvoor bedoeld.
Nu onze samenleving ontgroent, en we de concurrentie moeten aangaan met landen als India en China, zal Nederland het meer dan ooit moeten hebben van arbeidsdeel-name en van kennis.
Er staan nu echter nog te veel mensen langs de kant.
Dat kan leiden tot een situatie waarin personeelste-korten samengaan met werkloosheid.
Dat is op zich al ongewenst, maar er zit een extra risico aan: de lonen kunnen in zo’n situatie snel stijgen, waardoor Nederland zich inter-nationaal uit de markt prijst.
Ook zal dit maar al te snel leiden tot wachtlijsten in de zorg en lesuitval in het onderwijs.
Sociale verschraling dus.
Een krappe arbeidsmarkt heeft in economisch en sociaal opzicht ver-strekkende gevolgen.
Het is daarom zaak om de smaller wor-dende beroepsbevolking en de krapte op de arbeidsmarkt aan te grijpen om kansen te creëren voor (soms) kwetsbare groepen zoals oudere werknemers, gedeeltelijk arbeidsgeschikten en nieuwkomers.
Om die kansen te benutten moeten we investeren in scholing en arbeidsbemiddeling.
Ook voor degenen die wel betaald werken zal bijscholing steeds belangrijker worden.
De baan voor het leven bestaat immers niet meer.
Wie betaald kan werken, moet in het eigen inkomen voorzien, ook al omdat arbeid mensen mogelijkheden biedt om zich te ontplooien, te participeren, om mee te doen in de samenleving.
Werk is vaak een bron van plezier en zingeving.
Werkgevers en werknemers zullen hiervoor samen de ruimte moeten scheppen.
Wie daarentegen niet kan werken, heeft recht op een goede uitkering en goede voorzieningen.
Werken moet ook lonend zijn.
Het mag niet zo zijn dat mensen te weinig overhouden van een extra verdiende euro, bijvoorbeeld omdat ze vanwege die extra verdiensten ineens veel minder huurtoeslag krijgen.
Wie 65 jaar of ouder is, heeft lang premie betaald en daarom recht op een veilige AOW en op het zelf opgebouwde pensioen.
Het CDA wil de solidariteit tussen genera-ties overeind houden, ook in een tijd van vergrijzing.
Dit kan als we de kosten van de vergrijzing opvangen door economische groei,
door een grotere arbeidsparticipatie
en door een overschot op de begroting te creëren.
Als we nu geld opzij leggen voor later, is het verzwaren van de lasten voor de toekomstige generatie niet meer nodig.
onderwijsachterstanden bij de wortel aan-pakken.
Nieuwkomers krijgen de plicht en de kans om beter Nederlands te leren en – zo mogelijk – via scholing of werk een beroepskwalificatie te behalen.
Het CDA wil daarin geld investeren;
dat kinderen met forse taalachterstanden vanaf hun derde jaar onderwijs krijgen.
Leerlingen die daarna nog taalachterstanden hebben, krijgen via bijvoorbeeld schakelklassen gericht onderwijs;
extra geld uittrekken voor leraren, zodat er meer doorstroommogelijkheden komen, schaal 12 bij wijze van spreken weer bereikbaar is voor goede docenten, het aantrekkelijker wordt om leraar te worden en de kwaliteit van het onderwijs toeneemt;
dat leerlingen eerder een vak kunnen leren op school.
Beroepsgerichte afdelin-gen van het vmbo worden daarmee een moderne ambachtsschool of -afdeling;
goede betrekkingen tussen beroepsoplei-dingen in het daarvoor relevante beroe-penveld/bedrijfsleven verder stimuleren, bijvoorbeeld door het actief ondersteunen van stages van docenten en studenten.
werken gaat lonen en de armoedeval verdwijnt.
Voor mensen aan de onderkant van het loongebouw wordt het financi-eel aantrekkelijker om (meer) betaald te gaan werken.
De arbeidskorting wordt zo ingezet dat zij participatie bevordert en de toeslagen worden beter vormgegeven.
De huurtoeslag voor alleenstaanden loopt geleidelijk af, naarmate het inkomen hoger wordt.
Ook de doorgroei van kleine deeltijdbanen naar grotere deeltijdbanen wordt gestimuleerd;
de belastingstructuur gaandeweg (met een goed overgangsrecht ten behoeve van de oudere generaties) meer gericht wordt op het stimuleren van arbeidsdeel-name en economische zelfstandigheid.
Voor jongere generaties wordt betaald werken daardoor aantrekkelijk.
Ouders met kinderen houden keuzevrijheid tus-sen arbeid en zorg onderling;
werkgevers gedurende twee jaar iemand in dienst kunnen nemen tegen het huidige minimumloonniveau van 21 jaar.
Het netto besteedbaar inkomen blijft gelijk aan het huidige niveau.
De overheid vult daartoe, zo nodig, de inkomsten aan tot aan het sociaal minimum.
De werkgever vergoedt als tegenprestatie de kosten van scholing van de werknemer tot tenmin-ste 10% van het wettelijk minimumloon.
Mensen kunnen zich zo via werk en scho-ling kwalificeren voor de arbeidsmarkt.
Het CDA wil geen nieuwe permanente subsidiebanen, maar mensen perspectief geven op regulier werk;
het aantal arbeidsplaatsen in de sociale werkvoorziening met duizenden plaatsen wordt uitgebreid.
De sociale werkvoorzie-ning biedt beschermde werkgelegenheid aan mensen met een beperking voor wie een reguliere arbeidsplaats geen serieuze optie is.
Voor de mensen die om deze reden een uitkering ontvangen is werken in deze omgeving een beter perspectief, dan het uitzicht op een levenslange uit-kering;
er een hogere uitkering komt voor vol-ledig en duurzaam arbeidsongeschikte mensen in de WIA, ook voor degenen die herkeurd zijn.
De uitkering gaat van 70% naar 75% van het laatstgenoten loon;
de AOW gehandhaafd wordt als wel-vaartsvast basispensioen op 65 jaar, er geen extra belastingheffing voor 65+’ers en de pensioenaftrek blijft bestaan om zo ons solidaire pensioensysteem overeind te houden.
Nederland hoort weer bij de kopgroep van Europa.
Dat is prachtig, maar we moeten onze goede positie nu verder uitbouwen.
We moeten daarvoor met name investe-ren in innovatie.
Innovatie vraagt om een goed ondernemingsklimaat.
Het vraagt om bedrijven die voorop lopen en die weten wat de groeimarkten van de toekomst zijn.
Innovatie biedt overigens niet alleen economische kansen, maar kan ook in andere opzichten goed zijn voor de wereld.
Duurzaamheid en schone energie zijn ‘groene groeimarkten’ bij uitstek en bieden volop mogelijkheden.
Nederland kan op dit terrein een voorsprong nemen.
Daarvoor moeten we méér doen dan de rest van de wereld voor het verminderen van de uitstoot door fossiele brandstoffen en moeten we investeren in het ontwikkelen en toepasbaar maken van andere energie-bronnen.
Dat heeft als bijkomend voordeel dat het ons minder afhankelijk maakt van de energie-import uit de olielanden.
Een vitale, innovatieve economie vraagt om uitstekend onderwijs,
om een hoge arbeids-participatie,
om een goed wegennet,
om gematigde lonen,
om vakmensen,
om ondernemerschap
en om verantwoordelijke sociale partners.
dat de investeringen van bedrijven, overheid, universiteiten en hogescholen in innovatie, onderzoek en ontwikkeling toenemen;
de administratieve lasten terugdringen.
Algemene regels gaan zoveel mogelijk de vergunningen vervangen.
Waar deze wel nodig zijn, worden deze gebundeld, waardoor veel tijdwinst is te boeken en er minder procedures komen.
Het aantal ambtenaren in het openbaar bestuur wordt fors teruggebracht;
een 40-urige werkweek bevorderen om schaarste aan personeel te voorkomen,
de loonkosten in de hand te houden
en een beter financieel draagvlak te creëren voor pensioenvoorzieningen.
De over-heid geeft als grootste werkgever het voorbeeld waarbij werknemers de vrije keuze hebben tot een langere werkweek en daarvoor in salaris worden gecompenseerd;
het midden- en kleinbedrijf met innova-tievouchers verder stimuleren om in te spelen op innovatieve kansen;
een ambitieus bereikbaarheidsoffensief.
De verbreding en gerichte uitbreiding van wegen vindt op den duur plaats via een alleen daarvoor bestemde kilometerhef-fing
en gaat gepaard met schoner rijden.
Schonere brandstoffen (bio-ethanol, waterstof) en auto’s (bijvoorbeeld flexi-fuel) moeten tegen concurrerende prijzen beschikbaar zijn en op den duur de wet-telijke norm zijn;
de industrie en de landbouw samen laten werken om zo vervuilende fossiele brand-stoffen te vervangen door biobrandstof-fen;
het onderzoek naar en de toepassingen van duurzame energie (waaronder zonne-energie) een impuls geven.
Toepassingen zullen werkgelegenheid gaan opleveren, ook omdat de opwekkingskosten van bijvoorbeeld zonne-energie op den duur waarschijnlijk niet groter zullen zijn dan die van conventionele elektriciteit;
dat Nederland voorop loopt bij het afvan-gen en ondergronds opslaan van CO2 en met de expertise die het daarmee (inmid-dels) opbouwt.
Ook de NS moet kunnen rijden op elektriciteit die is opgewekt in centrales die geen CO2 meer uitstoten;
investeren in de groene infrastructuur, met name in nationale landschappen en in groen in en om de steden, zodat mensen elkaar kunnen ontmoeten en ont-spannen en er een goed vestigingsklimaat ontstaat voor bedrijven;
het leven lang leren stimuleren, onder andere via leerrechten;
een extra heffing op het vliegverkeer zo mogelijk in Europees verband aanpakken, om het milieubewustzijn te vergroten.
De laatste decennia is de wereld steeds kleiner geworden.
De internetrevolutie is letterlijk grenzeloos.
Landen raken wereld-wijd met elkaar verweven.
De welvaart in de wereld is toegenomen.
Nederland kent een open economie en cultuur en profiteert zelf ook sterk van de globaliserende econo-mie.
Tegelijkertijd neemt dat niet weg dat armoede, overbevolking en onderontwik-keling voor honderden miljoenen mensen een dagelijkse realiteit zijn.
Tientallen mil-joenen zijn op de vlucht.
Het CDA wil daarin niet berusten.
Armoede kan bovendien tot ontwrichting leiden, het verzet tegen het Westen aanwakkeren en een nieuwe voedingsbodem voor terrorisme opleveren.
Falende staten, terrorisme en culturele tegenstellingen kunnen gaan samenvallen.
De energie-afhankelijkheid van het Westen kan daarbij gemakkelijk worden misbruikt.
Economische ontwikkeling, armoedebe-strijding, de zoektocht naar nieuwe ener-giebronnen, het bevorderen van veiligheid en de strijd tegen terrorisme hangen meer en meer samen.
Geen enkel land kan de uitdagingen waar de globalisering ons voor plaatst alleen aan.
Internationale samen-werking en gezaghebbende internationale instituties binnen Europa en daarbuiten zijn onmisbaar.
een democratische en doeltreffende besluitvorming in de Europese Unie.
Er is een nieuw evenwicht nodig tussen Europese en nationale wetgeving: een goede afbakening van taken is beter dan een vetorecht dat de besluitvorming met 25 of meer lidstaten voortdurend lam legt.
Belangrijke delen van het energiebe-leid, duurzaamheid en van de bestrijding van de georganiseerde misdaad en het terrorisme gaan deel uitmaken van het takenpakket van de EU, waarover bij gekwalificeerde meerderheid kan worden beslist.
Europese harmonisatie van het asielbeleid is noodzakelijk.
Daarnaast moeten voorwaarden geschapen worden voor een effectief optreden op het terrein van het buitenlands- en veiligheidsbeleid;
een VN van vier pijlers: veiligheid, ontwik-keling, humanitaire zaken en milieu.
De pas opgerichte VN-mensenrechtenraad moet een effectieve organisatie worden, waarvan landen waar de mensenrechten aantoonbaar geschonden worden geen lid kunnen worden;
internationale afspraken die verhinderen dat vluchtelingen jarenlang in kampen verblijven.
De weg moet worden geëffend voor hun terugkeer.
Als dat niet mogelijk is, moet worden gewerkt aan de mogelijk-heid om een zelfstandig bestaan op te bouwen in de regio waarin men is opge-vangen.
In laatste instantie moet doormi-gratie een optie zijn.
Waar het gaat om de opvang en bescherming van mensen op de vlucht in hun eigen land (de zoge-naamde Internally Displaced People) is het nodig dat de UNHCR expliciet het mandaat krijgt;
een NAVO die evolueert van een klassiek veiligheidspact naar een bondgenoot-schap dat ook op terreinen van conflict-preventie en opbouw een belangrijke rol heeft en expertise ontwikkelt.
Door deel te nemen aan vredesmissies levert Nederland een wezenlijke bijdrage aan vrede, de opbouw van samenlevingen en aan de internationale politiek;
de interreligieuze en interculturele span-ningen buitengewoon serieus nemen.
Het CDA wil dat Nederland zich inzet voor een geïnstitutionaliseerde dialoog tussen Europa en organisaties uit de islamitische wereld.
Doel is dat de mensenrechten het ijkpunt worden voor alle landen en culturen.
Prioriteit moet gegeven worden aan steun voor democratiseringsproces-sen
en de verbetering van de positie van de vrouw;
Nederland vasthoudt aan een percentage van 0,8 procent van het BNP voor interna-tionale samenwerking;
dat arme landen ook echt een kans krij-gen en tegen hen geen handelsbelemme-ringen worden opgeworpen;
dat bedrijven en maatschappelijke organi-saties aan consumenten duidelijk maken dat men maatschappelijk verantwoord onderneemt en dat bij de handel en pro-ductie geen sprake is geweest van bijvoor-beeld kinderarbeid, uitbuiting, etc.
Het CDA heeft vertrouwen in Nederland.
Voor een land dat zich ervan bewust is dat economisch en sociaal succes niet vanzelf spreken, maar om ambitie vragen.
Die ambitie vertaalt zich, wat het CDA betreft, echter niet in een grotere overheid.
De overheid moet juist anders gaan werken en de samenleving de ruimte te geven.
De overheid kan zich dan ook meer richten op haar kerntaken:
veiligheid, het handhaven van de rechtsorde,
het bevorderen van een goede marktwerking,
het faciliteren van de maatschappelijke verbanden,
het steunen van de zwakken
en het bijdragen aan vrede en rechtvaardigheid in de wereld.
Het CDA geeft in dit verkiezingsprogramma een antwoord op de verande-ringen en uitdagingen en oplossingen voor de structurele problemen.
In de visie van het CDA kunnen in een steeds gedifferentieerder en mondi-ger samenleving die oplossingen alleen gerealiseerd worden als mensen hun vrijheid en idealen in samenwerking met anderen realiseren.
Het CDA heeft een christelijke mens- en maatschappijvisie.
Dat betekent dat mensen tot persoonlijke groei komen door verantwoordelijkheid voor el-kaar te nemen.
De overheid heeft daarbij een belangrijke voorwaarden-scheppende rol.
Daarom wil de christendemocratie niet alleen naar de overheid kijken, maar de kracht van de samenleving benutten.
Mensen tot hun recht laten komen.
Het CDA heeft vertrouwen in mensen.
Ieder talent moet worden benut.
Die visie gaat uit van onze, door de bijbel geïnspireerde, christendemocratische uitgangspunten:
1. Gespreide verantwoordelijkheid: vrijheid komt het beste tot haar recht als mensen verantwoordelijkheid kunnen dragen voor zichzelf en hun naasten en derhalve de ruimte krijgen eigen keuzes te maken waarbij de overheid zich beperkt tot haar kerntaken.
Dan ontstaat ruimte voor een rijkgeschakeerde en solidaire samenleving.
Wij willen taken en verant-woordelijkheden daar neerleggen waar deze het beste genomen kunnen worden en dat is zo dicht mogelijk bij de mensen die het betreft.
2. Publieke gerechtigheid: een betrouwbare overheid moet op basis van vaste waarden de burger weer de zekerheid van de rechtstaat bieden en duidelijke grenzen stellen.
De overheid mag best eisen stellen en gren-zen, ze mag iets terugvragen van de samenleving.
Maar ze moet men-sen niet dwarsbomen, ze moet juist dienstbaar zijn aan de samenleving
3. Solidariteit: vraagt om betrokkenheid tussen generaties en tussen arm en rijk en een rechtvaardig en voorspelbaar inkomensbeleid waarbij de sterkste schouders de zwaarste lasten dragen en de draagkracht van huishoudens uitgangspunt is.
Solidariteit komt tot bloei waar mensen verder kijken dan hun eigen belang, oog hebben voor elkaar en zich inzetten om ook de ander tot zijn recht te laten komen.
4. Rentmeesterschap: alleen als wij op verantwoorde wijze omgaan met de ons toevertrouwde leefomgeving, de natuur en het milieu zorgen wij voor een duurzame welvaart ook voor volgende generaties.
Leidend voor het CDA is de Bijbelse notie, dat de waarde van het mense-lijke leven uiteindelijk niet afhangt van geld, status of macht.
De mens is juist van waarde, ongeacht deze kwaliteiten.
De overheid moet de randvoorwaarden scheppen om de waarde van elk mens tot z’n recht te laten komen.
Niet meer, maar ook niet minder.
De afgelopen jaren is een degelijk financieel beleid gevoerd.
Begrotingsevenwicht komt in zicht en daarmee is, sterker nog dan in omringende landen, een goede basis gelegd voor economisch herstel.
Dankzij de hervormingen van de sociale zekerheid, arbeidsmarkt en zorg kan het accent nu verschuiven naar schuldaflossing en een verdere versterking van de economie.
Dat is nodig ook, want de wereldeconomie wordt steeds competitiever, en het is belangrijk dat Nederland daarin een goede positie behoudt.
De in de afgelopen periode genomen maatregelen en de betrachte loonmatiging maken dat mogelijk.
Nu de beroepsbevolking gaat afnemen, zullen we het in toenemende mate moeten hebben van innovatie
van minder regels en procedures
en van het bevorderen van ondernemerschap.
Het blijft ook belangrijk dat Nederland een gezond investeringsklimaat biedt.
Duidelijk is dat de kosten van AOW, en bij ongewijzigd beleid ook de kosten van de zorg, zullen stijgen.
Het CDA gelooft in solidariteit tussen generaties en vindt dus dat de rekening voor de vergrijzing niet eenzijdig neergelegd mag worden bij toekomstige generaties.
Dat hoeft ook niet want mensen zijn langer gezond en kunnen ook langer blijven werken dan vroeger mogelijk was.
Het CDA wil maatregelen nemen voor een toekomstbestendig begrotingsbeleid.
Dat bestaat uit de volgende onderdelen.
Het CDA streeft naar een overschot van 1% van het bruto binnenlands product op de rijksbegroting.
Nu het economisch beter gaat, kan de overheid immers besparen.
Zo kunnen we de staatsschuld in 20 tot 25 jaar aflossen.
Dan is er meer ruimte als de kos-ten van de vergrijzing oplopen.
Het CDA wil dat overschot op de begroting niet creëren via lastenverzwaringen.
We zullen de kosten van de zorg en de premiestijgingen in de zorg in de hand moeten houden.
De hervormingen van de afgelopen jaren maken het mogelijk om de bureaucratie in de zorg te verminderen.
Dat, in combinatie met meer maatschap-pelijk ondernemerschap in de zorg en met een doelmatiger inzet van de middelen voor gebouwen, zal de kosten verminderen en de productiviteit verhogen, zodat de premies beheersbaar blijven.
Het wonen en de zorg worden uit elkaar gehaald, omdat mensen dan meer keuzemogelijkheden krijgen.
Meer mensen aan het werk.
Een hogere arbeidsparticipatie is goed voor de econo-mie
én voor de schatkist.
Er zijn minder uit-keringen nodig, er komt meer belastinggeld binnen, en het leidt tot lagere loonkosten.
Het CDA kiest voor een optimale arbeids-participatie, zodat betaald werk niet ten koste gaat van zorg en opvoeding.
Daarom worden de kinderbijslag en de kindertoeslag verhoogd.
De levensloopregeling wordt ver-beterd.
Het verhogen van de AOW-leeftijd is voor het CDA niet aan de orde, maar het CDA wil wel stimuleren dat iedereen die goed gezond is zo lang mogelijk doorwerkt.
Het moet aantrekkelijker worden om meer uren betaald te gaan werken en ook op een waardige en productieve manier door te werken tot de pensioengerechtigde leeftijd, en als men dat zelf wil, ook daarna.
Het gaat het CDA om een optimale arbeidsparti-cipatie.
Betaald werk moet niet ten koste te gaan van zorg en opvoeding.
Gezinnen met kinderen moeten financieel niet minder geld krijgen als een van de partners ervoor kiest de tijd volledig aan de opvoeding te wijden.
Het CDA rekent zich daarom niet rijk en gaat uit van een raming van de economische groei van 1,75%.
Het CDA houdt vast aan een trendmatig begrotingsbeleid, waarin inkomsten en uitgaven gescheiden zijn.
Dat brengt bestuurlijke rust.
Het voorkomt ook procyclisch gedrag van de overheid en leidt al met al tot een meer betrouwbare overheid.
Aan de inkomstenkant dienen automatische stabilisatoren te werken.
Dit betekent dat inkomstenmeevallers in hun geheel worden gebruikt om de staatsschuld te verlagen.
Inkomstentegenvallers komen ten laste van de staatsschuld tenzij het tekort 2% van het BBP dreigt te overschrijden.
Dan worden maatregelen genomen om binnen de 3 %-norm van het Groei- en Stabiliteitspact te blijven.
De uitgavenkaders worden voor de gehele kabinetsperiode vastgelegd in meerjarige uitgavenkaders voor de sectoren Rijk, sociale zekerheid en zorg.
Budgetoverschrijdingen binnen de sector Rijk dienen binnen deze sector zelf te worden opgevangen.
De sociale premies voor de werknemersverzekeringen worden meer lastendekkend vastgesteld over de conjunctuurcyclus heen.
In de gezondheidszorg wordt de ruimte voor (maatschappelijk) ondernemerschap verder vergroot.
Het budgettaire kader omvat de AWBZ en het gedeelte van het tweede compartiment waarvoor vaste tarieven gelden.
De criteria voor investeringen uit het Fonds Economische Structuurversterking (FES) zijn aangescherpt.
De aardgasbaten in dit fonds worden alleen gebruikt voor investeringen die onze economische structuur (waaronder kennis en innovatie) versterken: goed rentmeesterschap eist dat ondergronds vermogen wordt omgezet in bovengronds vermogen voor toekomstige generaties.
Er worden afspraken gemaakt voor een vaste voeding van het FES aan het begin van de kabinetsperiode en over de besteding ervan wordt onafhankelijk geadviseerd.
Beleidsmatige uitgangspunten bij het streven naar een solide begroting en bij een verantwoorde besteding van de middelen zijn:
- het vergroten van het kostenbewustzijn en een prudente omgang met publieke middelen en diensten door het profijtbeginsel meer toe te passen (bijvoorbeeld de verkeersinfrastructuur);
het beter inzetten van het fiscale instrumentarium ten behoeve van:
a) de arbeidsparticipatie, zonder dat dit ten koste gaat van opvoeding en zorg voor kinderen;
b) betere scholing en een leven lang leren;
c) het bevorderen van innovatie en onderzoek;
d) het bevorderen van duurzaamheid.
het begrenzen van overheidsinterventies via het financiële instrumentarium (bekostigingsvoorwaarden, subsidies).
Het CDA wil juist meer ruimte scheppen voor het particulier initiatief
het opvangen van de kosten van de AOW en de zorg binnen de beschikbare middelen
Er is behoefte aan gemeenschapszin in een wereld die razendsnel verandert.
In een land waar verschillende culturen samenleven is onderlinge betrokkenheid de beste garantie voor de toekomst.
We hebben respect voor elkaar
en zijn duidelijk in wat wel en wat niet kan.
De Nederlandse samenleving is een veelkleurig mozaïek van mensen met verschillende sociale en culturele achtergronden, met verschillende godsdiensten en levensovertuigingen.
Die verschillen spelen een belangrijke rol in ons leven.
We voelen ons verbonden met de familie waar we deel van uitmaken, met de buurt, stad of streek waarin we leven, met de kerk, moskee of synagoge waar we ons geloof beleven, de vereniging waarvan we lid zijn, met de onderneming waarin we werken.
Al die verbanden geven ons mede onze identiteit.
Samenleven met al die verschillen kan echter alleen als we vertrouwen in elkaar hebben.
Het fundament daarvoor ligt in de waarden die we delen.
Respect voor elkaar, solidariteit, de overtuiging dat ieder mens gelijk is, het geloof in democratie en vrijheid van meningsuiting, het besef van onverenigbaarheid van geloof en dwang.
Zonder dat fundament versplintert de samenleving en leven we langs elkaar heen.
Tolerantie wordt dan onverschilligheid.
Op die waarden kunnen en moeten we elkaar daarom aanspreken, ook binnen en vanuit religieuze instellingen en identiteitsgebonden organisaties.
En deze waarden moeten ook worden overgedragen.
In de opvoeding, in het onderwijs, in het kunst- en cultuurbeleid, op nationale feestdagen.
Daarom is een gericht gezinsbeleid nodig.
Daarom verdient het vrijwilligerswerk erkenning, ook van de overheid.
Daarom verdienen de kernwaarden van de rechtsstaat de aandacht, ook tijdens nationale feestdagen, in het geschiedenisonderwijs, bij het kunst- en cultuurbeleid.
Fatsoen, respect, tolerantie zijn belangrijke aspecten van burgerschap.
Vertrouwen, verantwoordelijkheid en veiligheid zijn onlosmakelijk met elkaar verweven.
Hoe mensen functioneren, hoe ze omgaan met anderen en welke prioriteiten ze in het leven stellen wordt voor een groot deel bepaald door hun opvoeding.
En die vindt, zoals we weten, vooral plaats in het gezin.
We kunnen dan ook rustig zeggen: wat goed is voor gezinnen, is goed voor Nederland.
Goed functionerende gezinnen bieden geborgenheid en dragen de waarden over die onze samenleving bij elkaar hou-den.
Daarom pleit het CDA voor een gezins-vriendelijk overheidsbeleid.
Daarbij gaat het om een samenlevingsverband waarbinnen één of meer volwassenen de verantwoorde-lijkheid dragen voor de verzorging en opvoe-ding van één of meer kinderen.
Maar: ouders hebben het druk.
Meestal blijven ze beide werken.
Het CDA heeft daarom de levensloopregeling in het leven geroepen in combinatie met betaald ouderschapsverlof, zodat er meer tijd en geld beschikbaar komt voor de kinderen.
Het CDA vindt dat opvoeden en werken goed te combineren moeten zijn en hecht daarom veel belang aan kinderopvang.
Veel ouders houden overigens elk een dag vrij in de week voor de opvoeding; zo kun-nen ze arbeid en zorg voor kinderen goed combineren.
De overheid geeft ouders op dit moment een bijdrage tijdens het ouderschapsverlof in de vorm van een ouderschapsverlofkorting van 50% van het minimumloon per verlofuur wanneer zij deelnemen aan de levensloopregeling.
De afgelopen periode heeft het CDA veel gedaan om de positie van gezinnen te verbeteren.
Het lesgeld voor 16-17-jarigen is afgeschaft, kinderen zijn gratis meever-zekerd voor de zorgverzekering, de kin-derbijslag en kinderkorting zijn verhoogd.
Maar nog steeds is de koopkracht in de gezinsfase lager dan in de fasen daarvoor en daarna.
Het CDA wil gezinnen daarom verder tegemoetkomen in de kosten van kinderen.
De kindertoeslag (vanaf 2008) in de belastingen waarborgt dat gezinnen met een laag tot middeninkomen de kosten van opvoeding kunnen dragen.
Het gaat in gezinnen helaas ook wel eens mis.
En als het al mis is, gaat het soms nog erger mis doordat hulpverleners niet kun-nen (of durven) in te grijpen, of omdat deze kwetsbare gezinnen zich niet openstellen voor professionele begeleiding.
Meer drang en dwang is dan nodig.
Het jeugdbeleid zal rekening moeten blijven houden met de thuissituatie en de opvattingen van ouders, maar de veiligheid van het kind moet voorop staan.
Het CDA vindt opvoedingsondersteuning en gezinscoaches van belang.
Ouders moeten laagdrempelig advies kunnen krijgen over de opvoeding en vooral bij elkaar te rade kunnen gaan in Centra voor Jeugd en Gezin.
1.1.1 Het CDA wil een gezinsvriendelijk beleid.
Een minister wordt belast met de porte-feuille emancipatie-, jeugd- en gezinszaken.
1.1.2 De kinderbijslag blijft inkomensonafhan-kelijk per kind.
De kinderbijslag wordt ver-hoogd.
De kindertoeslag, die vanaf 2008 de kinderkorting zal vervangen, houdt rekening met het gezinsinkomen en de gezinsom-vang.
Wie een minimuminkomen heeft, kan door de combinatie van beide regelingen de kosten van een kind beter dragen.
1.1.3 Ouders hebben de mogelijkheden om zelf kinderopvang te organiseren.
De kinder-opvangtoeslag per kind is inkomensaf-hankelijk en is gebaseerd op de normprijs voor kinderopvang gedurende drie dagen ofwel zes dagdelen.
Deze toeslag wordt verhoogd,
en de aanvraag van deze vergoe-ding wordt vereenvoudigd.
Deze toeslag is ook van toepassing in geval van informele kinderopvang, bijvoorbeeld door oppas-grootouders.
Scholen krijgen de plicht om voor ouders die dat willen voor- en naschoolse opvang te (laten) organiseren.
1.1.4 Van alleengaanden wordt een hoge mate van solidariteit gevraagd, waar-door draagvlak wordt gecreëerd voor het behoud van noodzakelijke voorzieningen.
Alleengaanden moeten er van hun kant op kunnen rekenen dat zij – zonodig - aan-spraak kunnen maken op voldoende en toe-reikende ondersteuning en zorg.
1.1.5 De overheid geeft ouders een bijdrage tij-dens het ouderschapsverlof in de vorm van een ouderschapsverlofkorting wanneer zij deelnemen aan de levensloopregeling.
1.1.6 Er kan niet vroeg genoeg worden begonnen met het bewust maken van risico’s van een ongezonde leefstijl, bijvoorbeeld alcohol, drugs, tabak en overmatig computerge-bruik.
Ook moet de preventie van HIV en aids onder de aandacht worden gebracht.
Via consultatiebureau, school en media moeten kinderen, ouders, verzorgers en de omgeving van deze risico’s op de hoogte gebracht worden.
Om het moment van het starten met genotsmiddelenexperimenten uit te stellen worden kinderen vanaf de bovenbouw van de basisschool weerbaar gemaakt tegen groepsdruk.
Programma’s en voorzieningen ter bevordering van een gezonde leefstijl worden aangeboden aan ouders en kinderen vanaf de geboorte tot en met de gehele schoolloopbaan.
De jeugdgezondheidszorg werkt daarin samen met organisaties voor kinderopvang, peu-terspeelzalen, scholen en maatschappelijke organisaties.
1.1.7 Opvoedingsondersteuning of hulp van een gezinscoach kan voor veel ouders een wel-kome steun in de rug zijn.
Ouders en kinde-ren met opvoedingsvragen kunnen terecht in een Centrum voor Jeugd en Gezin.
Alle betrokken instellingen en partijen rond kind en gezin werken daar samen aan preventie, vroegtijdige signalering en zo nodig hulp.
Ook kunnen gezinnen elkaar daar ontmoe-ten, van gedachten wisselen en elkaar daar informatie en advies geven.
Ook internet kan worden benut.
De overheid stimuleert dat provincies en gemeenten op het niveau van de wijk voorzieningen voor gezinnen, kinderen en jongeren bundelen in Centra voor Jeugd en Gezin.
1.1.8 Het recht op jeugdzorg verdraagt zich niet met lange wachtlijsten en wachttijden.
Er moet genoeg geld zijn voor een effectieve jeugdzorg om de groeiende vraag naar zorg bij te kunnen houden, door onder meer te investeren in de steeds zwaardere vormen van jeugdzorg, onder meer via gesloten opvang (niet strafrechtelijk).
Maar er moet ook doelmatiger worden gewerkt in het belang van het kind, door ontschotting (ook tussen ministeries), het voorkomen van onnodige en het schrappen van overbodige bureaucratie.
1.1.9 Indien het noodzakelijk is voor het onbe-dreigd opgroeien van de minderjarige moet sneller een ondertoezichtstelling kunnen worden opgelegd.
Tussen vrijwilligheid en dwang moeten meer mogelijkheden komen voor drang, bemoeizorg en een daarbij pas-sende doorzettingsmacht.
1.1.10 Pleegouders vervullen een heel belangrijke rol in onze samenleving.
Zij vangen en voe-den kinderen op, die het niet gegeven is in hun eigen gezin op te groeien.
Het CDA wil belemmeringen, waaronder financiële, voor deze pleegouders wegnemen.
Bij wet dient tevens geregeld te worden dat pleegouders meer rechten worden toegekend.
1.1.11 Er komt een media-expertisecentrum voor ouders.
Dit expertisecentrum, dat alle media omvat, rust ouders toe en stelt ze in staat om met programmamakers, omroe-pen, de bioscoop- en videobranche normen te ontwikkelen voor de bescherming van jongeren bij tv -programma’s en films.
Mensen die actief meedoen aan de samen-leving voegen iets toe aan het leven.
Zij ontlenen daar ook vaak een deel van hun geluk aan.
Het CDA wil de maatschappelijke betrokkenheid stimuleren en laten bloeien.
Betrokken burgers vormen het hart van een vitale samenleving.
Gelukkig zien we die betrokkenheid nog overal om ons heen, al is het wel steeds meer in nieuwe vormen.
Er is een verschuiving aan de gang van de traditionele maatschappelijke organisa-ties naar niet-institutionele, kleinschalige initiatieven.
Een voorbeeld: tijdelijke actie-groepen die projecten in hun eigen buurt organiseren.
Minder strak georganiseerd misschien, minder voor de lange termijn, maar met dezelfde inzet en betrokkenheid.
Het CDA hecht eraan dat ook kinderen en jongeren geleerd wordt dat ‘burger zijn’ meer is dan ‘klant zijn van de overheid.
’ Wij maken ons sterk voor een verplichte maatschappelijke stage van drie maanden voor middelbare scholieren.
Kennismaking met vrijwilligerswerk stimuleert jongeren zich een beeld te vormen van hun rol in en hun bijdrage aan de samenleving van morgen.
Ook is het weer een belangrijke extra gelegenheid om kinderen vertrouwd te maken met de waarden en normen van onze maatschappij – naast alles wat daar-aan al gebeurt in gezinnen, op school en in (sport)verenigingen.
Vrijwilligerswerk is een cruciale factor in het vormgeven aan maatschappelijke betrokkenheid.
Het CDA wil hieraan nog meer de ruimte geven.
De mogelijkheden voor het geven van vergoedingen aan vrij-willigers zijn de laatste tijd al verruimd op initiatief van het CDA.
Vrijwilligersorganisa-ties zijn ook bevrijd van knellende regels ten aanzien van de arbeidsomstandig-heden.
Het CDA wil het vrijwilligerswerk blijven stimuleren.
De lokale steunpunten moeten als partner van de gemeente de spin in het web worden en vraag en aanbod bij elkaar brengen.
Erkenning van vrijwilligerswerk houdt ook in dat we de vergrijzing kunnen verzilveren.
De vergrijzing biedt immers ook de nodige kansen: veel ouderen zetten zich in bij de opvang van kinderen, brengen ervarings-deskundigheid in bij de opvoeding, maar ook coachen zij bijvoorbeeld startende ondernemers.
Daarvoor vragen zij terecht aandacht en erkenning.
Ouderen kunnen niet alleen meedoen, zij willen dat ook.
Dat geldt ook voor gehandicapten.
Juist voor die groepen moeten belemmeringen zoveel mogelijk uit de weg worden geruimd.
Participatie staat voorop in de Wet Maatschappelijke Ondersteuning (WMO).
De gemeente is het aanspreekpunt voor mensen die daarbij belemmeringen onder-vinden.
Om optimale ondersteuning te bieden werken gemeenten samen met woningbouwcorporaties, vrijwilligersiniti-atieven en welzijnswerk.
Binnen de WMO krijgt het persoonsgebonden budget een prominente plek.
Mensen krijgen hierdoor de kans te kiezen voor voorzieningen op maat.
Veel mensen verzorgen een zieke of gehandicapte partner, familielid of vriend.
Deze vanzelfsprekende zorg voor elkaar is intensief en emotioneel vaak zwaar.
Het moet mogelijk zijn af en toe zelf rust te nemen en op krachten te komen.
Binnen de WMO heeft deze mantelzorg de erkenning gekregen die het verdient.
Ook sport is een bindende factor in de samenleving.
Sport is in de visie van het CDA dan ook méér dan ‘de belangrijkste bijzaak in het leven’.
Sport raakt aan alles wat we op dit moment in Nederland zo belangrijk vinden: gezondheid, veiligheid, normbesef, integratie en maatschappelijke binding.
Meer dan 10 miljoen Nederlanders doen aan sport.
Meer dan 1,2 miljoen vrij-willigers zijn actief bij sportverenigingen en nog veel meer mensen genieten van de sportprestaties van anderen.
Daarom draagt het CDA ook de topsport een warm hart toe.
Nederland moet de ambitie tonen om beschikbaar te zijn voor sportevene-menten op hoog niveau.
Het CDA vindt het belangrijk dat met name kinderen aan sport doen.
Sporten is niet alleen gezond, maar bij het sporten is er op een vanzelfsprekende manier aandacht voor de overdracht van waarden en nor-men.
Sporten bevordert de leerprestaties en kan bijdragen aan het voorkomen van sociaal isolement, overlast en probleemgedrag.
1.2.1 Het CDA wil verdergaan met het weghalen van belemmeringen in wet- en regelge-ving voor vrijwilligersorganisaties: minder regels, minder bureaucratie en een eenvou-diger (meerjarig) vergunningenstelsel.
Er komt een nader onderzoek naar de persoon-lijke aansprakelijkheid van bestuurders van vrijwilligersorganisaties.
1.2.2 Door zich maatschappelijk in te zetten, krij-gen jongeren competenties mee die belang-rijk zijn voor hun maatschappelijk functi-oneren.
Het CDA wil dat een maatschap-pelijke stage van drie maanden verplicht onderdeel van het lesprogramma wordt op de middelbare school.
Indien tijdens de initiële schoolopleiding geen maatschap-pelijke stage is gevolgd, dient aan deze sociale plicht te worden voldaan tijdens het leerwerktraject.
Scholen en non-profitorga-nisaties kunnen dit naar eigen inzicht invul-len, zonder dat dit ten koste gaat van het lesprogramma.
De overheid werkt intensief samen met het jeugd- en jongerenwerk, onder andere op het terrein van het pre-ventieve jeugdbeleid en het creëren van maatschappelijke stages.
Binnen het vrijwil-ligerswerk wordt met spoed de administra-tieve lastendruk verminderd en knellende regelgeving afgeschaft.
Hoewel jeugd- en jongerenorganisaties zelf verantwoordelijk zijn voor het financieel in stand houden van hun organisatie, kan de overheid pro-jectsubsidies verstrekken.
Daarnaast vindt het CDA dat landelijke vrijwilligersorgani-saties voor actieve vrijetijdsbesteding van kinderen en jongeren gerichte steun van de overheid verdienen, in het bijzonder bij trajecten van kadervorming en opleiding, coaching en ondersteuning van betrokken, jeugdige vrijwilligers.
1.2.3 De toegankelijkheid en bereikbaarheid van voorzieningen op alle maatschappelijke ter-reinen is een voorwaarde voor participatie van gehandicapten en chronisch zieken.
Gemeenten ontvangen voor de uitvoering van de WMO-taken toekomstvaste budget-ten die rekening houden met demografi-sche ontwikkelingen.
1.2.4 Discriminatie van gehandicapten en chro-nisch zieken wordt tegengegaan door actief te werken aan betere beeldvorming en door een voortvarende uitbreiding van de Wet gelijke behandeling ten behoeve van gehan-dicapten en chronisch zieken.
De overheid bevordert dat de toegankelijkheid van dienstverlening en gebouwen verbeterd.
1.2.5 De gemeente blijft eerstverantwoordelijk voor het ondersteunen van vrijwillige inzet.
De rijksoverheid ondersteunt een centrale landelijke helpdesk en kenniscentrum voor vrijwilligerswerk: het centrum zorgt voor een goede informatievoorziening over wet- en regelgeving en is een vraagbaak voor vrijwilligersorganisaties, vrijwilligers en steunpunten.
1.2.6 Mantelzorg is een vorm van niet-beroeps-matig verleende zorg.
Het begrip ‘gebruike-lijke zorg’ mag daarom niet verder worden opgerekt.
Het persoonsgebonden budget biedt burgers, die van hun mantelzorger(s) méér dan ‘gebruikelijke zorg’ ontvangen, de mogelijkheid hun mantelzorger(s) daarvoor te belonen.
Mantelzorgers mogen niet overbelast raken en moeten af en toe rust kunnen nemen.
Dan moet vervangende zorg in de vorm van respijtzorg beschikbaar zijn.
1.2.7 Het CDA wil bevorderen dat gemeenten bewoners van wijken een budget geven, zodat hun betrokkenheid bij de buurt wordt vergroot.
Dat bevordert de sociale samenhang.
Woningbouwcorporaties hebben een belangrijke rol bij het leefbaar houden en maken van wijken, door dienstverlening te organiseren, huurkoop te realiseren, samen te werken met scholen bij de opvang van probleemjongeren etc..
1.2.8 De bestuursstructuur die het CDA voor de maatschappelijke onderneming wil realiseren, zorgt voor een inzichtelijke verantwoording door corporaties, scholen, zorginstellingen en instellingen voor (jeugd)hulpverlening.
Het CDA wil deze vorm ook wettelijk vastleggen in het Burgerlijk Wetboek.
Het gaat om een rechtsvorm die voortborduurt op de stichting en vereniging en die geschikt is om in een omgeving met marktwerking maatschappelijke taken zoals zorg en onderwijs te vervullen.
1.2.9 Het CDA steunt de sportactieve school en wil de samenwerking tussen scholen en sportverenigingen (verder) stimuleren door docenten lichamelijke opvoeding te betrekken bij de reguliere sport.
Sporttrainers en coaches mogen ook sportles geven op school.
1.2.10 Topprestaties van Nederlanders zorgen voor trots en binding.
Topsporters zijn vaak rolmodellen voor de jeugd.
Topsport geeft identificatie en staat voor prestatie, innovatie, kwaliteit en kansen.
De overheid ondersteunt Olympische uitzendingen, stimuleert het binnenhalen van evenementen en realiseert een evenwichtig en gespreid aanbod van toegankelijke topsportaccommodaties, ook voor mensen met een func-tiebeperking.
1.2.11 De georganiseerde sport is in eerste instan-tie zelf verantwoordelijk voor haar profes-sionaliteit en voortbestaan.
De grote maat-schappelijke waarde van sport rechtvaar-digt echter gerichte steun van de overheid.
Rijks-, provinciale en lokale overheden heb-ben samen een verantwoordelijkheid om de sport van de nodige infrastructuur te voor-zien: zwembaden, trapveldjes, ruiterpaden, sporthallen, opleiding en ondersteuning van vrijwilligerswerk.
Die infrastructuur is bij voorkeur gelegen in of in de buurt van woonwijken, zodat de sociale samenhang erdoor wordt versterkt.
De breedtesport is het fundament voor de professionele sport-beoefening, waarvoor een miljoenenpubliek bestaat.
Hoe breder de basis, hoe hoger de top.
Extra middelen voor sport zijn nodig.
Burgerschap is meer dan ‘onderdaan’ zijn.
Het is meer dan ‘klant’ zijn van de samen-leving of van de overheid.
We geven met elkaar vorm aan de publieke moraal, de manier waarop we met elkaar omgaan.
De laatste jaren is er meer aandacht gekomen voor de weerbarstige kanten van de inte-gratie van grote groepen immigranten in de samenleving.
Nieuwkomers hebben hier te maken met omgangsvormen en onder-linge verhoudingen die vaak anders zijn dan die in hun land van herkomst.
Daarnaast heeft een grote groep mensen taal- en onderwijsachterstanden.
Dat belemmert hun participatie in de samenleving en hun kans op werk.
Op dit moment wordt er veel geld uitgegeven aan het bestrijden van de gevolgen daarvan.
Denk alleen al aan de kosten van bijstand bij werkloosheid of extra geld voor scholen om taalachterstan-den weg te werken.
Het CDA wil mensen met achterstanden van meetaf aan helpen en de problematiek bij de bron helpen aan-pakken.
Dat betekent: geld voor omvang-rijker faciliteiten voor scholing
en hogere eisen stellen aan de inburgering van nieuw-komers.
Een gemiddelde van zeshonderd uur is daarvoor te weinig.
Scholing is in alle opzichten cruciaal.
Het vergroot de kans op werk.
Voor de arbeids-markt is het de voorwaarde voor een toerei-kend geschoold arbeidsaanbod
en voor de stad of wijk is scholing een weg naar meer sociale samenhang.
Het is dan ook van het grootste belang dat scholen naar behoren kunnen functioneren.
Te veel scholen heb-ben te maken met kinderen die met een forse taalachterstand aan het onderwijs beginnen.
Vaak blijven die achterstanden mensen en scholen achtervolgen en wordt het probleem ondanks de investering van veel geld, bijvoorbeeld in de vorm van gewichtenregelingen, niet opgelost.
Het leidt ook tot verschillen in de kwaliteit van scholen en het draagt daardoor bij aan witte en zwarte scholen.
Onze samenleving moet nieuwkomers willen toerusten om als burger, ouder en kostwinner te kunnen functioneren in Nederland.
Aan de andere kant mogen we dan ook van hen vragen volwaardig deel te nemen aan het onderwijs en de arbeidsmarkt.
Dat levert ook veel op.
We zien onder immigranten veel nieuw onder-nemerschap ontstaan.
Daarmee creëren ze werkgelegenheid.
De diversiteit in de samenleving is ook een bron van innovatie, en juist dat is iets wat we nodig hebben om ons in de mondialiserende economie staande te houden.
Nederland heeft een lange traditie in het smeden van samen-hang tussen groepen mensen met verschil-lende achtergronden.
Die samenhang is niet vanzelfsprekend – daaraan moeten we blijven werken.
We maken onze samenleving samen.
We zeiden het al: burgerschap is meer dan alleen ‘klant’ zijn van de samenleving of overheid.
Burgerschap is meedoen.
We geven met elkaar vorm aan de publieke moraal, aan de manier waarop we met elkaar omgaan.
Fatsoen, respect en tolerantie zijn belangrijke aspecten van burgerschap.
Het CDA verwacht van men-sen dat ze een bijdrage leveren aan de samenleving.
Dat is geen vrijblijvende zaak.
Maatschappelijke inzet en zorg voor ande-ren horen er gewoon bij.
Dat betekent dat iedereen moet kunnen meedoen.
1.3.1 Gedeelde waarden en normen vormen de basis van onze samenleving.
Ze binden ons en maken dat we trots kunnen zijn op ons land.
Ze zijn onder meer geformuleerd in onze Grondwet
en gebaseerd op de Nederlandse traditie van vrijheid in ver-antwoordelijkheid.
De overheid dient deze waarden te beschermen.
Van mensen en hun organisaties mag verwacht en moet indien nodig geëist worden dat zij aan onze samenleving deelnemen op basis van deze gedeelde waarden en normen.
Daarbij is de onderschrijving van de scheiding tussen kerk en staat een eerste vereiste.
Ook de rol van de autochtone bevolking in het stre-ven naar sociale cohesie verdient aandacht.
1.3.2 Integratie van nieuwkomers is een weder-kerig proces tussen de samenleving die nieuwkomers welkom heet en nieuwkomers die zich de Nederlandse taal eigen maken, kennis nemen van de Nederlandse wetge-ving, cultuur en geschiedenis en hiervoor respect tonen.
De aan de verplichte inbur-geringstoets gestelde eisen worden daarom verhoogd, zodat nieuwkomers zijn toege-rust om als ouder, burger en kostwinner te kunnen functioneren in onze samenleving.
Het scholingsaanbod wordt geïntensiveerd en de faciliteiten die de nieuwkomers voorbereiden op dit examen en het func-tioneren in onze samenleving, worden verbeterd.
Daarbij is er oog voor mensen met beperkte vermogens.
De Wet inburge-ring en de Wet werk en bijstand worden op gemeentelijk niveau aan elkaar gekoppeld teneinde een zo spoedig mogelijke reïnte-gratie op de arbeidsmarkt te bewerkstelli-gen.
Voor vluchtelingen is hierbij aandacht voor het Banenoffensief Vluchtelingen.
Daarnaast komt er meer maatwerk voor hoger opgeleide nieuwkomers.
Het moet mogelijk zijn de inburgering sneller af te ronden.
Oudkomers en laaggeletterden krijgen daarnaast ook de kans om de Nederlandse taal te leren.
1.3.3 Het integratiebeleid dient gericht te zijn op zowel sociaaleconomische participatie (meedoen via werk) als sociaalmaatschap-pelijke participatie (meedoen aan het dagelijks maatschappelijk verkeer), als poli-tiekbestuurlijke participatie (meedoen in politiek en bestuur).
De inzet van betrokken partijen, zoals werkgevers, instellingen, verenigingen etc., kan daarbij niet langer vrijblijvend zijn.
1.3.4 Vrijheid van meningsuiting behoort tot de fundamenten waarop onze samenleving is gebaseerd.
Deze vrijheid is niet bedoeld om mensen tot in het diepst van hun ziel te kwetsen.
Het CDA doet een appel op de samenleving om verantwoord met deze vrijheid om te gaan.
De overheid voert een actief beleid om misbruik van dit recht bijvoorbeeld in de vorm van haat zaaien en opruiing strafrechtelijk te vervolgen.
1.3.5 Godsdienst en levensovertuiging zijn een bron van inspiratie om het leven vorm te geven vanuit diepere waarden en bezieling.
Daarvoor moet volop ruimte zijn.
Naast de joodse, christelijke en humanistische traditie maken de islam, het boeddhisme, hindoeïsme en andere levensbeschouwin-gen deel uit van onze samenleving.
Het CDA hecht eraan om vanuit christelijke waarden en normen te werken aan een samenleving waarin respect voor elkaar van groot belang is.
Levensbeschouwelijke orga-nisaties kunnen mensen houvast bieden om hun plaats in de samenleving te vinden en vandaar uit maatschappelijk actief te zijn.
Religie kan en mag anderzijds nooit een legitimatie zijn voor gedrag dat tegen de kernwaarden van onze samenleving ingaat.
Aan eventuele subsidiëring stelt de over-heid de voorwaarde dat vanuit die kern-waarden een bijdrage aan de samenleving geleverd wordt.
De overheid stimuleert en faciliteert dat imams en geestelijke bedie-naren in Nederland worden opgeleid en dat zij zich, indien zij dat niet zijn, in Nederland verplicht laten bijscholen.
Alle imams in Nederland moeten zich hebben geschoold in Nederlandse waarden en normen.
Veiligheid is en blijft één van de kerntaken van de overheid.
Mensen moeten veilig zijn in hun directe leefomgeving; onbedreigd door geweld, inbraak, overlast of zelfs terreur.
Jarenlang was er sprake van toenemende criminaliteit.
De trend leek nauwelijks te keren.
Inmiddels is duidelijk geworden dat er met een gericht beleid wel degelijk iets tegen die ontwikkeling te doen is.
Het doel dat de kabinetten-Balkenende zich stelden is in zicht, namelijk dat de criminaliteit in 2010 met 25% zal zijn verminderd.
De laatste jaren dalen de criminaliteitscijfers over de gehele linie.
Minstens zo verheugend is dat het ophelderingspercentage stijgt en onveiligheidsgevoelens afnemen.
De gereedschapskist en de capaciteit van de strafrechtketen zijn meer op peil gebracht, onnodige privacybelemmeringen zijn afgeschaft en straffen zijn verzwaard.
Binnen de Europese Unie wordt beter samengewerkt om criminaliteit te bestrijden.
Veiligheid is overigens niet alleen een zaak van politie en justitie.
Criminaliteit moet op alle niveaus worden aangepakt: bestuurlijk, vanuit het bedrijfsleven en in de samenleving zelf.
Bij het tegengaan van criminaliteit gaat het immers niet alleen om opsporing en vervolging, maar ook om het bestrijden van de oorzaken van criminaliteit.
Denk aan wapenbezit, verloedering, onaanvaardbaar groepsgedrag en nieuwe media die geweldgebruik ‘normaliseren’.
Er is veel bereikt, maar dat neemt niet weg dat de criminaliteit nog steeds te hoog blijft.
het bestrijden van alle vormen van geweld en agressie.
We hebben het hier niet alleen over tasjesroof, maar ook over agressie in het verkeer, gewelddadige beelden op tv en internet, en de welbekende ‘korte lontjes’;
een harde aanpak van fraude.
Fraude is desastreus voor het onderlinge vertrou-wen en schaadt het open, maatschappelijk verkeer.
Om het te bestrijden is het nodig dat de betrokken diensten intensief samenwerken en informatie uitwisselen;
het bestrijden van criminaliteit via het internet.
Cybercrime (bedreigingen, sek-suele intimidatie en haatzaaien) houdt zich niet aan de landgrenzen en vereist daarom een nauwe internationale samenwerking;
-een onverminderd harde aanpak van de georganiseerde misdaad, met name door een brede aanpak en vooral internationale samenwerking.
Effectief is het ontnemen van onrechtmatig verkregen winsten.
De privacy van mensen is bij de financiële recherche en op andere fronten van belang, maar het mag niet zo zijn dat privacybepalingen de opsporing en vervolging van criminelen nodeloos in de weg staan.
Verder pleit het CDA voor vergroting van de mogelijkheden om DNA-profielen en vingerafdrukken af te nemen bij de opsporing, en voor meer mogelijkheden voor cameratoezicht.
Voorwaarde is wel dat gegarandeerd wordt dat de verworven gegevens worden vernietigd als er geen veroordeling plaatsvindt.
De aandacht voor radicalisering en terrorisme mag niet verslappen.
Misdrijven worden nog te vaak gepleegd door personen die steeds in herhaling vervallen.
Hun gedrag is vooral voor onder-nemers (en hun personeel) een bron van schade en ellende, ook al is met name de winkelcriminaliteit de afgelopen jaren fors gedaald.
1.4.1 Het CDA wil een eind aan het gedogen van coffeeshops, te beginnen met een vermindering van het aantal coffeeshops, in het bijzonder in de buurt van scholen.
Scholen, sportaccommodaties, kinderspeelplaatsen en hun omgeving moeten drugsvrij zijn.
Doorverkoop van softdrugs buiten de coffeeshop om wordt harder aangepakt.
Met name, maar zeker niet alleen de grote steden ondervinden daarvan overlast.
Illegale hennepteelt wordt bestreden onder meer door een intensieve (internationale) samenwerking tussen overheidsdiensten en bedrijven en door koppeling van bestanden.
Growshops zijn te vaak leverancier voor illegale hennepteelt.
Zij worden strenger gecontroleerd.
Als blijkt dat ze met illegale hennepteelt van doen hebben volgt slui-ting.
1.4.2 Overlast wordt zo nodig aangepakt door middel van individuele alcoholverboden.
Leeftijdsgrenzen voor verkoop van tabak, alcohol en drugs moeten strenger gecontroleerd worden: niet alleen de verkoper aan jongeren is strafbaar, maar vanaf een bepaalde leeftijd ook de jongere zelf en zijn ouders.
De jongere kan op een bij de leeftijd passende wijze worden gestraft.
1.4.3 Verruwing van het maatschappelijk klimaat is al snel een voedingsbodem voor geweld en criminaliteit.
De overheid spreekt de media, scholen, horecagelegenheden en individuele burgers aan op hun bijdrage aan onderling respect en maatschappelijk fatsoen.
1.4.4 Discriminatie wordt aangepakt.
Discriminatie is niet alleen grievend en kwetsend, maar zet ook verhoudingen tussen bevolkingsgroepen op scherp.
Met name het tegengaan van uitsluiting op de arbeidsmarkt bij stageplaatsen krijgt topprioriteit van de overheid en het bedrijfsleven.
Hiertoe worden doelstellingen geformuleerd waarop betrokken partijen elkaar kunnen aanspreken.
Diversiteit van het personeelsbestand bij overheden en in het bedrijfsleven worden op planmatige en doelgerichte wijze nagestreefd.
1.4.5 Succesvolle en hoog opgeleide ‘rolmodellen’ met verschillende culturele achtergronden en van verschillende nationaliteiten worden gestimuleerd contact te leggen met jongeren uit hun eigen doelgroepen om voor hen als voorbeeld te dienen en hen te adviseren over hun kansen en mogelijkheden in de samenleving.
1.4.6 De bestrijding van huiselijk geweld en eer-gerelateerd geweld, waarvan vooral vrouwen en kinderen slachtoffer zijn, behoudt onverminderd de aandacht.
Bestaand beleid ten aanzien van preventie, opsporing en handhaving wordt voortgezet en indien nodig uitgebreid.
1.4.7 Het CDA wil criminaliteit op of via het internet bestrijden.
Het gaat dan met name om bedreigingen, seksuele intimidatie, haat-zaaien, maar ook om het verspreiden van computervirussen.
Cybercrime houdt zich niet aan de landgrenzen en vereist daarom een nauwe internationale samenwerking.
Scholen, ouders en eigenaren van websites die zich richten op kinderen, dragen gezamenlijk de verantwoordelijkheid voor het voorkomen van cyberpesten.
De overheid dient hier een sturende rol in te vervullen.
1.4.8 Mensen worden gestimuleerd om gebruik te maken van mogelijkheden om zelf criminaliteit te voorkomen: via Burgernet, keurmerken, zoals het Keurmerk Veilig Wonen, etc.
1.4.9 Om overlast en verloedering van het publieke domein tegen te gaan, worden regels beter gehandhaafd.
Met name in de grote steden tekent de urgentie daarvan zich af.
Lichte overtredingen die grote ergernissen veroorzaken bij burgers, zoals hondenpoep, wildplassen, foutparkeren, graffiti en het zo maar op straat gooien van vuilnis worden aangepakt.
Er komt een wettelijke mogelijkheid voor gemeentelijke ambtenaren om boetes op te leggen voor het begaan van dergelijke overtredingen.
1.4.10 Vangnetvoorzieningen zijn van belang voor leerlingen die moeilijk zijn te hanteren op school.
Mogelijkheden voor deze groep om een verlengde schooldag te maken, zijn eveneens van betekenis.
Middelen daarvoor wil het CDA wel koppelen aan prestatieafspraken.
Spijbelen en andere ‘voortekenen’ van voortijdig schoolverlaten worden vroegtijdig onderkend en serieus en consequent aangepakt.
Nadat de reden voor het spijbelen is achterhaald, zullen passende (straf)maatregelen worden getroffen.
Scholen krijgen daarvoor de ruimte die zij nodig hebben.
1.4.11 Via de gemeentelijke Centra voor Jeugd en Gezin en via andere maatschappelijke organisaties, waaronder scholen, wordt aan alle ouders een gevarieerd aanbod van opvoedcursussen en -begeleiding aangeboden.
Ouders van probleemjongeren gaan verplicht op een begeleidingscursus voordat deze jongeren afglijden naar het criminele circuit.
Schade, veroorzaakt door baldadig gedrag van jongeren, mag niet op de samenleving afgewenteld worden.
De jongeren en hun ouders zijn daarvoor aansprakelijk.
Voor probleemjongeren wordt een elektronisch volgdossier aangelegd.
Hulpverleners, politie en Openbaar Ministerie krijgen de verplichting om informatie aan te leveren, hebben hierin inzage en voeren overleg over de aanpak.
Deze gegevens blijven beschikbaar nadat de jongere meerderjarig is geworden.
1.4.12 Een groot gedeelte van de overlast wordt veroorzaakt door probleemjongeren die zonder perspectief op opleiding of baan rondhangen.
In het kader van het tegengaan van overlast krijgt de officier van justitie of de burgemeester de bevoegdheid om zogenaamde openbare ordebevelen te geven aan personen die overlast veroorza-ken, bijvoorbeeld door middel van alcohol- en verblijfsverboden.
Aan deze jongeren moet, desnoods met dwang of drang, perspectief worden geboden om ze weer zicht te geven op een eigen toekomst.
Gedacht wordt aan speciale campussen gericht op scholing en arbeidstoeleiding.
Het CDA wil daar werk van maken.
Ook hen moeten immers kansen worden geboden.
1.4.13 Minderjarige jongeren, die met een machtiging van de rechter een gedwongen (gesloten) behandeling ondergaan, moeten worden verplicht om deze af te maken, ook na het bereiken van de meerderjarige leeftijd.
Om te voorkomen dat een jongere snel in herhaling valt, nadat hij is vrijgekomen, wordt hij intensief begeleid en wordt geïnvesteerd in scholing tijdens de detentieperiode.
1.4.14 Op dit moment bestaat de politie nog te veel uit autonome delen.
Er moet een landelijke politieorganisatie komen.
Het gezag over de politie blijft voor wat de openbare orde betreft bij de burgemeester
en voor de rechtshandhaving bij de officier van Justitie.
Door veiligheidsplannen, waarover gemeenteraden zeggenschap behouden, komen de regionale en lokale prioriteiten tot hun recht.
Het beheer van de nieuwe politieorganisatie komt bij de Rijksoverheid te liggen, zodat beslissingen ten aanzien van onder meer de aanschaf van materieel en informatiesystemen snel genomen kunnen worden en voor de hele politieorgani-satie op eenzelfde manier kunnen worden toegepast.
1.4.15 Het wordt eenvoudiger om telefonisch of via internet aangifte te doen.
Met name voor middelgrote en kleine bedrijven is dit van belang.
De politie neemt de aangifte onverwijld op.
De politie zorgt ervoor dat slachtoffers op de hoogte worden gehouden van de voortgang van de zaak en betrekken ze desgevraagd bij het onderzoek.
1.4.16 Er wordt geïnvesteerd in omvang en kwaliteit van de rechercherende expertise om beter vervolg te kunnen geven aan zaken met opsporingsindicatie.
Daarnaast vindt een uitbreiding plaats van rechercheurs die zich bezighouden met surveillance op het internet.
Tot slot wordt de expertise op peil gebracht met betrekking tot financieel-economische criminaliteit.
1.4.17 Naast de landelijke DNA-databank wordt een landelijke sporendatabank opgericht waar forensisch-technische sporen worden opgeslagen die verzameld zijn op een plaats delict, maar waarbij nog geen dader gevonden is.
Er komt een samenhangende, robuuste en toekomstgerichte informa-tiehuishouding voor de politie tot stand.
Er komt voorts één communicatie- en informatiesysteem voor alle hulpverleningsdiensten, zodat bij calamiteiten optimaal samengewerkt kan worden.
1.4.18 Er wordt geïnvesteerd in nieuwe technologieën, zoals slimme camera’s, die helpen misdrijven op te sporen en te voorkomen.
Dit geldt ook voor technologieën om cybercrime tegen te gaan.
Opsporingsbevoegdheden moeten worden aangepast aan de stand van de technologie.
In het kader van het tegengaan van identiteitsfraude worden nieuwe identiteitsbewijzen zo snel mogelijk uitgerust met biometrische kenmerken.
Het is van belang om de mogelijkheden en het gebruik van al deze nieuwe technologieën blijvend af te wegen tegen de privacybelangen van personen.
1.4.19 De bestuurlijke aanpak van georganiseerde criminaliteit wordt met kracht voortgezet.
Gemeenten krijgen meer armslag om gegevens te verkrijgen over dubieuze ondernemingen door de reikwijdte van de wet BIBOB uit te breiden.
Vergunningen worden niet verleend als het risico bestaat dat deze gebruikt gaan worden voor het plegen van strafbare feiten.
Ditzelfde moet gelden voor de inschrijving van dubieuze ondernemingen in het register van de Kamer van Koophandel.
1.4.20 Het verhalen van criminele winsten op individuele leden van criminele organisaties wordt eenvoudiger gemaakt.
Justitie kan makkelijker beslag leggen op geld waarvan aannemelijk is dat dit is verkregen door het plegen van strafbare feiten.
Om het witwassen tegen te gaan moet het voor politie en justitie mogelijk zijn om financiële bewegingen beter te kunnen volgen.
Dit vergt verdergaande Europese samenwerking.
1.4.21 Ook wordt in Europees verband samengewerkt om informatie uit te wisselen om internationale netwerken bloot te leggen en aan te pakken.
Dit alles om de sterk ontwikkelde financiële sector in Nederland van infiltratie door de onderwereld te vrijwaren, en vitaal te houden.
Hiertoe worden gezamenlijke onderzoeksteams opgericht en wordt informatie die beschikbaar is in het ene land, met het andere uitgewisseld.
1.4.22 Er wordt op een nieuwe manier gekeken naar straffen.
Bekeken wordt hoe bij een persoon die een strafbaar feit heeft gepleegd effectief kan worden voorkomen dat hij in herhaling valt.
De reclassering vervult daarbij een cruciale rol.
Zo worden proeftijden verlengd, zodat nog langere tijd na het uitzitten van de straf een titel aanwezig is om aan personen voorwaarden te stellen aan hun gedrag.
Als veelplegers tijdens het proefverlof over de schreef gaan, moet de straf in zijn geheel opnieuw worden uitgezeten met inachtneming van een eventueel opgelegde (voorwaardelijke) straf en van de proportionaliteit van het delict.
De mogelijkheid om bijzondere straffen, zoals een beroepsverbod, op te leggen wordt uitgebreid.
1.4.23 Gevangenisstraffen staan niet op zich zelf; adequate nazorg na deze periode is van groot belang.
Zo informeren gevangenissen gemeenten over het feit dat een persoon na afloop van zijn detentie in die gemeente wil wonen.
Zij zorgen er samen met de gemeente voor dat een ex-gedetineerde zo mogelijk een woning en werk heeft.
Een persoon komt alleen eerder vrij bij goed gedrag en als hij zich aan bepaalde voorwaarden houdt.
Doet hij dit niet, dan wordt de rest van de straf ten uitvoer gelegd.
1.4.24 De feitelijke straf komt dichter in de buurt van de opgelegde straf te liggen.
Voor minder ernstige delicten wordt het mogelijk naast een taakstraf elektronisch huisarrest op te leggen.
De mogelijkheid om meerdere personen op één cel te plaatsen wordt uitgebreid.
In beginsel worden gedetineerden geplaatst in een sober regime; hoe beter het gedrag, hoe meer privileges een gedetineerde krijgt.
1.4.25 Personen die blijvend gevaarlijk zijn, keren niet terug in de maatschappij.
Categorieën TBS’ers die naar huidige maatstaven niet te behandelen zijn, blijven in een gesloten voorziening.
1.4.26 De Nederlandse rechtsstaat moet weerbaar zijn.
Personen met een dubbele nationaliteit die terroristische misdrijven plegen, verliezen het Nederlanderschap en worden uitgezet en ongewenst verklaard, nadat zij hun straf hebben uitgezeten.
Bij terroristische misdrijven gepleegd door personen met een Nederlandse nationaliteit dient in de strafmaat meer aandacht te komen voor de aantasting van de democratische rechtstaat.
Gestreefd moet worden naar het verruimen van de mogelijkheden tot het ontnemen van het actief en passief kiesrecht.
1.4.27 De overheid krijgt de bevoegdheid eerder in te grijpen bij personen die als gevolg van een psychische aandoening een reële bedreiging van de openbare orde vormen en veel overlast veroorzaken.
Het criterium op grond waarvan personen gedwongen kunnen worden opgenomen in een psychiatrische inrichting wordt ruimer toegepast.
Hiertoe komt een dwingender samenwerking tussen crisisopvang en GGZ tot stand.
Personen die een gevaar vormen voor zichzelf of de omgeving of van wie het gedrag tot ernstige overlast leidt, kunnen worden gedwongen mee te werken aan een behandeling dan wel aan een verandering van hun woonomgeving.
1.4.28 De overheid helpt slachtoffers van ernstige geweldsdelicten die zich voegen in het strafproces bij het op de dader verhalen van de schade die zij hebben geleden.
Hieronder vallen ook de kosten die gemaakt worden voor juridische bijstand van het slachtoffer.
De schadevergoeding voor de slachtoffers van dit soort ernstige delicten wordt, als dat nodig is, door de overheid voorgeschoten aan het slachtoffer en daarna verhaald op de dader.
Het slachtoffer mag niet met lege handen blijven staan.
1.4.29 Hulpverlening aan slachtoffers van huiselijk geweld en/of van eergerelateerd geweld (via blijf-van mijn-lijfhuizen) moet worden verzekerd.
De opvang wordt ook toegankelijk voor meisjes onder de achttien jaar.
Het asielbeleid moet rechtvaardig zijn.
Wie te vrezen heeft voor vervolging verdient asiel.
Het beleid moet echter ook helder en zonodig streng zijn voor mensen die niet worden vervolgd.
Procedures moeten in korte tijd worden afgerond, zodat betrokkenen snel duidelijkheid hebben over hun asielverzoek.
Voor hen die geen recht op verblijf hebben moet er een goed terugkeerbeleid komen.
Asielzoekers die meewerken aan het realiseren van hun terugkeer, krijgen tot hun feitelijke terugkeer een onderkomen.
Kinderen horen niet in vreemdelingenbewaring thuis.
1.5.1 Met een Europees asielbeleid moet worden voorkomen dat – door specifieke maatregelen van afzonderlijke landen van de Europese Unie – de asielstromen zich verleggen naar het voor asielzoekers en mensensmokkelaars meest gunstige land.
Tevens moet worden voorkomen dat landen eenzijdig een grootschalig generaal pardon invoeren ter zake van illegalen.
1.5.2 Een Europees asielbeleid dient uit te gaan van het Vluchtelingenverdrag en de mensenrechtenverdragen, en te worden gebaseerd op goede praktijken die in de EU bestaan.
1.5.3 Procedures moeten in korte tijd worden afgerond, zodat betrokkenen snel duidelijkheid hebben over hun asielverzoek.
Als het vaststellen van identiteit meer tijd kost of onderzoek naar traumata en andere medische aspecten nodig is, kan de eerste termijn (de AC-procedure) verlengd worden met nog eens 48 uur.
1.5.4 Verblijfsaanvragen op medische gronden moeten sneller worden afgehandeld.
De benodigde capaciteit van de IND en het Bureau Medische Advisering dient daarop te worden afgestemd.
1.5.5 Personen met een verblijfsvergunning op medische gronden en hun gezinsleden met een verblijfsvergunning hebben toegang tot werk en scholing.
1.5.6 Asielzoekers die in afwachting zijn van een beslissing omtrent hun definitieve verblijfsstatus kunnen in aanmerking komen voor scholing en arbeid.
Zij krijgen daarmee geen rechten tot de sociale zekerheid.
Eventueel betaalde premies worden bij terugkeer naar het land van herkomst aan betrokkenen teruggegeven.
1.5.7 Asielzoekers die in (vervolg)procedure zijn voor een verblijfstatus in het kader van een asielverzoek en uit dien hoofde rechtmatig in Nederland verblijven, hebben recht op een goede opvang van rijkswege.
1.5.8 De asielopvang moet zodanig worden ingericht dat veiligheid en een goed leefklimaat gewaarborgd zijn.
Daar hoort bij dat zoveel mogelijk voorkomen moet worden dat kinderen van asielzoekers veelvuldig moeten verhuizen.
1.5.9 De Internationale Organisatie voor Migratie (IOM) krijgt een nadrukkelijke rol bij terug-keer en het verkrijgen van (vervangende) documenten.
Goed terugkeerbeleid vergt dat de samenleving in onderhavige geval-len in haar geheel meer gericht meewerkt aan het feitelijk vertrek van uitgeprocedeerde asielzoekers en illegale vreemdelingen.
Dat vergt enerzijds een goede samenwerking tussen overheid en non-gouvermentele organisaties en kerken.
Anderzijds moet aan mensen, voor wie geen documenten verkregen kunnen worden, waardoor zij niet uitgezet kunnen worden, een voorlopige verblijfstatus gegeven worden.
Dat geeft duidelijkheid aan de asielzoekers
en werpt een dam op tegen illegaliteit.
1.5.10 Met diplomatieke vertegenwoordigingen van andere landen moeten afspraken worden gemaakt over het zo snel mogelijk afhandelen van aanvragen voor vervangende reis- en identiteitsdocumenten.
Indien na het verstrijken van de wettelijke vertrek-termijn nog geen vervangend reisdocument is ontvangen, wordt de opvang voortgezet zolang de betrokken vreemdeling kan aantonen dat hij activiteiten onderneemt om te voldoen aan de voorwaarden van de ambassade om zijn identiteit en/of nationaliteit aannemelijk te maken.
Het CDA wil minder regels.
Ook wat het onderwijs en de zorg betreft willen we meer vrijheid bieden.
Waarbij instellingen en scholen verantwoordelijkheid moeten afleggen bij degenen die ze ook bedienen: de patiënt van de zorginstelling of de ouders van de leerlingen.
Voor het CDA zijn scholen, universiteiten, zorginstellingen, woningbouwverenigingen en welzijnsinstellingen geen filialen van de overheid.
Het zijn organisaties die zijn voortgekomen uit de ambities en idealen van mensen die iets voor elkaar willen bete-kenen.
Veel te lang heeft de overheid deze instellingen behandeld als waren het amb-telijke diensten.
Aan bekostiging werden telkens nieuwe voorwaarden verbonden; het ene pakket regels volgde op het andere.
Naarmate de papierberg groeide, kwijnden in deze sectoren de passie en de bezieling weg.
Beroepseer maakte plaats voor beroepszeer.
Goedkeuring van de overheid werd gaandeweg belangrijker dan de tevredenheid van ouders, studenten of patiënten.
De afgelopen tijd zijn de bakens verzet.
In de zorg is, dankzij de persoonsgebon-den budgetten en de stelselherziening in de curatieve zorg, meer zeggenschap bij patiënten, zorgverleners, verzekerden en verzekeraars komen te liggen.
In het onder-wijs is de speelruimte van scholen, inhou-delijk en bestuurlijk, vergroot.
Het CDA wil daar verder mee gaan.
Wij verwachten veel van een maatschappelijk middenveld waarin studenten en universiteiten annex hogescholen gezamenlijk hun energie weer meer kunnen richten op uitstekend onder-wijs,
waarin verzekerden en verzekeraars afspraken maken met zorginstellingen over de kwaliteit, de prijs en de toegankelijkheid van de zorg,
en waarin woningbouwcorpo-raties bijdragen aan een goede huisvesting, betaalbare huren, leefbare wijken en een goede dienstverlening voor bewoners.
Het CDA kiest ervoor het vertrouwen terug te geven aan de samenleving.
Niet zozeer inspecties motiveren tot goed onderwijs en een goede zorg, maar vooral het recht-streekse contact tussen student en universi-teit, ouders en de school, tussen patiënten, hun organisaties en de zorginstellingen.
Door verantwoordelijkheden bij deze knoop-punten van relaties te leggen, wil het CDA werken aan gemeenschapszin, maatschap-pelijke innovatie, ondernemingszin en de creativiteit versterken.
Het CDA wil meer investeren in onderwijs.
Het gelooft in de kracht van goed onder-wijs, gebaseerd op de vrijheid van onder-wijs zoals vastgelegd in artikel 23 van de Grondwet.
Goed onderwijs is in het belang van leerlingen
én van de samenleving.
Onderwijs vergroot de kansen op een baan, op een inkomen, op bestaanszekerheid.
Het stelt mensen in staat om hun talenten te ontwikkelen
en om een positieve bijdrage aan de gemeenschap te leveren.
Goed onderwijs kan helpen achterstandswijken en andere typische grotestadsproblemen te voorkomen.
Juist nu de economie meer en meer een kenniseconomie wordt, komt er steeds meer behoefte aan goed opgeleide mensen.
Niemand mag de school eigen-lijk verlaten zonder afgeronde opleiding.
Daarom moeten de leerling en zijn loop-baan centraal staan.
Gaandeweg zal, indien mogelijk, de leerplicht gekoppeld moeten worden aan het bereiken van een startkwalificatie en minder aan de leeftijd.
Goed onderwijs is er niet alleen voor hen die ‘goed kunnen leren’.
Iedereen is van waarde, ook mensen met minder capaciteiten.
Het gaat er niet om wat je kunt, maar hoe je met je aanleg en mogelijkheden omgaat.
We willen onderwijs dat alle leerlingen aanmoedigt om het beste uit zichzelf te halen, om boven het maaiveld uit te steken, om lef en ondernemingszin te tonen.
In die zin wil het CDA af van een ‘zesjescultuur.
’ Nederlandse onderwijsinstellingen moeten tot de top gaan behoren, anders vertrekken de goede studenten naar het buitenland.
Het CDA gelooft in de inbreng van bevlogen onderwijsgevenden, gedreven door de liefde voor hun vak.
Deze mensen maken het verschil.
Zij stimuleren jongeren om zich een beeld te vormen van hun rol in en bijdrage aan de samenleving van morgen.
Zij onderwijzen niet alleen wat ze weten, maar vooral ook wie ze zijn.
Ze stimuleren en inspireren en dragen uit dat er meer mogelijk is in het leven dan het halen van een zes-min.
Daar zijn ze zelf namelijk het levende voorbeeld van.
Daarmee dragen zij waarden en normen uit.
Zij onderhouden ook het contact tussen de school en het ouderlijk huis.
Deze leraren zijn de beste ambassadeurs voor het werken in het onderwijs en dat is hard nodig nu er weinig animo is voor het lerarenberoep en er tekorten dreigen.
Met name in de grote steden tekenen de eerste tekorten zich af.
Het CDA vertrouwt op de professionaliteit van de mensen in en rond de klas.
Daarom hebben we scholen de afgelopen jaren veel meer speelruimte gegeven.
Scholen werken nu zelf aan onderwijsvernieuwing.
Het beroepsonderwijs biedt praktijkgericht leren aan, in een ‘levensechte’ leerom-geving.
Samenwerking met bedrijven in de regio komt van de grond.
Er is meer aandacht gekomen voor het ouderwetse vakmanschap.
Deze onderwijsvernieuwing moeten we met kracht voortzetten, want er is nog een lange weg te gaan.
Na vele jaren van voorschriften en regels, van fusies en beperkingen heerst bij velen namelijk nog steeds een gevoel dat er eerst toestemming nodig is van het depar-tement of de inspectie voordat er iets te ondernemen valt.
Dat moet anders.
Door onderwijs kleinschalig te organiseren, lera-ren meer te waarderen, door ruimte voor initiatief van onderop.
En door het afleg-gen van verantwoording aan ambtenaren te vervangen door verantwoording afleg-gen aan de ouders.
Speciale aandacht willen we voor de groep kinderen die bij binnenkomst in de basis-school een taalachterstand heeft.
Dat leidt op den duur tot problemen: in gezinnen zelf, in de buurt en zeker ook op scholen.
Dat voorkomen begint bij het gezin en bij een vroege signalering.
Bij de inburgering zullen de eisen omhoog moeten.
Kinderen met taalachterstanden zouden eerder naar school moeten.
Kortom, het CDA vindt dat we niet moeten accepteren dat talent onbenut blijft.
Niemand mag de school verlaten zonder een diploma,
het algemene onderwijsniveau moet omhoog,
en er moeten meer leerlingen doorstromen naar het hoger onderwijs.
Qua inhoud en niveau moet het onderwijs aansluiten op de vraag vanuit de arbeidsmarkt en er moeten meer mogelijkheden komen voor een leven lang leren.
Het onderwijsbestel zal daar meer op toegesneden moeten zijn.
Nu is het bestel nog erg gericht op het leerplichtige en initiële onderwijs, ook in het mbo, hbo en op universiteiten.
Innovatiever onderwijs is nodig om het te laten aansluiten op de onderwijsbehoeften van werknemers, vol-wassenen en de arbeidsmarkt.
2.1.1. Het CDA hecht aan de vrijheid van onderwijs.
Aan de vrijheid om een school op te richten en de vrijheid om een school te kiezen naar eigen voorkeur en overtuiging.
Scholen mogen volop hun identiteit tot uitdrukking brengen,
in verbondenheid met de waarden van onze rechtsstaat.
2.1.2. De overheid zorgt voor een goede bekostiging per leerling,
stelt de kerndoelen en eindtermen vast
en zorgt voor waarborgen rond de kwaliteit van het onderwijs.
Hoe het onderwijs wordt gegeven, hoe de middelen worden besteed is een verantwoordelijkheid van de scholen zelf.
Ook de inspectie stuurt niet op de didactische aanpak van scholen.
Er moet voldoende ruimte zijn om inhoudelijk het eigen profiel van de school invulling te geven.
2.1.3. Het CDA wil het onderwijs zo inrichten dat de leerlingen een ononderbroken ontwikkelingsproces kunnen doorlopen.
Leerlingvolgsystemen en een verplichte eindtoets in het basisonderwijs helpen scholen, kinderen en hun ouders om goede keuzes te maken in de leerloopbaan van hun kinderen.
De Onderwijsinspectie kan dan ook beter beoordelen of de kerndoelen worden behaald.
2.1.4. Bekostiging en regelgeving moeten het kleinschalig organiseren van het onderwijs mogelijk maken en bevorderen.
Het CDA wil nevenvestigingen beter bekostigen.
De opheffingsnormen kunnen lager, met name op het platteland.
Er komt een eenmalige extra impuls in kleinschalige onderwijshuisvesting.
Het beter benutten van mogelijkheden van multifunctionele scholenbouw biedt kansen om ook op het platteland voorzieningen in stand te houden.
(Bestuurlijke) schaalvergroting mag niet tot monopolieposities leiden.
Het CDA wil een toets op fusievoornemens, waarbij het belang van kinderen, hun ouders en de kwaliteit van onderwijs centraal staan.
2.1.5. De schoolboeken in het voortgezet onderwijs dienen niet voor kosten van de ouders te komen.
De scholen voor voortgezet onderwijs krijgen daarom in hun financiering een adequate voorziening om zelf de benodigde schoolboeken voor de leerlingen te kunnen aanschaffen.
2.1.6. Scholen krijgen meer mogelijkheden om invulling te geven aan het onderwijs, via de (op te hogen) lump sum en door minder centrale regels.
Wel moeten de verantwoording en de bestuursstructuur op orde zijn.
De verantwoording aan ouders dient onder meer de pedagogische aanpak, de overheadkosten en de financiën te omvatten: hoeveel middelen krijgt men als bestuur en wat doet men ermee?
Scholen maken inzichtelijk welke resultaten zij bereiken.
Als het niet goed gaat met de kwaliteit van de school, moeten ouders en overheid beter en sneller kunnen bijsturen.
2.1.7. Scholen krijgen meer financiële mogelijkheden om leraren een beter carrièreperspectief te bieden door prestatiebeloning en meer belonings- en functiedifferentiatie toe te passen.
Dat moedigt leraren aan om zich verder te ontwikkelen en te scholen.
Zij kunnen in een hogere schaal terechtkomen en/of doorstromen naar hogere onderwijsvormen.
De hogere beloning kan even goed bij praktijkdocenten als academici terechtkomen.
Daarover beslissen de scholen zelf.
De overheid faciliteert dit door meer geld toe te kennen aan onderwijsinstellingen,
en het houdt daarbij rekening met de extra problematiek in de grote steden.
2.1.8 Er komen landelijke (hogere) eindtermen voor de lerarenopleidingen.
Scholen maken aan ouders en andere betrokkenen duidelijk of leerkrachten hun vakkennis en didactische vaardigheden op peil hebben gehouden.
2.1.9. Scholen kunnen aanspraak maken op verminderd inspectietoezicht gedurende een periode van vijf jaar, behoudens op het punt van het beantwoorden aan de kernwaarden van de rechtsstaat.
Zij hebben dan ook extra ruimte om te innoveren.
Voorwaarde is wel dat scholen aantonen dat zij hun kwaliteit op orde hebben, voortijdig schoolverlaten goed aanpakken, een sluitende aanpak van zorgleerlingen weten te realiseren en de medezeggenschap goed hebben georganiseerd.
Deze scholen hebben een transparante begroting, inclusief een heldere budgetverdeling over scholen en een inzichtelijke bestemming van reserves.
De verdeling van salarisschalen over taken is inzichtelijk voor derden, waaronder de ouders.
Zo wordt helder hoe het management en de coördinatoren worden betaald in relatie tot degenen die lesgeven.
De bevoegdheidsstructuur tussen schools en bovenschools management ligt duidelijk vast.
De externe verantwoording is op orde.
2.1.10 Ook het mbo en de hoger onderwijsinstellingen krijgen meer vrijheid.
Keerzijde daarvan is dat men aangeeft hoe kwaliteit en een goede bestuursstructuur (intern en extern) gewaarborgd zijn.
Men maakt duidelijk hoe de opleidingenstructuur eruit ziet en welke arbeidsmarktkansen de opleidingen bieden.
Verder is opgenomen hoe het overleg met partners (bijvoorbeeld het regionale bedrijfsleven) en het aanpalende onderwijs is geborgd.
Ook deze scholen dienen op een transparante en heldere manier inzicht te geven in en verantwoording af te leggen over de inzet van de middelen.
Tot slot maken zij duidelijk dat de interne kwaliteits-zorg is gegarandeerd.
Een en ander maakt deel uit van een statuut dat de minister van Onderwijs, Cultuur en Wetenschappen goedkeurt.
Een landelijk herkenbare opleidingenstructuur is daarbij een ijkpunt.
De inspectie ziet erop toe dat men de zelf geformuleerde doelstellingen haalt en kan zo nodig ingrijpen.
Veel landelijke regels en toezicht kunnen dan vervallen.
2.1.11 Scholen garanderen aan ouders en leerlingen de wettelijke minimum onderwijstijd en doen er alles aan om lesuitval te voorkomen.
2.1.12 Het CDA vindt het van belang dat scholen alle – dus ook allochtone – ouders bij het onderwijs betrekken.
Opvoedingsondersteuning aan ouders, die hiervoor in aanmerking komen, kan duidelijk maken welke rol ouders kunnen vervullen bij het onderwijs en welke rol de school kan spelen bij de opvoeding.
Het CDA roept scholen op uitwisselingsprojecten op te zetten zoals dat op dit moment reeds gebeurt bij de vriendschapsscholen in Rotterdam.
Het uitwisselen van docenten en/of leerlingen tussen scholen zorgt voor meer kennis van elkaars achtergronden en cultuur.
Er wordt veel energie gestoken in dit soort uitwisselingsprogramma’s met scholen in het buitenland.
Dat moet ook in het binnenland mogelijk zijn.
Ook lerarenopleidingen hebben een rol in het verdiepen van kennis van aanstaande leraren ten aanzien van de verschillende culturele achtergronden van hun leerlingen.
2.1.13 Scholen dienen intensief met de jeugdhulp-verlening, het schoolmaatschappelijk werk en het welzijnswerk samen te werken en snel problemen te signaleren om te voorkomen dat leerlingen tussen wal en schip raken.
De brede school biedt daarvoor veel mogelijkheden.
De school wordt een tref-punt voor deze instellingen.
De gemeente waarborgt de afstemming bij de signalering en doorverwijzing van leerlingen.
2.1.14 Het voorkomen van (taal)achterstanden bij kinderen begint bij de ouders.
Nieuwkomers krijgen te maken met hogere scholingseisen als zij zich langjarig in Nederland willen vestigen, uiteraard met ontheffingsmogelijkheden voor bijvoorbeeld mensen met beperkte vermogens.
Indien men dit weigert, volgen financiële sancties.
2.1.15 Ouders van kinderen met een grote (taal)achterstand worden gestimuleerd om hun kinderen aan een groep 0 te laten deelnemen.
Voor die leerlingen die bij uitstek gebaat zouden zijn bij deelname aan groep 0 kan deelname niet vrijblijvend zijn.
De basisschool is hierbij verantwoordelijk voor een doorlopende leerlijn, het leerlingvolgsysteem en het personeelsbeleid.
Leerlingen die een taalachterstand hebben, krijgen extra leesvaardigheidstrainingen.
Scholen krijgen daarvoor meer middelen in de komende kabinetsperiode.
De middelen om onderwijsachterstanden tegen te gaan, worden meer gericht op een aanpak aan de bron van de taalachterstanden.
Vroegsignalering via het consultatiebureau is belangrijk voor het onderkennen van (potentiële) taalachterstanden en voor gerichte hulp bij de taalontwikkeling.
Er komen extra middelen voor groep 0 ten behoeve van jonge kinderen met taalachterstanden, voor schakelklassen en voor verplicht volwassenenonderwijs aan nieuwkomers.
Deze investeringen worden aangevuld met extra middelen voor scholen in het kader van de leerlingbegeleiding.
Het speciaal onderwijs dient in staat te worden gesteld de noodzakelijke zorg te bieden aan leerlingen die daarop aangewezen zijn.
Daarbij dienen wachtlijsten voorkomen te worden.
2.1.16 De bestaande middelen voor schakelklassen zijn ook in te zetten voor onderwijs buiten de reguliere lestijden (woensdagmiddag, weekenden, zomerscholen), op voorwaarde dat het onderwijs expliciet gericht is op het bestrijden van achterstanden bij leerlingen.
De bestrijding van (taal- en onderwijs)achterstanden is – evenals de samenwerking tussen scholen, jeugdhulp-verlening en justitie – vooral van wezenlijk belang voor de vitaliteit van grote steden.
2.1.17 De kwalificerende leerplicht geldt naar vermogen voor jongeren tot 27 jaar.
De kwalificatie kan in combinatie van werken en leren behaald worden
2.1.18 Een grote uitdaging voor het onderwijs is gelegen in het terugdringen van het aantal mensen dat zonder beroeps- of startkwalificatie (diploma minimaal op havo- of mbo-2-niveau) de school verlaat.
Een groot aantal jongeren komt hierdoor moeilijk aan de slag op de arbeidsmarkt.
Dat is onacceptabel.
In de onderwijsberoepskolom moet de samenwerking verbeteren, zodat er een vloeiende leerweg komt.
Leerlingen kunnen eerder een vak leren op school.
Dat vergt investeringen in praktijklokalen en een goede regionale samenwerking met bedrijven.
Meer dan nu moet de loopbaan van de leerling centraal komen te staan.
Anders dreigt al snel demotivatie.
Dat geldt overigens ook voor zeer begaafde kinderen.
Hen moet de mogelijkheid worden geboden te excelleren in een eigen leerroute.
2.1.19 Wetenschappelijk onderzoek en hoger onderwijs zijn wezenlijk voor de kracht van onze economie en cultuur.
Nederland moet aansluiting houden bij de internationale top.
Een breed geschoolde basis van hoger geschoolden is nodig voor onder meer onze arbeidsmarkt.
Met name onderzoek dat toegepast kan worden is van belang.
In een dergelijk klimaat is het belangrijk dat studenten en onderwijsinstellingen elkaar over en weer scherp houden.
Dan krijgen we beter onderwijs en meer mogelijkheden om sneller te studeren.
Daarom moeten leerrechten ingezet kunnen gaan worden bij alle instellingen die aan landelijke normen voldoen.
Innovatiemiddelen worden ingezet om de kwaliteit van het onderzoek en onderwijs een impuls te geven.
De col-legegelden gaan niet omhoog om zo de toegankelijkheid van het hoger onderwijs te waarborgen.
Onderzocht zal worden of een gereguleerd open bestel in het onderwijs voordelen kan bieden voor het Nederlandse onderwijsbestel, voordat eventueel tot invoering zal worden overgegaan.
Wie snel studeert, mag leerrechten later gebruiken.
2.1.20 Doorstroming naar het hoger onderwijs moet niet worden belemmerd door selectie aan de poort.
De voorspellende waarde voordat de student begonnen is aan de opleiding is te onzeker.
2.1.21 Om het hoger onderwijs toegankelijk te houden, blijven de studiefinanciering en het collegegeldkrediet bestaan.
Ieder betaalt voor zover mogelijk zijn eigen studieschuld terug.
Na uiterlijk 25 jaar wordt de studieschuld kwijtgescholden.
2.1.22 Leerrechten, die niet tijdens de initiële opleiding zijn besteed, moeten later ingezet kunnen worden, met uitloop na 65-jarige leeftijd.
Ook de restleerrechten kunnen worden verzilverd bij alle geaccrediteerde onderwijsinstellingen.
De levenslooprege-ling maakt mogelijk dat tijdens scholing het inkomen doorloopt.
2.1.23 Het waarderen van elders verworven competenties (EVC’s) wordt verder gestimuleerd.
Dat vraagt ook een investering van bedrijven.
Deze worden daartoe fiscaal gestimuleerd.
De samenwerking met de kennisbank voor EVC’s en het werken met erkenningsprocedures maken deel uit van de investering.
2.1.24 Het aandeel van scholing in de economie moet toenemen.
Nieuwe opleidingen en opleidingsorganisaties moeten daaraan een bijdrage kunnen leveren.
Ook instellingen die initiële opleidingen verzorgen, kunnen hieraan een bijdrage leveren.
Cultuur verbindt mensen.
Het is een uit-drukking van het geheel van hun waarden en normen en geeft hen identiteit.
Kennis nemen van elkaars cultuuruitingen kan groepen mensen dichter bij elkaar brengen en helpt bij het opbouwen van een samenleving die als een echte gemeenschap wordt beleefd.
Kunstenaars houden ons vaak een spiegel voor of openen met hun scheppende kracht juist nieuwe en inspirerende vergezichten.
Ze hebben een antenne voor maatschap-pelijke ontwikkelingen, die anders gericht is dan die van beleidsmakers en bestuurders.
Daarmee laten ze nieuwe mogelijkheden zien.
Ook de amateuristische kunstbeoe-fening vertegenwoordigt een maatschap-pelijk kapitaal van onschatbare waarde.
Koren, schilderclubs, fanfares, popgroepen, streetdancers, theatergezelschappen, amateurarcheologen etc. geven invulling aan het begrip participatie en kleur aan de samenleving.
De Nederlandse kunst doet het goed in het buitenland en is daarmee een belangrijk exportproduct.
Toch kan kunst zeker niet alleen van de markt bestaan.
Het CDA staat voor een overheid die kunst en cultuur laat bloeien, de kwaliteit verhoogt en zorgt voor spreiding en toegankelijkheid.
2.2.1 De komende vier jaar moet er gekeken wor-den hoe verder aan een volwaardige cultu-rele infrastructuur kan worden gebouwd.
Het CDA wil een evenwichtige en evenre-dige verdeling van de financiële middelen voor het culturele voorzieningenniveau buiten de Randstad.
2.2.2. Geschiedenis is een belangrijk oriëntatie-punt voor een gemeenschap.
Zoals het een mens vergaat die zijn geheugen verliest, zo vergaat het ook een samenleving, die zich niet bewust is van haar historie.
De toe-komst heeft een lang verleden.
Daarvoor moet veel aandacht zijn en blijven in ons onderwijs.
Dan gaat het met name om de waarden en normen die ten grondslag lig-gen aan onze samenleving.
Cultuur moet een prominente plaats in het onderwijs hebben.
Zij brengt jongeren in verbinding met vragen van zingeving, met dieptelagen van onze cultuur en met onder-liggende waarden van onze samenleving.
2.2.3. Een rijk verleden ligt opgeslagen in ons roerend en onroerend cultureel erfgoed.
Restauratie en onderhoud zijn daarom van belang.
Het moratorium op het toevoegen van nieuwe monumenten op de Monumentenlijst wordt opgeheven.
Ons erfgoed moet het complete verhaal van onze nationale geschiedenis vertellen.
In deze tijd van ontkerkelijking en secularisatie verdient het behoud van religieus cultureel erfgoed bijzondere aandacht.
Het werken met een fonds in plaats van met losse incidentele toekenningen van het budget is noodzakelijk voor een succesvol monumentenbeleid.
Middels zo’n fonds worden monumenteneigenaren in de gelegenheid gesteld meerjarige restauratieplannen te (laten) ontwikkelen en uit te voeren.
2.2.4. Amateurkunst en volkscultuur moeten gestimuleerd worden, bijvoorbeeld door meer vruchtbare kruisbestuiving met de professionele kunstsector mogelijk te maken.
Belemmeringen zoals knellende regelgeving moeten worden weggenomen.
2.2.5. De Friese taal en cultuur is, zoals ook het Nederlands, officieel erkend in Europees verband.
Streektalen zijn een levend erf-goed die net als de streekeigen volkscultuur gekoesterd dienen te worden.
Daarvoor is aandacht nodig in het onderwijs en onder-zoek, in de media en bij de overheden.
2.2.6. Wat Nederland aan kunst en eigen cultuur te bieden heeft, is de moeite waard om in het buitenland te promoten.
Dat moet professioneel en systematisch gebeuren door samenwerking tussen de kunstsector en de overheid.
Het medialandschap is sterk in beweging.
Het internet, het mobiele dataverkeer en de opkomst van internationale com-merciële mediabedrijven zorgen voor een enorme dynamiek en een overstelpend aanbod.
Kabel en telefoonlijnen concur-reren met elkaar voor verspreiding van het digitale media-aanbod.
Mensen zijn meer en meer in staat om zelf programma’s op elk gewenst tijdstip op te roepen.
Klassieke mediapatronen staan daardoor onder druk.
De scheidingsmuren tussen kranten, omroe-pen en uitgeverijen zijn aan het verdwijnen.
Dat alles vraagt om een overheid die zich de vraag moet stellen wat haar rol hierin is.
Er spelen publieke en maatschappelijke belangen: een objectieve nieuwsvoor-ziening, een pluriforme duiding van het nieuws, levensbeschouwelijke program-ma’s, en cultuur en educatie zijn belangrijk in onze moderne samenleving.
Het CDA vindt dat het publieke omroepbestel moet zorgen voor de beschikbaarheid daarvan.
Gaandeweg wordt de overheidsverantwoor-delijkheid voor de beschikbaarheid van programma’s en dus de inhoud belangrijker dan de programmering en de specifieke kanalen waarlangs die inhoud wordt ver-spreid of wordt opgeroepen.
Wanneer mensen naar een programma willen kijken, gaan zij meer en meer zelf bepalen.
Het bestel zal zich daaraan zorgvuldig en gelei-delijk moeten aanpassen.
De indringend-heid van het beeldmateriaal vraagt tegelij-kertijd om zorgvuldigheid bij de aanbieders.
Dat geldt voor de omroepverenigingen én voor de commerciële media.
2.3.1. De publieke omroep en de daartoe beho-rende omroepverenigingen vervullen, door hun maatschappelijke verankering, een wezenlijke rol in onze democratische samenleving in al haar sociale en culturele dimensies.
Deze rol wordt onafhankelijk van overheid en commercie vervuld door een bij wet geregelde organisatie.
De over-heid staat op afstand bij benoemingen, bij de verdeling van het totaalbudget en bij de programmering vanuit de publieke omroep.
2.3.2. Zeker nu mensen via het internet meer en meer zelf bepalen wanneer zij welk programma willen zien, komt het er op aan dat de overheid voldoende geld ter beschikking stelt voor een bij de brede taakopdracht en de maatschappelijke functies van de publieke omroep behorend gevarieerd programmapakket.
Zo moet er als onderdeel van een breder programma-aanbod voldoende budget zijn voor een goede nieuwsvoorziening, actualiteiten, de duiding van het nieuws en levensbeschou-welijke programma’s enerzijds en voor cultuur en educatie anderzijds.
Ook bij dit laatste wordt een variëteit aan maatschap-pelijk verankerde omroeporganisaties inge-schakeld.
2.3.3. De objectiviteit en meerzijdigheid van de nieuwsvoorziening, verzorgd door de NOS, wordt bewaakt.
Opinierubrieken horen niet bij de NOS thuis.
De pluriformiteit van actualiteitenprogramma’s, de duiding van het nieuws en van de levensbeschouwe-lijke en verdiepende programma’s wordt gegarandeerd door voldoende budgetten en door een evenredige en evenwichtig geprogrammeerde zendtijd ter beschikking te stellen aan maatschappelijk verankerde omroepverenigingen.
Inhoud en plaatsing van programma’s staan niet los van elkaar.
Bij het programmeren van uitzendingen voor cultuur en educatie wordt rekening gehouden met de veelkleurigheid van onze samenleving en dus met culturele minder-heden.
2.3.4. De publieke omroep moet kunnen rekenen op een solide financiële basis die het moge-lijk maakt haar opdracht te vervullen.
De publieke omroep wordt minder afhankelijk van reclamegelden, doordat de overheid vanaf een bepaald moment van derving van reclame-inkomsten het gebrek aan mid-delen compenseert.
Omroepverenigingen krijgen als maatschappelijke (non-profit) ondernemingen maximale ruimte om ook buiten het bestel actief te zijn en financiële middelen te genereren.
Netto-opbrengsten van verenigingsactiviteiten blijven beschik-baar voor de vereniging.
De structuur wordt zo aangepast dat het omroepbudget veel minder gevoelig is voor korte termijn-ontwikkelingen bij de overheid en in de reclamemarkt.
Educatie moet binnen de publieke omroep een aparte plaats en een organisatorische zelfstandigheid behouden.
2.3.5. De organisatievorm van de publieke omroep dient gericht te zijn op het waar-borgen van de balans tussen enerzijds noodzakelijke eenheid en samenhang van de publieke omroep als geheel, en ander-zijds de inhoudelijke, financiële en organi-satorische zelfstandigheid van extern pluri-forme ledengebonden organisaties.
2.3.6. Private ledengebonden organisaties vormen een essentieel deel van de publieke omroep, omdat zij waarborgen dat het aanbod vorm krijgt en gemaakt wordt vanuit verschil-lende ideële uitgangspunten.
Substantiële ledenaantallen, het bijdragen aan de pro-grammatische verscheidenheid, aantoon-baar maatschappelijk draagvlak en invloed van leden zijn de eisen waaraan omroepver-enigingen moeten voldoen.
Bij het voldoen aan die eisen volgt een concessie voor vijf jaar.
De eisen met betrekking tot represen-tativiteit worden periodiek getoetst.
2.3.7. De huidige neventaken (o.a.internet en themakanalen) worden onderdeel van de hoofdtaak van de publieke omroep.
De publieke omroep loopt voorop in innova-tie.
Er wordt substantieel geïnvesteerd in experimenten.
Ook bij nieuwe media en experimenten is externe pluriformiteit uit-gangspunt.
Omroeporganisaties zijn daarbij dus van wezenlijk belang.
2.3.8. De omroepverenigingen krijgen de ruimte voor de in een digitaal tijdperk noodzake-lijke crossmediale benadering.
Het kunnen onderhouden van directe relaties met leden en andere burgers hoort daar bij, evenals meer ruimte voor maatschappelijk onder-nemen via de samenwerking met anderen, waaronder uitgeverijen en andere produ-centen van informatie.
Daartoe worden zonodig en voorzover mogelijk de media-wettelijke beperkingen weggenomen.
Dit ondernemen blijft steeds gericht op de mis-sie en identiteit, respectievelijk de themati-sche opdracht van de omroeporganisaties.
Ondernemen blijft dus beperkt tot maat-schappelijk ondernemen en de opbrengsten daaruit komen vanzelfsprekend ten goede aan het programma-aanbod van de omroep-organisaties.
2.3.9. Programma’s en clips met seks, excessief geweld of kind- en vrouwonvriendelijke inhoud moeten niet worden getolereerd .
De overheid zal de media aanspreken op hun maatschappelijke verantwoordelijk-heid en afspraken met hen maken om zich te houden aan de maatschappelijke normen rond drugs en om (het overmatig gebruik van) alcohol niet verder te normaliseren.
2.3.10. Het CDA vindt de regionale en lokale media van grote betekenis voor de herkenbaar-heid van onderlinge binding in steden, streken en provincies.
Ook hier geldt dat de overheid moet bewaken dat meerzijdig-heid en onafhankelijkheid van aanbieders in stand blijft.
Omroepverenigingen mogen ook voor regionale omroepen desgewenst producties maken.
Om mee te kunnen doen in de samenleving is gezond zijn en blijven een belangrijke voorwaarde.
Een gezonde leefstijl kan veel problemen voorkomen.
Het CDA maakt zich zorgen om het toenemend aantal Nederlanders met ernstig overgewicht.
Ernstig overgewicht, ofwel obesitas, is een groot probleem aan het worden, helaas ook onder jongeren.
De overheid heeft met het bedrijfsleven en maatschappelijke instel-lingen afspraken gemaakt om obesitas gezamenlijk aan te pakken.
Voorlichting op scholen en in bedrijven moet de keuze voor gezond eten en meer bewegen aantrek-kelijker en gemakkelijker maken.
Dit moet leiden tot meetbare resultaten.
Een ander punt van zorg is het drugs- en alcoholgebruik onder jongeren.
Het CDA vindt dat niet vroeg genoeg kan worden begonnen met het bewust maken van de risico’s van drugs en alcohol en van een ongezonde leefstijl.
Daarom is sport ook zo wezenlijk.
Het is één van de uitdagingen van deze tijd: de zorg in Nederland goed, voor iedereen toegankelijk en betaalbaar houden.
Door de vergrijzing zal de vraag naar zorg toe-nemen.
De capaciteit moet omhoog, net als de ruimte voor nieuwe instellingen.
We willen dat de kwaliteit nog verder verbe-tert.
Maar tegelijkertijd moeten de kosten van dit alles in de hand gehouden worden.
Zonder kostenbeheersing komen het stel-sel en de solidariteit onder grote druk te staan.
Een ander aspect van de uitdaging: er zullen veel mensen nodig zijn in de zorg.
Personeelstekorten kunnen alleen worden vermeden als werken in de zorg uitdagend en perspectiefrijk genoeg is.
Tijdens de kabinetten-Balkenende zijn er al flinke stappen gezet om de zorg toekomst-bestendig te maken.
In Nederland worden mensen over het algemeen snel en goed geholpen als ze ziek zijn.
De wachtlijsten zijn afgenomen.
En, heel belangrijk, de nieuwe Zorgverzekeringswet van 2006 biedt veel mogelijkheden voor het gezond hou-den van de zorg.
Het komt er nu op aan die mogelijkheden volop te benutten.
De overheid blijft verantwoordelijk voor de kwaliteitseisen, betaalbaarheid en toegan-kelijkheid van de zorg.
Het CDA wil wél min-der regulering en meer ruimte en prikkels voor eigen initiatief en ondernemerschap, maar geen volledige marktwerking.
Voor de verzekerden komt er steeds meer duidelijk-heid over prijs, kwaliteit en service in de zorg.
Daarom zijn zij, juist ook omdat ze vaak in collectiviteiten zijn verenigd, voor zorgaanbieders meer en meer een partij om rekening mee te houden.
Dit stimuleert zorgaanbieders om te blijven vernieuwen, om zorg nog sneller en nog beter aan te bieden, om de bureaucratie en overhead te beperken.
Ziekenhuizen krijgen de ruimte om daar met ondernemingszin op in te spelen, maar ze zullen aan de andere kant omzetschommelingen zelf moeten opvan-gen.
De poortwachterfunctie van de huis-arts blijft van groot belang.
Het CDA vindt dat goede zorg voor iedereen betaalbaar moet zijn.
Dat wordt gewaar-borgd door de zorgtoeslag.
Het CDA wil deze zekerheid ook voor de toekomst overeind houden.
Ook bij premiestijgingen moet het besteedbaar inkomen niet in de verdrukking komen.
Een ander punt van aandacht is de AWBZ, de verzekering voor langdurige, chronische zorg.
De AWBZ is en blijft wat het CDA betreft een volksverzekering.
De premies zijn inkomensafhankelijk en iedereen heeft recht op zorg zonder eigen bijdragen.
Toch is het tijd de AWBZ op sommige punten te herijken.
De AWBZ is te veel in de greep gekomen van bureaucratie en grootscha-ligheid.
Dat gaat soms ten koste van de aandacht die het personeel aan de patiënt kan geven.
Ook hebben ouderen en gehan-dicapten nu andere behoeften dan in de tijd dat de AWBZ ontstond.
Op dit moment is het wonen bijvoorbeeld meeverzekerd.
Dat beperkt de keuzevrijheid en is strikt geno-men geen zaak van een verzekering tegen chronische aandoeningen.
Het CDA wil de component wonen uit de AWBZ halen, met als belangrijk doel nieuwe combinaties van zorg en wonen mogelijk te maken.
De AWBZ zal nog meer persoonvolgend worden bekostigd.
Het persoonsgebonden budget en de huurtoeslag maken het voor mensen mogelijk om zorg en huisvesting op maat te ontvangen, in een omgeving en in een vorm die men zelf kiest.
Dit alles sluit aan bij de bedoeling van de Wet Maatschappelijke Ondersteuning (WMO) en maakt het voor mensen mogelijk gerichter ondersteuning te krijgen bij de belemmerin-gen die zij ondervinden.
Het CDA gelooft in zorg op maat.
Mensen hebben hun eigen voorkeuren, hun eigen identiteit en hun eigen begrip van kwali-teit.
Daarom willen we bijvoorbeeld ruimte geven aan ouderen die niet door een ano-nieme, grootschalige instelling willen laten bepalen hoe zij moeten leven en hoe hun dagindeling eruit ziet.
Er komt een rijkere schakering aan zorg- en hulpvormen.
Zoals gezegd: de overheid blijft nadrukkelijk wel verantwoordelijk voor de kwaliteit, de betaalbaarheid en de toegankelijkheid van de zorg en de ondersteuning.
De Wet Maatschappelijke Ondersteuning biedt volop de ruimte aan mensen om ver-antwoordelijkheid voor elkaar te dragen.
De lokale overheid dient ervoor te zorgen dat gebruikers van zorg en welzijn in staat worden gesteld om ondanks hun belemme-ringen, aan de samenleving te blijven mee-doen.
Het CDA zal de invoering van de wet met betrokkenheid en met respect voor de gemeentelijke autonomie volgen.
Daarbij maken we ons sterk voor een één-loketaan-pak in de WMO.
2.4.1. Burgers hebben recht op een goede gezondheidszorg.
Om de gezondheidszorg ook naar de toekomst toe betaalbaar te houden en het welzijn te vergroten, dienen burgers, zorgaanbieders, zorgverzekeraars en overheid meer aandacht te besteden aan preventie en gezond leven (voeding, beweging).
Er moet meer aandacht komen voor de preventie van ziekten binnen de curatieve zorg.
De kennis en ervaring uit de preventieve gezondheidszorg moet voor dat doel benut worden.
2.4.2. Patiënten hebben wat te kiezen.
Er komt meer zorg op maat
en meer aandacht voor preventie.
Zorginstellingen kunnen van elkaar gaan verschillen in medische aanpak en in kosten.
Er komt ruimte voor privaat ondernemerschap, waarbij de zorg door de publieke waarborgen niet ondergeschikt kan zijn aan het financiële rendement.
Dit resulteert in een betere zorg voor de patiënt.
De voorkeur van het CDA gaat daarbij uit naar (maatschappelijke) onder-nemingen die opbrengsten van een goede zorgverlening en organisatie ten goede laten komen aan een verdere verbetering van de zorg.
De maatschappelijke onderneming moet dan ook een herkenbare status krijgen in het Burgerlijk Wetboek.
2.4.3. Minder regulering in de zorg is nodig.
De toetreding van nieuwe aanbieders wordt vereenvoudigd.
Ziekenhuizen en verzeke-raars krijgen meer ruimte om te onderhan-delen over inhoud, prijs of tarieven van behandelingen.
Gaandeweg zullen verzeke-raars, zorgaanbieders en verzekerden zelf bepalen tegen welke prijs en in welke vorzorg verleend wordt,
uiteraard binnen de kaders van de eisen die wettelijk worden gesteld aan de zorgkwaliteit, de omvang van het voor ieder geldende basispakket en de premiedifferentiatie.
De doelmatigheid die daarmee ontstaat, schept ruimte voor de noodzakelijke investeringen in de zorg en zorgt voor een reële premieontwikke-ling.
Deze noodzakelijke investeringen in de zorg zullen terug moeten vloeien naar de kern van de zorgrelatie, namelijk de relatie tussen de patiënt en de zorgprofes-sional, en niet moeten uitmonden in nog meer managementlagen.
Zorgaanbieders beslissen zelf over investeringen en dragen daarvan de risico’s.
Dit komt de innovatie in de sector ten goede.
De risicoverevening aan verzekeraars wordt daarop aangepast: vooraf in plaats van achteraf.
2.4.4. De zorgsector moet meer mogelijkheden krijgen voor het beheren van en investeren in haar vastgoed, zoals dat ook gebeurd is in bepaalde sectoren van het onderwijs en de sociale huursector.
De opbrengsten dienen ten goede te komen aan de zorgver-lening.
Voor de boekwaardeproblematiek wordt in overleg met de sector een oplos-sing gevonden.
2.4.5. Het CDA wil dat initiatieven in de ‘ander-halve lijnszorg’ en de ketenzorg worden gestimuleerd.
Daarbij gaat het om samen-werkingsverbanden (tussen de eerste en de tweede lijn in) van huisartsen, fysiothera-peuten, diëtisten en ziekenhuizen rondom veel voorkomende aandoeningen, zoals diabetes, cara en obesitas.
Deze behande-lingen zijn klantvriendelijk, laagdrempelig en kostenefficiënt.
2.4.6. Voorkomen is beter dan genezen.
Verpleegkundigen en verzorgenden spe-len een prominente rol in de preventie, de eerste schakel van de zorgketen.
Verpleegkundigen en verzorgenden krijgen een niet te onderschatten plaats in de zorg-keten.
Van hun competenties wordt meer gebruik gemaakt in de vorm van advies, instructie en begeleiding van bijvoorbeeld chronisch zieken (preventie).
Ouderen en zieken kunnen dan langer zelfstandig zijn, terwijl de zorg toegankelijker wordt.
Regelgeving die een gepaste taakver-schuiving van arts naar verpleegkundige verhindert, moet verdwijnen of worden aangepast.
2.4.7. Het CDA neemt het initiatief voor maatre-gelen die het niet roken in sportkantines en in de horeca bevorderen.
2.4.8. Mensen moeten weten waar ze aan toe zijn in de zorg.
Ze hebben recht op informatie.
De overheid moet ervoor zorgen dat zieken-huizen de kwaliteit en de prijs van behande-lingen inzichtelijk maken.
Ook verzekerden moeten weten waarvoor ze precies verze-kerd zijn: wat is de inhoud van het zorgpak-ket, onder welke voorwaarden kan men zelf een ziekenhuis of een tandarts kiezen?
Deze duidelijkheid moet zich uitstrekken tot de inhoud van alle polissen.
Het CDA wil de bestaande wetten die betrekking hebben op de bescherming van de positie van de patiënt/consument bundelen in een Zorgconsumentenwet en daarin de patiën-tenverenigingen uitdrukkelijk meenemen.
2.4.9. Geneesmiddelen maken deel uit van een behandeling.
Door de geneesmiddelen te koppelen aan een Diagnose Behandelings Combinatie (DBC) worden verschillen tus-sen ziekenhuizen bij het voorschrijven van ook dure medicijnen duidelijk.
Dat leidt tot prijsbewuster werken.
2.4.10. Het CDA kiest voor een privaat stelsel onder publieke voorwaarden.
De zorgver-zekeraars zijn verantwoordelijk voor een dekkend geheel aan voorzieningen.
De overheid moet de bereikbaarheid, kwaliteit en financiële toegankelijkheid garanderen.
Het zorgstelsel moet de voorwaarden voor een kwalitatief goede gezondheidszorg waarborgen.
Een gezondheidszorg waarin de behandeling en verzorging niet alleen tegemoetkomt aan de noodzakelijke medi-sche standaarden, maar waarin ook ruimte is voor persoonlijke aandacht, begeleiding en zorg op maat.
Waarbij ‘kwaliteit van leven’ de leidraad is voor professioneel handelen.
Dit laatste is het terrein van de zorgprofessional.
Om de kwaliteit van de zorgprofessional te kunnen waarborgen, ondersteunt het CDA de ontwikkeling van een landelijk Kwaliteitsregister.
Op deze wijze wordt de kwaliteit van verplegen gewaarborgd.
2.4.11. De zorgtoeslag blijft de ruggengraat van de basiszorgverzekering en waarborgt dat mensen de premie voor het basispakket daadwerkelijk kunnen betalen, ook als zij een laag of middeninkomen hebben.
Bij premiestijgingen komt hun besteedbaar inkomen niet in de verdrukking.
De draag-kracht van het huishoudinkomen blijft lei-dend bij de toekenning van de zorgtoeslag.
2.4.12. De vraag naar zorg zal de komende tijd behoorlijk toenemen.
Het is van belang dat jongeren voor de gezondheidszorg kiezen.
Alleen zo is de toegankelijkheid van de zorg te garanderen en zijn wachtlijsten te vermijden.
Het beroep van arts en verpleeg-kundige moet aantrekkelijk zijn.
Dat vraagt om een positieve voorlichting van leerlin-gen,<U+F020>om goede en voldoende stageplaat-sen, om een goed loopbaanperspectief, om goede mogelijkheden voor bij- en nascho-ling en om een arbeidsklimaat waarin de mensen die feitelijk aan het bed staan ook gewaardeerd worden.
Ook om die reden is het goed de bureaucratie en de overmatige regelgeving te bestrijden
en de ruimte voor nieuwe initiatieven te vergroten.
2.4.13. Het CDA wil de no claimregeling afschaffen.
Aan het basispakket wordt deze kabinetspe-riode niet getornd.
2.4.14. De behoefte aan kortdurende, lichaamsge-bonden zorg na ontslag uit het ziekenhuis is onderdeel van de behandeling.
Deze kortdurende (korter dan een jaar), op her-stel gerichte zorg wordt daarom vanuit de AWBZ overgeheveld naar de zorgver-zekeringswet.
Hierdoor ontstaan nieuwe samenwerkingsverbanden tussen thuiszorg, verpleeghuizen en ziekenhuizen.
Ook zorghotels en thuiszorgorganisaties dingen om de gunsten van de klant.
2.4.15. De AWBZ blijft een volksverzekering voor de niet op genezing gerichte zorg die lan-ger dan één jaar duurt, zoals de zorg voor lichamelijk en verstandelijk gehandicapten en mensen met een chronische psychische aandoening.
Het wonen maakt op termijn niet langer deel uit van de AWBZ.
Voor huisvesting kunnen normale huren gaan gelden.
Wie een woning huurt, kan – afhankelijk van het inkomen – een beroep doen op huurtoeslag.
Dat geldt ook voor wie in een zorgcentrum woont, zodat goed wonen voor iedereen betaalbaar blijft.
Wanneer er een eigen woning gehuurd wordt, zal de intramurale eigen bijdrage vervallen.
Mensen gaan niet dubbel beta-len.
Wel kunnen instellingen in plaats van huur een eigen bijdrage vragen voor het gebouw.
Ook daarvoor wordt zonodig een huurtoeslag verstrekt.
Op deze manier blij-ven de identiteit en het leefklimaat van een instelling gewaarborgd
en worden kwets-bare groepen, zoals verpleeghuisbewoners, ontzien.
2.4.16. Nieuwe woon-zorgconcepten krijgen de ruimte.
Instellingen kunnen huisvesting op maat aanbieden.
De cliënt krijgt meer invloed en bepaalt zelf hoe hij of zij woont.
Het wonen in een grote instelling blijft mogelijk.
Het persoonsgebonden budget en de huurtoeslag maken het mensen mogelijk om zoveel mogelijk zorg en huisvesting op maat te ontvangen in een omgeving die men zelf verkiest.
Niet het indicatieorgaan, maar de cliënt zelf bepaalt immers welke woonvorm hij of zij wenst.
2.4.17. Wanneer de AWBZ is teruggebracht tot een verzekering voor langdurige verzorging en verpleging, kiest het CDA ondubbelzinnig voor het afschaffen van de eigen bijdragen.
Alleen eigen betalingen voor bijvoorbeeld wonen en verblijf blijven mogelijk.
Deze bijdragen worden voortaan rechtstreeks voldaan aan diegenen die deze voorzienin-gen ter beschikking stellen.
Zonodig is voor de overige verblijfskosten een beroep op de gemeenten mogelijk.
Gemeenten zullen in staat worden gesteld aan deze vraag te voldoen.
2.4.18. Mensen kunnen ervoor kiezen om de zorg waar zij recht op hebben zelf in te kopen.
Het CDA wil het Persoons Gebonden Budget (PGB) behouden om dynamiek, maatwerk en klantgerichtheid in de zorg te bevorde-ren.
De bureaucratie rondom het PGB moet worden afgeschaft.
De enige tegenprestatie van de PGB-houder is dat deze bij de instan-ties meldt dat hij of zij het persoonsgebon-den budget als vergoeding heeft uitbetaald.
2.4.19. Het aantal mensen dat getroffen wordt door dementie zal in de komende jaren aanzienlijk toenemen.
Voorzieningen, met name woonvoorzieningen, voor demente-rende mensen (en hun partner) moeten daarom zo snel mogelijk aan de snel toene-mende vraag voldoen.
2.4.20. Goede zorg aan het einde van iemands leven is van groot belang.
Naast profes-sionele hulp is er veel inzet van mantelzor-gers.
Echte palliatieve zorg voor degenen die zijn uitbehandeld in het ziekenhuis gaat deel uitmaken van de AWBZ.
Mensen moeten kunnen kiezen of en waar zij pal-liatieve zorg willen krijgen: thuis, in een hospice of in een verpleeghuis of -instelling.
Verschillen in vergoedingen zullen daarmee verdwijnen.
2.4.21. De zorgkantoren in de AWBZ verdwijnen.
De uitvoering van de AWBZ en de basisver-zekering vindt plaats bij een zorgverzeke-raar naar keuze.
Afstemming tussen lang-durige en niet op herstel gerichte zorg uit de AWBZ en zorg die vergoed wordt door de basisverzekering komt op die manier vanzelf tot stand zonder ingewikkelde stelselherzieningen.
Maatregelen ter beper-king van de bureaucratie in de zorg en het scheiden van wonen en zorg zullen niet ten koste gaan van de feitelijke hulpverlening, ook niet als er sprake is van tegenvallende opbrengsten.
2.4.22. Het persoonsgebonden budget krijgt ook binnen de WMO een prominente plaats.
Dit biedt burgers de nodige vrijheid om hulp op maat te krijgen.
Er valt meer te kiezen, ove-rigens alleen voor wie dat zelf kan en wil.
Het streven naar kwaliteit van leven of het verminderen van menselijk lijden raakt soms aan ethische dilemma’s.
Mogen of moeten we bij de kosten van een behande-ling ook kijken naar de opbrengst ervan?
Is levensbeëindiging bij volwassenen of kinde-ren altijd afkeurenswaardig?
Welke ruimte moeten we geven aan moderne technolo-gieën zoals het screenen op aandoeningen en stamceltechnologie?
Welke prijs zijn we bereid te betalen voor cosmetische ingre-pen, voor uiterlijke schoonheid?
De moderne humane biotechnologie draagt niet alleen bij aan de kwaliteit van leven, maar brengt ook de Nederlandse gezond-heidszorg op een hoger plan en stimuleert innovatie en werkgelegenheid.
Het CDA wil daarom het onderzoek naar en de toepas-sing van technieken om ziekten te voorko-men en te behandelen, stimuleren.
2.4.23. Het afbreken van een zwangerschap is een verstrekkende stap.
Mensen moe-ten in staat zijn om een weloverwogen keuze te maken.
Het CDA houdt vast aan de wettelijke bedenktijd en pleit voor onafhankelijke voorlichting over alterna-tieven (adoptie) en (psychische) gevolgen.
Zwangerschapsafbreking moet beperkt blij-ven tot echte noodsituaties.
Extra aandacht moet uitgaan naar het voorkomen van ongewenste zwangerschappen.
2.4.24. Zwangerschapsafbreking buiten de wet-telijk toegestane grenzen en levensbeëin-diging bij pasgeborenen is strafbaar.
Toch kan in noodsituaties een dergelijke keuze soms in beeld komen.
Het CDA onderschrijft in die gevallen het nut en de noodzaak van een deskundigencommissie ter onder-steuning van het werk van de officier van justitie.
2.4.25. Het speciaal tot stand brengen van embryo’s voor wetenschappelijk onderzoek is verboden in Nederland.
Het CDA wil dit verbod handhaven.
Gesignaleerde onzeker-heden en onduidelijkheden in het huidige wettelijke kader – de Embryowet – moeten (op korte termijn) worden weggenomen.
2.4.26. De overheid bevordert in eigen land en in de Europese Unie onderzoek naar technie-ken die een alternatief vormen voor onder-zoek waarbij embryo’s gebruikt worden.
Het bevordert ook onderzoek dat het suc-cespercentage van in vitro-fertilisatiebehan-delingen (IVF) verhoogt en voorkomt dat restembyro’s ontstaan.
Handelingen met embryo’s worden alleen toegestaan voor zover deze in het rechtstreeks belang zijn van het beginnend menselijk leven binnen het kader van de zwangerschap.
Het verbod op het creëren van embryo’s ten behoeve van experimenten, kloneren en stamcelthe-rapie blijft van kracht.
2.4.27. Gentherapie gericht op somatische cellen moet kunnen worden beproefd, die op de kiembaan niet.
Octrooiering van menselijke genen mag niet worden toegestaan.
2.4.28. Een goede zorg, begeleiding en ondersteu-ning van mensen voor wie de stervensfase is aangebroken, moeten gegarandeerd zijn.
Palliatieve zorg moet breed beschikbaar zijn.
Zorgverleners en patiënten moeten bekend worden gemaakt met de richt-lijn bij palliatieve sedatie.
Het Openbaar Ministerie ziet toe op strikte handhaving van de wettelijke normen bij euthanasie.
2.4.29. Meer dan tweehonderd mensen per jaar overlijden terwijl zij wachten op een donor-orgaan.
Het CDA wil het aantal donoren daarom vergroten.
Gemeenten spelen via de afdeling burgerzaken een stimulerende rol bij de registratie.
In het verlengde daar-van pleit het CDA voor nader onderzoek naar de effecten van een stelsel waarbij mensen explicieter kiezen of zij wel of geen donor willen zijn.
De organisatie in en om ziekenhuizen moet er voorts op gericht zijn iedere donatie te realiseren.
2.4.30. Het CDA wil zo spoedig mogelijk een ver-bod op dierproeven voor niet-medische doeleinden.
Er zijn voldoende alternatieven voorhanden.
Wonen in een geschikte woning, in een prettige wijk.
Daar wil het CDA aan werken.
Op dit moment zit de woningmarkt behoor-lijk op slot.
Jonge mensen vinden moeilijk een betaalbare huur- of koopwoning, oude-ren kunnen lastig een geschikte woning vin-den, veel mensen blijven noodgedwongen in een te kleine of te grote woning zitten.
Gezinnen met een middeninkomen kun-nen in de stad niet passend en betaalbaar wonen.
Ze wijken dus uit naar de randge-meenten en groeikernen met als gevolg dat in de steden de mensen met de lage inkomens achterblijven – met als gevolg een onevenwichtige samenstelling van de bevolking.
Betaalbaar en passend huren is een gedeel-de verantwoordelijkheid van corporaties als maatschappelijke onderneming en overheden.
Corporaties bouwen meer en gevarieerder, in opdracht van de gemeente.
Keuzevrijheid voor mensen om een geschik-te woning te huren of kopen, kan alleen als er méér verschillende woningen gebouwd worden.
Meer bouwen met kwaliteit is dus ons devies, zowel in de koop- als in de huur-sector.
In de steden moet gebouwd gaan worden voor jongeren, gezinnen en oude-ren.
In de dorpen en kernen moet gebouwd gaan worden voor de eigen bevolking.
Nu gemeenten en provincies meer vrijheid heb-ben gekregen om de ruimte in te richten voor woningbouw hebben zij volop de kans om met woningcorporaties en investeer-ders scherpe afspraken te maken.
Daardoor kunnen corporaties hun taak waarmaken: betaalbare en passende huurwoningen bieden.
Op de woningtoewijzing krijgen ver-huurders, zoals corporaties, meer invloed.
Er komen afdwingbare prestatie-afspraken tussen de woningbouwcorporaties en de gemeenten.
Het CDA wil het eigen woningbezit blijven bevorderen, onder andere omdat het kopen van een woning meer aandacht voor de wijk en de omgeving genereert.
De hypo-theekrenteaftrek helpt daarbij en die willen we dan ook intact houden.
Verder wil het CDA de huurtoeslag aanpas-sen, zodat in de komende periode wordt toe-gegroeid naar een situatie dat de huurder nooit meer dan een vast percentage van het inkomen aan (genormeerde) huur kwijt is.
Zijn de huurkosten hoger dan dit percentage dan krijgt men een huurtoeslag (lastenmaxi-mering).
Bij het vaststellen van die huurkos-ten gaat de overheid uit van de gemiddelde huur die voor woningen wordt betaald.
Een huurder die meer wil verwonen, zal ook meer zelf op tafel moeten leggen.
Maar wonen is veel meer dan alleen het huis of appartement.
Ook de wijk en omge-ving bepalen het woongenot.
De woonwijk is voor mensen een plek om elkaar te ont-moeten, te ontspannen en elkaar over en weer te helpen.
Groen in en om de stad, ruimte voor ontmoeting en ontspanning maken wonen prettig en stad en dorp leef-baar.
Vooral oude wijken in kleine en grote steden hebben extra geld en aandacht nodig om aantrekkelijk te blijven.
2.5.1. Er moeten meer en ook meer passende woningen worden gebouwd door scherpe prestatieafspraken tussen het ministerie van VROM, gemeenten, woningcorporaties en investeerders op basis van een gemeen-telijke woonvisie.
Bij het opstellen van die visie worden huurders en/of organisaties van huurders betrokken.
Gemeenten en provincies investeren om de bouw van meer woningen mogelijk te maken.
En om wijken en buurten zo in te richten dat mensen er leefbaar en veilig kunnen wonen.
Daarbij streeft het CDA naar een integrale aanpak van de totale woningmarkt.
Voor mensen met een laag inkomen komen daarnaast meer betaalbare woningen beschik-baar.
Bij de afspraken wordt ook de hoogte van kavelprijzen betrokken.
Op basis van de waarde van het gemeentelijk onroerend goed (de stille reserve) kunnen de gemeen-ten extra investeringen in woningen en in leefbaarheid doen.
De woningbouw moet ook worden bevorderd door de procedures rond bestemmingsplannen, bouwver-gunningen en dergelijke te versnellen.
Gelijkwaardigheid tussen contractpartijen is een absolute voorwaarde om tot presta-tieafspraken te komen.
Het CDA staat een integrale benadering van de woningmarkt voor en zal eenzijdige ingrepen op de koop- of huurmarkt voorkomen.
2.5.2. Woningcorporaties nemen hun verant-woordelijkheid als maatschappelijke onderneming en bouwen meer woningen, waarbij zij extra aandacht besteden aan betaalbare woningen voor starters, jonge-ren en ouderen.
Ook investeren zij samen met gemeenten in oude wijken in grote en kleine steden.
Met name in bepaalde wij-ken in grote steden moeten meer duurdere woningen komen.
De ISV-systematiek wordt hierbij gehandhaafd, waarbij nadrukkelijk aandacht dient te komen voor het passend maken voor de toekomstige gevolgen van demografische ontwikkelingen.
2.5.3. Woningbouwcorporaties zijn maatschappe-lijke ondernemingen, die de ruimte moeten krijgen om hun maatschappelijke verant-woordelijkheid waar te maken.
Zij beheren niet alleen de woningen, maar investeren ook in de leefomgeving.
Zij kunnen bij-voorbeeld combinaties van wonen en zorg maken, in maatschappelijk vastgoed inves-teren en financiële problemen van huurders vroeg signaleren.
2.5.4. Het CDA wil dat mensen meer vrijheid hebben om te kiezen waar en hoe men wil wonen.
In de prestatieafspraken van gemeenten, woningcorporaties en inves-teerders – waarbij huurders en/of organisa-ties van huurders worden betrokken – moet veel meer aandacht zijn voor specifieke woonwensen van jongeren, gezinnen en ouderen.
Beperkte woningtoewijzing mag alleen als een gemeente niet veel nieuw-bouw kan realiseren of bij herstructurering van een bestaande wijk.
Mensen moeten ook makkelijker een eigen huis kunnen ont-werpen.
2.5.5. Het CDA is voor het verder verruimen van het huurbeleid, onder voorwaarde dat de woningbouwproductie krachtig gestimu-leerd wordt.
Hierdoor kan via toewijzing passender worden gewoond.
De meerop-brengst voor de woningbouwcorporaties dient geïnvesteerd te worden in het betaal-baar houden van de huren.
Dat alles kan ook meehelpen om de kloof tussen eenzij-dig goedkope en eenzijdig dure gebieden in stad en regio te beslechten
en komt daar-mee tevens tegemoet aan de wens van de vier grote steden.
Tezamen met een extra rijksinvestering in de huurtoeslag van enige honderden miljoenen euro’s in de komende periode wordt toegegroeid richting lasten-maximering.
2.5.6. Gemeenten, ook kleinere, moeten groener worden om de leefbaarheid van wijken en de gezondheid van mensen te verbeteren.
Er komt afstemming tussen bouwprojec-ten van randgemeenten van steden en bouwprojecten in steden.
Dit om herstruc-turering van oude stadswijken prioriteit te geven en zo te voorkomen dat door Vinexlokaties de middenklasse uit de stad wegtrekt.
2.5.7. Het CDA wil het eigen woningbezit blij-vend bevorderen, onder meer door de hypotheekrenteaftrek te behouden in de huidige vorm.
Het CDA wil verder sociale koop en maatschappelijk gebonden eigen-dom bevorderen.
Het CDA nam eerder het initiatief om te komen tot een fonds waar-door starters makkelijker kunnen lenen.
Dit fonds moet een extra impuls krijgen.
De mogelijkheden voor starters op de woningmarkt worden zo vergroot.
Het CDA besteedt aandacht aan eigendomsneutrale vraagondersteuning van het wonen.
2.5.8. Duurzame investeringen in onderhoud van huizen worden gestimuleerd.
In de bestaande voorraad woningen is de meeste energiewinst/duurzaamheid te organiseren.
Bovendien draagt het bij aan duurzame innovatie, werkgelegenheid en herwaardering van oude stadswijken.
In de vorm van een aanvangsinvestering/gefa-ciliteerde lening via een revolving fund of Publiek Private Samenwerking (PPS) kan dit invulling krijgen.
Het revolving fund kan gevuld worden door bestaande bedragen vanuit Economische Zaken en VROM, Fonds Economische Structuurversterking (FES) en (een deel van de) energiebelastingop-brengsten.
Uitvoering moet simpel via één loket met beslissingsbevoegdheid.
De krapte op de arbeidsmarkt biedt kansen.
We gaan investeren in scholing en arbeidsbemiddeling om kansen te creëren voor oudere werknemers, vrouwen, jongeren, nieuwkomers en gedeeltelijk arbeidsongeschikten.
Iedereen heeft recht op inkomen, op werk en op een AOW.
Werk biedt mensen mogelijkheden om zich te ontplooien en om mee te doen in de samenleving.
Betaald werken biedt ook de beste inkomensbescherming.
Het stelt mensen in staat om voor zichzelf en hun gezin te kunnen zorgen en om hun pensi-oen op te bouwen voor later.
Mensen die kunnen werken, moeten ook aan de slag kunnen komen.
Daarvoor is een goed eco-nomisch beleid nodig en een verantwoorde loonkostenontwikkeling.
De loonkosten zijn de afgelopen jaren via sociale akkoorden gelukkig gematigd.
Zorgelijk blijft dat we aan de ene kant tekorten aan goed opgeleide vakmensen en professionals signaleren, terwijl er tegelijkertijd een grote groep mensen is die door onvoldoende kwalificaties moei-lijk aan de slag komt.
De combinatie van personeelstekorten en massawerkloosheid is riskant: personeelstekorten zorgen voor hoge lonen, wegtrekkende bedrijven en concurrentieverlies.
Personeelstekorten zorgen ook voor te weinig verpleegkundigen en daarom wachtlijsten.
Scholen krijgen te maken met lerarentekorten.
Dat alles kunnen we ons niet veroorloven.
Ook al niet, omdat we iedereen nodig hebben om de oplopende kosten van de AOW en de gezondheidszorg te kunnen betalen.
Daarom is het nodig om mensen goed op te leiden
en ervoor te zorgen dat er ook tijdens de loopbaan voor wordt gezorgd dat kennis en vaardigheden op peil blijven.
Het risico van werkloosheid verkleint daardoor.
Dat is in eerste instantie een gezamenlijke opdracht van werkgever en werknemer.
De meeste mensen kunnen in hun eigen inkomen voorzien.
Wie dat (tijdelijk) nietkan, biedt het CDA via de sociale zekerheid en/of via toeslagen toch inkomenszeker-heid.
Daarbij kijkt het CDA niet alleen naar het inkomen, maar ook naar de kosten die mensen moeten maken.
Als de kosten van kinderen, de huurlasten en de premies van de zorgverzekering te hoog uitvallen, wil het CDA dat compenseren.
De hoogte van de AOW-uitkering en de pensioengerechtigde leeftijd zijn bij het CDA in veilige handen
Het CDA streeft naar het verhogen van de arbeidsparticipatie, maar dan wel zo dat mensen hun werk kunnen combineren met zorg en een leven lang leren.
Dat laatste is hard nodig, want kennis wordt steeds belangrijker.
De baan voor het leven zal steeds minder voorkomen: mensen zullen gedurende hun loopbaan verschillende functies bij verschillende werkgevers ver-vullen, bijscholen hoort daarbij.
Er kan nog meer worden gedaan om de arbeidsparticipatie te verhogen.
Wij kunnen ouderen bijvoorbeeld stimuleren om tot 65 jaar door te werken.
Wij kunnen het gemak-kelijker maken om vrijwillig na 65 jaar door te werken.
Wij kunnen via veranderingen in de sociale zekerheid werkgevers (en werknemers) aanzetten te voorkomen dat mensen arbeidsongeschikt of werkloos wor-den.
Wij kunnen de overheid verkleinen, zodat de schaarser wordende arbeidskrach-ten daar aan het werk kunnen waar zij het hardst nodig zijn: in ondernemingen, in scholen, in zorginstellingen of bijvoorbeeld bij de politie.
Wij zien ook mogelijkheden om het nu erg versnipperde arbeidsmarktbeleid en reïntegratiebeleid te verbeteren.
Door dossieroverdracht, wachttijd, doorlooptijd en niet aansluitende begeleiding raken mensen onnodig op achterstand.
Gelukkig wordt steeds meer gewerkt met individuele reïntegratieovereenkomsten.
De nieuwe Werkloosheidswet (WW) kent de poort-wachterstoets en maatwerk in reïntegra-tieverplichtingen.
Veel gemeenten werken met work-first- en maatwerktrajecten.
Toch blijven er hiaten, met name in het traject tussen WW en Wet Werk en Bijstand (WWB).
Dit traject kan effectiever worden door de verantwoordelijkheidsverdeling bin-nen de uitvoeringsstructuur te verbeteren.
Degenen die door beperkingen niet op de reguliere arbeidsmarkt aan de slag komen, moeten terecht kunnen in de sociale werk-voorziening.
Daar moet dan wel voldoende capaciteit voor zijn.
Van ondernemers vragen wij dat ze mee gaan werken aan integratie, door mensen met een achterstand, waaronder vaak nieuwkomers, aan de slag te helpen.
Participatie is immers goed voor de integratie en door te werken ontwikkelen mensen hun talenten.
Het biedt jongeren en minderheden leer- en stageplekken, zorgt voor bestendige sociale verhoudingen.
3.1.1. De levensloopregeling ondersteunt mensen bij hun loopbaan in een snel veranderende arbeidsmarkt.
De levensloopregeling beoogt mensen te ondersteunen in zorg, scholing, ondernemerschap, afbouw van de loopbaan, vroegpensioen en een tweede carrière.
Het spaarloon blijft bestaan.
3.1.2. De levensloopregeling wordt een individuele spaarverzekering voor periodes van minder inkomen.
Een soortgelijke regeling moet er komen voor zelfstandigen.
De levensloopregeling is er ter financiering van o.a.:
onbetaald verlof (wat nu al kan) voor zorg, ouderschapsverlof;
een periode tussen twee banen in;
een inkomensaanvulling als men minder gaat verdienen bij een carrièrestap of deeltijdwerk;
een inkomensaanvulling bij aanvaarding van een minder belastende functie aan het einde van de loopbaan of bij vroeg-pensioen;
een inkomen tijdens de opstart van een eigen bedrijf, als het bedrijf nog niet vol-doende inkomsten genereert.
3.1.3. De werkgeversbijdrage moet gericht gege-ven kunnen worden: alleen aan diegenen die meedoen aan de levensloopregeling.
Dat bevordert collectieve regelingen.
Voor jonge mensen wordt de kredietfaciliteit interessant, omdat die fiscaal ondersteund wordt.
Het CDA wil een leven lang leren stimuleren.
Als mensen de levenslooprege-ling gebruiken om scholing te volgen, krijgen ze een scholingsverlofkorting (vergelijk-baar met de ouderschapsverlofkorting).
3.1.4. In CAO’s kunnen maatwerkafspraken over scholing en ‘van werk naar werktrajecten’ bij ontslag gemaakt worden.
Het wordt aantrekkelijk om de ontslagvergoeding te investeren in scholing.
Bij de hoogte van de ontslagvergoeding gaan eerdere investerin-gen in de scholing, de arbeidsmarktpositie en employability (weerbaarheid) van de werknemer op de arbeidsmarkt nadrukkelijk meewegen.
In dit verband wordt bezien of en in welke mate de overdracht aan sociale partners van de WW kan bijdragen aan het voorkomen van werkloosheid en investeren in inzetbaarheid.
3.1.5. Het ambtenarenrecht wordt gelijkgetrokken met het arbeidsrecht in het Burgerlijk Wetboek.
3.1.6. Om schommelingen te voorkomen wordt in de sociale zekerheid toegewerkt naar struc-tureel kostendekkende premies voor werk-gevers en werknemers.
Een verantwoorde loonkostenontwikkeling is van groot belang om onszelf niet uit de markt te prijzen, de werkgelegenheid te behouden en om loon-opdrijving in de collectieve sector te voor-komen.
Het CDA vertrouwt erop dat sociale partners een verantwoorde loonkostenontwikkeling zullen afspreken.
3.1.7. Persoonlijke dienstverlening biedt veel eenvoudige werkgelegenheid.
De loonkosten voor werkgevers worden verlaagd, zodat er meer banen komen.
Voor werkenden is het belangrijk dat de inkomensval voor de werknemer voorkomen wordt.
De arbeids-korting wordt zo ingezet dat zij de participatie bevordert en de toeslagen worden beter vormgegeven.
Uitgangspunt is dat iemand die kan werken en dat dan ook doet er altijd op vooruit moet gaan ten opzichte van zijn uitkeringssituatie.
Gedurende twee jaar kunnen werkgevers iemand in dienst nemen tegen het huidige minimumloon-niveau van 21 jaar.
Het is van belang dat werkgever en werknemer aan het begin van het traject beiden de intentie hebben om na twee jaar met elkaar verder te gaan tegen regulier loon of CAO-loon.
De werkgever vergoedt als tegenprestatie de kosten van scholing van de werknemer tot tenminste 10% van het wettelijk minimum-loon.
Mensen kunnen zich zo via werk en scholing beter kwalificeren voor de arbeids-markt via zogenaamde opstapbanen.
Het CDA wil geen nieuwe permanente subsidie-banen, maar mensen perspectief geven op regulier werk.
Daarna moet de werkzoekende perspectief hebben op een normale baan met CAO-loon bij de werkgever.
3.1.8. De belastingstructuur wordt meer gericht op het stimuleren van arbeidsdeelname en economische zelfstandigheid.
Voor jongere generaties wordt het werken aantrekkelijker gemaakt.
Ouders met kinderen behouden keuzevrijheid in de verdeling van arbeid en zorg onderling.
Ook de doorgroei van kleine deeltijdbanen naar grotere deel-tijdbanen wordt gestimuleerd.
De eerste en tweede loonschijf worden samengevoegd.
Dat gaat samen met een verhoging van de arbeidskorting, die vervolgens geleidelijk afgebouwd wordt naarmate het inkomen toeneemt.
De toeslagen worden beter vormgegeven.
3.1.9. Gemeenten krijgen de financiële en bestuurlijke verantwoordelijkheid voor de Centra voor Werk en Inkomen, de sociale werkvoorziening (WSW) en de Wet Werk en Bijstand.
Zij gaan samenwerken op regionaal niveau.
Het CWI en de gemeenten in de regio zijn de spil in de arbeidsbemiddeling en reïntegratie op maat.
Reïntegratie en arbeidsmarktbeleid komen zo in een hand.
Dat zal de kwaliteit en effectiviteit van reïntegratie verbeteren, doordat er vroeger in het proces daadkrachtig kan worden ingezet op het juiste reïntegratie-traject.
Een dergelijk samenhangend beleid geeft de gemeente de mogelijkheid te besparen op de bijstand.
Er komt daarom voor gemeenten één fonds voor reïntegratie en integratie.
De WSW-infrastructuur kan gebruikt worden voor het toeleiden van mensen die een grotere afstand hebben tot de arbeidsmarkt.
Door mensen gericht te begeleiden in hun werkzaamheden zal hun productiviteit en zelfstandigheid groeien.
Het aantal banen in de sociale werkvoorziening wordt uitgebreid.
3.1.10. De financiering van gemeentelijke taken is de komende kabinetsperiode onderwerp van onderzoek.
De verdeling van budgetten moet recht doen aan de lokale problematiek.
3.1.11. Het CDA wil de talenten van oudere werknemers blijven benutten.
Om het laatste deel van de loopbaan met plezier te kunnen blijven werken, kennen veel pensioenregelingen deeltijdpensioen en flexibele pensionering.
Het CDA wil dat de levensloopregeling gebruikt kan blijven worden voor deeltijdpensioen.
Ook moet de regeling aangewend kunnen worden als inkomensaanvulling bij het aanvaarden van een minder belastende functie.
3.1.12. Voor ouderen die daarvoor kiezen, moet het mogelijk zijn ook na 65 jaar te werken met behoud van AOW.
De AOW-leeftijd wordt niet geflexibiliseerd, maar het wordt juridisch en praktisch eenvoudiger voor werkgever en werknemer om na 65 jaar op basis van een nieuwe arbeidsovereenkomst door te werken, als men dat wil.
Het CDA wil een leven lang leren stimuleren.
Ook de overheden stimuleren langer doorwerken van hun personeel.
3.1.13. Een 40-urige werkweek wordt bevorderd om schaarste aan personeel te voorkomen, de loonkosten in de hand te houden en een beter financieel draagvlak te creëren voor pensioenvoorzieningen.
De overheid geeft daartoe als grootste werkgever het voorbeeld waarbij werknemers de vrije keuze hebben tot een langere werkweek en daarvoor in salaris worden gecompenseerd.
3.1.14. Participatie van vrouwen moet de komende jaren een stevige impuls krijgen.
Daarbij geldt gelijke beloning voor mannen en vrouwen voor gelijke functies en prestaties.
De meeste mensen kunnen in hun eigen inkomen voorzien.
Voor degenen die dat (tijdelijk) niet kunnen wil het CDA inkomenszekerheid bieden via twee wegen:
De werknemersverze-keringen (WW en WIA) bieden inkomens-zekerheid aan degenen die arbeidsonge-schikt of tijdelijk werkloos zijn.
Tijdens de kabinetten-Balkenende zijn deze verzekeringen beter gericht op preventie: uitval voorkómen en uitvallers zo snel mogelijk weer aan het werk helpen.
In de arbeidsongeschiktheidswetgeving heeft dit zo goed gewerkt dat de uitkeringen voor volledig arbeidsongeschikten verhoogd kunnen worden naar 75% van het loon.
Dan is er nog de bijstand: de achtervang voor wie niet via werk, werknemersverzekeringen, AOW of pensioen in zijn inkomen kan voorzien.
Het CDA vindt dat bijstand in combinatie met de toeslagen en kinderbijslag voldoende moet zijn om met perspectief een zinvol bestaan te kunnen leiden.
Het CDA is een voorstander van een toeslagenbeleid dat huishoudens ondersteunt in de genormeerde kosten van wonen, zorg en kinderen, zodat er voldoende besteedbaar inkomen overblijft.
Dan een ander belangrijk thema: de AOW.
Het CDA vindt dat de AOW een welvaartsvast basispensioen moet blijven dat men vanaf 65 jaar ontvangt en is tegen een extra heffing voor 65-plussers zoals de zogeheten fiscalisering van de AOW.
Dat zou namelijk de waarde verminderen van de opgebouwde pensioenen; een arbeids-voorwaarde waar werknemers samen met hun werkgevers voor gespaard hebben.
Om diezelfde reden zal het laten betalen van premies door ouderen ook de jongere generaties niet baten.
Integendeel, zij worden juist op extra kosten gejaagd.
Zij zullen namelijk te zijner tijd óók moeten meebetalen aan hun AOW en dus nu al meer pensioenpremie moeten gaan betalen om dat weer op te vangen.
Nederland kent een van de beste pensioenstelsels ter wereld.
Aan dit succes-volle systeem wil het CDA niet tornen.
Het geheim van ons succes: een welvaartsvast basispensioen in de vorm van de AOW, aftrekbare pensioenpremies die het werknemers mogelijk maken een kapitaalgedekt pensioen ter grootte van maximaal 100% van het salaris op te bouwen en daarnaast mogelijkheden voor individuele arrangementen.
Bij die opbouw wordt er rekening mee gehouden dat men later, als gepensioneerde, geen AOW-premie meer hoeft te betalen.
Wie dat verandert, verhoogt in feite de lasten van de pensioenpremies.
Armoede heeft de laatste tijd veel aandacht gekregen.
Wat onderbelicht is gebleven, is dat Nederland in vergelijking met tien jaar geleden en met andere Europese landen, weinig armoede kent.
Bovendien, niet iedereen met een laag inkomen is arm.
Ook mensen met een hoger inkomen raken soms in grote financiële problemen.
Armoede heeft vele gezichten en oorzaken.
Dat neemt niet weg dat het probleem serieus moet worden genomen.
De bijstand moet daarom in combinatie met de toeslagen en kinderbijslag toereikend zijn om met perspectief te kunnen leven.
Het CDA wil daarin ook de komende jaren investeren en extra middelen bestemmen voor kinderen en voor de huurtoeslag.
Zo wordt armoede gericht bestreden.
Mensen moeten immers volwaardig deel kunnen nemen aan de samenleving.
Armoede is overigens vaak niet alleen een kwestie van gebrek aan geld, er is ook sociale en maatschappelijke armoede.
Ook dat verdient aandacht.
3.2.1. Het CDA heeft de afgelopen jaren gewerkt om inkomenszekerheid via de WW, WIA, AOW en toeslagen voor de toekomst te waarborgen.
Het CDA heeft ook gewerkt aan solide financiën om toekomstige lastenstijging door vergrijzing het hoofd te bieden.
Het CDA zal dat beleid voortzetten en wil:
de AOW handhaven als welvaartsvast basispensioen op 65 jaar;
de pensioenaftrek in stand houden om ons solidaire pensioensysteem overeind te houden;
de hypotheekrenteaftrek behouden om het eigen woningbezit te bevorderen, ook voor de middeninkomens;
de kinderbijslag inkomensonafhankelijk houden voor alle gezinnen om zo de solidariteit tussen huishoudens met en zonder kinderen te waarborgen;
de zorg op grond van de AWBZ niet afhankelijk van het gespaarde vermogen laten worden.
3.2.2. Iedereen behoudt de mogelijkheid om fiscaal vriendelijk te sparen voor een pensioen.
In veel pensioenregelingen kan het pensioen desgewenst eerder of later dan op het 65ste jaar worden opgenomen, al dan niet in deeltijd.
Pensioenfondsen (en verzekerde regelingen) zorgen ervoor dat de inspraak van gepensioneerden royaal geregeld is, zoals ook afgesproken is met de ouderenbonden.
3.2.3. De sociale verzekeringen hebben als functie het bieden van zekerheid in besteedbaar inkomen en welstand bij ouderdom, werk-loosheid of arbeidsongeschiktheid.
Het aantal arbeidsongeschikten is teruggelopen.
Daardoor kan voor volledig duurzaam arbeidsongeschikten, ook voor WAO‘ers, WAZ’ers en Wajong’ers, de uitkering worden verhoogd van 70% naar 75% en kan de Pemba-boete worden afgeschaft.
3.2.4. De werkhervattingregeling gedeeltelijk arbeidsgeschikten (WGA) wordt per sector<U+F02F> onderneming (bij voorkeur privaat) uitgevoerd.
Dit maakt het mogelijk om – in goed overleg tussen werkgever en werknemers – te komen tot een ketenaanpak van kwaliteit van de arbeid, preventiebeleid, actief verzuimbeleid en reïntegratie, zo vroeg mogelijk in het traject van ziekte of arbeids-ongeschiktheid.
Hierdoor wordt de kans op herstel en reïntegratie optimaal benut.
Bij optimale benutting van de gedeeltelijke verdiencapaciteit past een loongerelateerde uitkering voor het arbeidsongeschiktheids-deel.
Werkgevers en werknemers zijn verantwoordelijk voor de uitvoering van de werkhervattingregeling gedeeltelijk arbeidsgeschikten.
Indien reïntegratiebedrijven worden ingezet, worden ze afgerekend op slagingspercentages.
3.2.5. Inkomensbeleid is een zaak van de rijks-overheid.
De lastenmaximering wordt zo vormgegeven dat mensen meer zekerheid hebben over hun draagkracht.
In de normering van het minimumloon en de toeslagen voor huur, zorgpremie en kinderen wordt rekening gehouden met de noodzakelijke kosten van bestaan.
De toeslagen voor huur, zorgpolis, kinderopvang en kinder-toeslag (vanaf 2008) worden genormeerd; de percentages moeten wettelijk worden vastgelegd.
Die percentages zijn: 15% voor de huur, 10% dan wel 5% voor de zorg (afhankelijk van de mate van zogenaamde nominalisering) en 10% voor de kosten van kinderen.
Met name voor alleenstaanden wordt de huurtoeslag verbeterd, zodat de armoedeval vermeden wordt: werken moet lonen.
De kostennormen worden zodanig vastgesteld, dat de bijzondere bijstand voor bijzondere kosten kan fungeren.
Voor de doelmatigheid dienen de uitvoeringsorganen over gekoppelde gegevens te beschikken van de Gemeentelijke Basis Administratie (GBA) en de WOZ-administratie.
De verschillende heffingskortingen, aftrekposten voor bijzondere kosten worden vereenvoudigd en gestroomlijnd.
3.2.6. Gemeenten voeren de Wet Werk en Bijstand uit.
Om armoede te voorkomen, is goede en gerichte voorlichting over voorzieningen nodig om zo het ‘niet-gebruik’ daarvan terug te dringen.
Ook laagdrempelige gestandaardiseerde aanvraagprocedures en formulieren kunnen helpen,
evenals correcte en actieve bejegening van cliënten door gemeentelijke en andere overheids-diensten.
3.2.7. Overkreditering kan tot een problematische schuldsituatie leiden.
Het CDA wil dat de overheid een convenant met kredietverstrekkers afsluit over het leen-plafond en centrale registratie.
Voor de bestaande gevallen van overkreditering is schuldhulpverlening van groot belang.
Schuldhulpverlening door gemeenten wordt door de rijksoverheid gestimuleerd en ondersteund.
Alimentatie wordt waar nodig centraal geïncasseerd en uitbetaald.
Indien mogelijk wordt bij niet nakomen van de afgesproken omgangsregeling een financiële sanctie opgelegd.
Onderzocht wordt of dit ook nodig is voor de bijdrage van de ouders (Wsf) aan de studiekosten van hun studerende kinderen.
3.2.8. Het CDA wil onderzoeken hoe een zwangerschaps- en bevallingsuitkering voor zelfstandigen en meewerkende partners vormgegeven kan worden.
3.2.9. Het CDA wil evenwichtige beloningsverhoudingen bevorderen en doet een appel op ondernemingen en hun aandeelhouders.
Zij hebben een morele verantwoordelijkheid om excessieve beloningen terug te dringen.
Het CDA verwacht dat de nieuwe wettelijke informatieplicht aan de ondernemingsraad over beloning evenwichtige verhoudingen binnen ondernemingen zal stimuleren.
Aandeelhouders krijgen volledige transparantie in alle beloningscomponenten van bestuurders en commissarissen en zeggenschap daarin.
Het CDA vindt dat maatschappelijke ondernemingen een extra verantwoordelijkheid hebben vanwege hun maatschappelijke doelstelling en verwacht dat zij via een governance code de topinkomens matigen.
3.2.10. Het CDA zet erop in dat inkomens en bezoldigingen van ambtenaren en bestuurders bij de overheid, overheidsbedrijven en bestuurders bij de overheid en daar waar de overheid een meerderheidsbelang heeft, niet hoger zijn dan het inkomen van de minister-president.
Ook in sectoren als de zorg, het onderwijs en de volkhuisvesting worden de lonen gematigd en is daarbij het ministerssalaris richtinggevend.
3.2.11. Het CDA wil dat het hoogste tarief voor belasting op nalatenschappen wordt gelijk-getrokken met het hoogste tarief van de inkomstenbelasting.
Ons land heeft de toekomst.
En houdt die ook.
Daarom gaan we investeren in innovatie en kennis.
Zodat we erop kunnen vertrouwen dat ons land op eigen kracht blijft meetellen.
En bij de kopgroep van Europa hoort.
Onze aandacht gaat uit naar de exportmarkten: duurzaamheid, schone energie, innovatieve zorg.
Voor een gezonde, duurzame economie.
De economie groeit gelukkig fors, na jaren van economische recessie.
De afgelopen jaren is door de kabinetten-Balkenende veel werk verzet om ons land en onze economie sterker te maken.
Er is geïnvesteerd in innovatie
en onderwijs.
Het klimaat voor ondernemers is verbeterd
en regels en administratieve lasten zijn verminderd.
En inderdaad wordt er weer geïnvesteerd en groeit de economie dit jaar fors, na jaren van economische crisis.
De komende jaren kunnen we hierop voortbouwen.
Nederland is een innovatief land met veel kennis en creativiteit.
We beschikken van oudsher over handelsgeest en commercieel talent om op de wereldmarkt successen te boeken.
Dat geeft ons een sterke uitgangspositie.
Ons land is de thuisbasis van veel grote mondiale concerns en is rijk aan snelgroeiende middenbedrijven, familie-bedrijven en nieuw ondernemerschap.
De economie van morgen zal voortbouwen op de sterke sectoren van vandaag, en op de nieuwe en opkomende sectoren van morgen.
Bijvoorbeeld: agrifood, hightech, gespecialiseerde chemie, watertechnologie, transport en logistiek, telecom, de financiele sector en een groeiende creatieve sec-tor.
Nederland heeft kortom mogelijkheden genoeg om te blijven behoren tot de welvarendste landen van de wereld.
De globalisering, die soms een bedreiging lijkt, biedt veel nieuwe kansen.
Nederland moet het hebben van handel en export, en heeft dus alle belang bij een open econo-mie.
Nieuwe kansen ontstaan ook doordat ICT het mogelijk maakt dat mensen over de hele wereld met elkaar samenwerken.
Er komen enorme afzetmarkten bij, nu landen in Azië zich in rap tempo transformeren tot economische grootmachten.
Ook in Europa zien we dat economieën steeds meer met elkaar verweven raken.
Inwoners van de voormalige Oostbloklanden kunnen gelei-delijk aan vrij naar ons land komen om te werken.
Een interessante ontwikkeling is dat het ontwikkelen van alternatieven voor vervui-lend consumeren en produceren niet alleen maar geld kost.
Schoner produceren en innoveren passen uitstekend in de agenda van een kenniseconomie.
Innovatie creëert bovendien banen, juist ook in onze ‘maak-industrie’.
Innovatie kan bovendien de export bevorderen.
Ook andere landen zijn immers geïnteresseerd in de innovaties die hier werken.
Innovatie stelt de landbouw in staat om een steentje bij te dragen aan natuurbeheer en aan duurzaamheid: bio-brandstoffen in plaats van benzine en plan-ten in plaats van olie voor de industrie.
Onderzoek en ontwikkeling zijn noodzake-lijk om verder te groeien.
Maar met name de private investeringen in onderzoek en ontwikkeling blijven achter.
De overheid kan, door de goede randvoorwaarden te scheppen, private investeringen uitlokken, zodat kennis door ondernemers kan worden gebruikt om nieuwe producten en diensten en nieuwe productieprocessen te ontwik-kelen.
En, we hebben het al vaker gezegd, maar we herhalen het nog maar eens: er is ruimte nodig voor nieuw ondernemerschap, maar ook voor bestaande ondernemingen.
De ondernemers scheppen immers de banen en zorgen dat de welvaart van Nederland groeit.
Een groeiend aantal allochtone ondernemers geeft een impuls aan de Nederlandse economie.
Nederland is ook de thuisbasis voor veel grote mondiale con-cerns.
Daar kunnen we trots op zijn evenals op onze familiebedrijven, de snelgroeiende middenbedrijven en veel nieuw onderne-merschap.
Toch zijn er belemmeringen.
Te vaak stranden goede ideeën en simpele oplossingen van burgers en bedrijven in pro-cedures en bureaucratie.
De komende jaren zal de overheid ondernemers, instellingen en mensen ruimte en vertrouwen moe-ten geven.
Bijvoorbeeld door makkelijker vergunningen te verstrekken en pas in te grijpen als men zich niet aan de regels blijkt te hebben gehouden.
Voor een goed vesti-gingsklimaat zijn bovendien investeringen nodig in de zogenaamde groene infrastruc-tuur, in een groene omgeving, zodat het voor bedrijven ook in dit opzicht aantrekke-lijk blijft om zich in Nederland te vestigen.
4.1.1. Het Innovatieplatform adviseert over inno-vatie-, industriebeleid en bevordering van ondernemerschap en zal bestaande advies-organen op dit domein gaan integreren, zodat overlap, dubbelingen en bureaucratie verdwijnen.
Het platform richt zich vooral op sectoren en onderzoek waar Nederland sterk in is of kan worden: de sleutelgebie-den moeten verder ontwikkeld worden.
4.1.2. Onnodige belemmeringen voor het starten van een bedrijf aan huis worden weg-genomen.
Het doorstarten en uitbreiden van een onderneming wordt gemakkelij-ker gemaakt.
Vaak is het aannemen van personeel een drempel voor zelfstandige ondernemers vanwege de kosten en de met personeel gepaard gaande regels en admi-nistratie, waarbij in sommige situaties de balans tussen rechten en plichten zoek is.
4.1.3. Het CDA wil het klimaat voor ondernemer-schap verder verbeteren en bestaande knel-punten in de fiscale opvolgingsproblema-tiek verminderen.
Verder moeten bestaande durfkapitaalregelingen effectiever ingezet worden, gericht op een goede toegang tot de kapitaalmarkt voor starters en groeiende bedrijven.
Ook worden microkredieten gemakkelijker verstrekt; die geven met name allochtone ondernemers een betere start en doorgroei.
Er komt een garantstel-lingsregeling voor microkredieten.
4.1.4. Er komt meer geld voor hoger onderwijs en onderzoek.
Een deel daarvan komt ten goede aan de kennisoverdracht.
Het onder-zoeksgeld is deels gekoppeld aan co-finan-ciering vanuit de private sector.
Overheid en bedrijfsleven zullen meer moeten inves-teren in onderzoek en ontwikkeling en dan met name in het valoriserende onderzoek.
Meer focus en massa in het wetenschappelijk onderzoek kan worden bereikt door de strategische keuzen verder uit te werken, zodanig dat het ook bijdraagt aan het competitief vermogen van Nederland.
Praktijkgeoriënteerd onderzoek in het HBO kan een belangrijke bijdrage leveren aan de kenniscirculatie tussen hogescholen, bedrijven en instellingen.
Daarbij is het van belang dat Nederlandse universiteiten in het kader van wetenschappelijk onderzoek samenwerken met buitenlandse universi-teiten.
Nederlandse universiteiten dienen op eenvoudiger wijze buitenlandse weten-schappers aan zich te kunnen binden, dit ter voorkoming van uitstroom van kennis.
4.1.5. Ondernemingen in het midden- en kleinbe-drijf zorgen voor een gezonde Nederlandse economie.
En om gezond te blijven moe-ten bedrijven vernieuwen.
Ondernemers weten dat als geen ander.
Ze verbeteren voordurend hun processen of lanceren nieuwe producten en diensten.
Die drang om te vernieuwen wil het CDA krachtig versterken.
De samenwerking tussen uni-versiteiten, hogescholen en kenniscentra en het bedrijfsleven dient verder verbeterd te worden.
De investeringen in innovatie-vouchers voor het midden- en kleinbedrijf worden voortgezet.
Toegepast onderzoek vindt meer vraaggestuurd plaats.
Door middel van personele uitwisseling tussen hbo/universiteit enerzijds en midden- en kleinbedrijf (MKB) anderzijds worden direc-te verbanden gerealiseerd.
Zo kan de inno-vatiekracht van het bedrijfsleven worden vergroot en gaan kennisinstellingen meer vraaggericht werken.
4.1.6. Om private investeringen in onderzoek en ontwikkeling te bevorderen en innovatie te versnellen wordt de Wet Bevordering Speur- en Ontwikkelingswerk (WBSO) uit-gebreid, onder meer gericht op startende innovatoren.
Zo wordt het Nederlandse investeringsklimaat voor onderzoek en ont-wikkeling in belangrijke mate versterkt en worden nieuwe activiteiten uitgelokt.
4.1.7. Bij de acquisitie van buitenlandse bedrijven maakt Nederland gebruik van de kracht van de verschillende regio’s.
Buitenlandse Research& Development-bedrijven kunnen een beroep doen op het innovatie-instru-mentarium waarover ons land beschikt, ook voorafgaand aan vestiging.
Zo worden buitenlandse R&D-bedrijven gedurende het locatiekeuzeproces gestimuleerd om tot investering in Nederland over te gaan.
Daadwerkelijke vestiging wordt dan voor-waardelijk voor daadwerkelijke subsidiever-lening.
4.1.8. De overheid kan met haar aanbestedings-beleid innovatie bevorderen, bijvoorbeeld door innovatieve overheidsopdrachten uit te zetten, waarbij niet alleen de prijs maar ook het innovatie- en exportpotentieel wordt meegewogen.
Een bepaald percen-tage van overheidsopdrachten wordt geoor-merkt voor het midden- en kleinbedrijf.
4.1.9. Het CDA wil dat de overheid een markt voor meer duurzame energie en duurzame pro-ducten stimuleert door innovaties en hun verspreiding te versnellen.
Daarmee wordt ook nieuwe werkgelegenheid gecreëerd.
Dit laatste kan door de duurzame produc-ten qua prijs aantrekkelijker te maken ten opzichte van vervuilende producten (fiscale vergroening).
Instrumenten stimuleren bij voorkeur zelfregulering, waardoor partijen zelf werken aan innovatieve oplossingen voor de milieuproblematiek.
4.1.10. Ook de overheid kan slimmer werken.
Zo kan de digitale overheid ervoor zorgen dat burgers en ondernemingen maar één keer hun gegevens hoeven aan te leveren bij de overheid.
De overheid stimuleert dat kennis en praktijkervaringen, met name rond ICT, breder en gerichter worden ingebed in het onderwijs, in het veiligheidsbeleid, bij identificatie, bij de infrastructuur en bij de toepassing van het recht.
4.1.11. Voor de komende vier jaar wordt een harde reductie van administratieve lasten en nalevingskosten afgesproken, evenals een kortere doorlooptijd van procedures.
Vergunningenstelsels worden verder terug-gedrongen en waar nodig gebundeld of ver-vangen door algemene regels.
De overheid vermindert het aantal toezichthouders, en voorkomt dat toezichthouders zelf aanvul-lende regels stellen.
Minder controles versterken het vertrouwen.
Bij overtredingen wordt de sanctie hoger.
4.1.12. In het onderwijs, van het vmbo tot universiteit, wordt het keuzevak ‘ondernemerschap en beroepsvoorbereiding’ ingevoerd, waarvan ondernemerschap onderdeel uitmaakt.
Scholen hebben uiteraard de mogelijkheid daaraan in allerlei varianten invulling te geven, bijvoorbeeld via miniondernemingen, via ondernemers voor de klas en stages in het bedrijfsleven.
In samenwerking met het bedrijfsleven worden ondernemers-centra opgericht waar het ondernemerscha-ponderwijs een impuls krijgt.
Jong geleerd is oud gedaan.
4.1.13. Mensen met kennis en vaardigheden waar in Nederland een tekort aan is en wat door vorming en opleiding van ingezetenen niet is op te lossen, krijgen gemakkelijker toe-gang tot ons land.
Op basis van een snelle toets verkrijgen ze voor een bepaalde periode toegang tot onze arbeidsmarkt.
Bij vertrek krijgen ze een deel van de betaalde premies voor de wettelijke sociale zekerheid terug.
Voor buitenlandse studenten wordt het gemakkelijker om na hun studie in Nederland aan het werk te gaan.
De visaverlening aan buitenlandse werknemers van Nederlandse bedrijven, en aan hun familie, en aan bona fide buitenlandse zakenlieden moet zodanig verbeterd worden dat zij geen nodeloze barrière in het internationale zakenverkeer oplevert.
4.1.14. Vanzelfsprekend wordt illegale tewerkstel-ling streng bestraft.
In het kader van vrij verkeer van werknemers binnen de EU kan geen sprake zijn van oneerlijke concurrentie op arbeidsvoorwaarden.
4.1.15. Het uitgangspunt van het consumenten-beleid is en blijft de eigen verantwoorde-lijkheid van consumenten en bedrijven.
Daarom wil het CDA inzetten op versterking van de zelfregulering en laagdrempelige, snelle en bindende geschillenbeslechting.
Meer keuzevrijheid (en dus meer par-tijen op de markt en minder regels) gaat gepaard met meer eigen verantwoordelijk-heid voor consumenten en bedrijven, maar ontslaat de overheid niet van de taak mis-standen aan te pakken.
Met de oprichting van de Consumentenautoriteit kunnen deze misstanden worden aangepakt.
4.1.16. Om bureaucratie te voorkomen, worden bij nieuwe regelgeving de grenslandeffec-ten vastgesteld.
Daarmee wordt voor elke nieuwe wet of wetswijziging inzichtelijk gemaakt welke gevolgen de voorstellen hebben in de grensgebieden wat betreft economische, maatschappelijke en sociale gevolgen.
Hiermee wordt bevorderd dat de wetgeving consistent is met de Europese economische integratie en dat het concurrerend wordt bevorderd.
4.1.17. Protectionistische maatregelen van han-delspartners zijn een permanente bedrei-ging voor de vrije ontwikkeling van de wereldhandel en voor de wereldeconomie, inclusief de positie van ontwikkelingslan-den daarin.
Daarom zet het CDA in op een verantwoorde verdere liberalisering van de wereldhandel.
De WTO als pijler van de internationale economische rechts-orde moet ten volle gesteund worden.
Nederland en de EU moeten zich ervoor inzetten dat de Europese economische, sociale en ecologische waarden die gericht zijn op duurzame economische groei ook in de opkomende nieuwe economieën navolging vinden.
4.1.18. De overheid moet bedrijven ondersteunen om in moeilijk toegankelijke markten een plaats te veroveren met behulp van een toegerust handelsbevorderingsbeleid en een adequaat instrumentarium.
De aarde en de natuur zijn ons gegeven; we mogen er gebruik van maken om te leven en van te genieten.
Maar we zullen dit alles ook weer in goede staat over moeten dragen aan onze kinderen en kleinkinderen.
Het CDA wil milieudruk niet afwentelen op toekomstige generaties of op ontwik-kelingslanden.
Economische groei mag niet ten koste gaan van het milieu.
Er is in Nederland al veel bereikt.
We produceren veel milieuvriendelijker dan enige jaren geleden, mede dankzij goed beleid en samenwerking tussen overheid en bedrijfs-leven.
Economische groei en een gezonder milieu gaan steeds beter samen.
Verdere resultaten zijn te boeken door consumen-ten, producenten, bedrijven en maatschap-pelijke organisaties te betrekken bij het milieubeleid en hen aan te spreken op hun verantwoordelijkheid.
Milieu is een grensoverschrijdende aan-gelegenheid.
Opkomende economieën, zoals China en India, zullen extra milieu-belasting veroorzaken en het tempo van vervuiling versnellen.
In Nederland zien we dat een groot deel van onze lucht- en watervervuiling van over de grens komt.
Er zijn voorbeelden van goede internationale samenwerking.
Met de zogenaamde Kyoto-afspraken zijn zeker vorderingen gemaakt, maar nog lang niet genoeg.
Dan een ander belangrijk onderwerp: energie.
Onze afhankelijkheid van fossiele brandstoffen maakt ons kwetsbaar voor instabiliteit in die delen van de wereld waar deze brandstoffen vandaan komen.
De voorraden olie, aardgas en ook kolen zijn bovendien niet alleen eindig, maar steeds vaker ook duur (olie) of smerig (steenkool).
Onze economie is kwetsbaar voor schom-melingen van olieprijzen.
Op mondiaal en Europees niveau moet daarom worden samengewerkt, bijvoorbeeld over voorzie-ningszekerheid in Europa.
Energie moet betaalbaar, betrouwbaar en schoon worden.
Een volledige omschake-ling naar duurzame bronnen zal enkele decennia in beslag nemen.
En dan nog zullen we er nu al mee moeten beginnen.
Op de korte en middellange termijn kan dit bereikt worden door energiebesparing, een schoner gebruik van fossiele bronnen en de inzet van klimaatneutrale bronnen, bijvoorbeeld CO2-opslag.
Het einddoel is de overstap naar duurzame energie zoals zonne-energie en windenergie.
Deze transi-tie biedt ook enorme kansen voor innovatie
en nieuwe werkgelegenheid.
4.2.1. Nederland krijgt in het eerstvolgende kabinet weer een minister van milieu.
Nederland steunt de Europese milieu-doelstellingen, zolang die doelstellingen gepaard gaan met een ambitieuze aanpak aan de bron.
Ook moet vooraf inzichte-lijk worden gemaakt wat de effecten van Europese regelgeving zijn op de specifieke Nederlandse situatie.
Het CDA wil streef-waarden, opgenomen in EU-richtlijnen, op het gebied van energiegebruik (duurzame elektriciteit, biobrandstoffen) zo snel moge-lijk in Nederlandse wetgeving vertalen.
Alle ‘nationale koppen’ op Europese richtlijnen in bestaande Nederlandse wetgeving worden afgeschaft, behalve wanneer specifieke Nederlandse omstandigheden een eigen Nederlandse oplossing vergen en/of de realisatie van doelstellingen uit dit program in de weg worden gestaan.
4.2.2. Bij de milieunormering moet de overheid methoden kiezen die zoveel mogelijk een appel doen op de verantwoordelijkheid van mensen, ondernemingen en organisaties.
Dat lokt innovatie uit.
De normen moeten consistent en stabiel zijn en elkaar niet overlappen of tegenspreken.
Regelgeving, vergunningverlening en handhaving moe-ten aangepast worden aan de eisen van deze tijd (bijvoorbeeld één omgevingsver-gunning inclusief water).
De overheid werkt pas met extra heffingen als er voor burgers ook reële alternatieven voor het extra belaste product zijn (bijvoorbeeld reëel beschikbare schonere brandstoffen).
4.2.3. Energie is van essentieel belang voor onze samenleving.
De Nederlandse overheid blijft daarom verantwoordelijk voor de energievoorzieningszekerheid.
Zij zal erop toezien dat de energiebedrijven dit garanderen.
Die moeten de komende jaren fors investeren in het productievermogen van de elektriciteitssector en in de toevoer van gas.
Belangrijk voor de energievoorzienings-zekerheid is de opslagzekerheid van gas.
Hier kunnen kleine gasvelden een oplos-sing en zelfs een belangrijke economische kans bieden.
Het hoogspanningsnet blijft in de handen van de Nederlandse overheid.
Energiebedrijven die hun centrales en leve-ranciersbedrijven verkopen, splitsen hun distributienetten af, zodat deze in publieke handen blijven.
4.2.4. Energiebesparing is een goede manier om de risico’s van het huidige energiegebruik te verminderen.
Het levert bovendien geld op.
Vanaf 2010 of zoveel eerder als mogelijk zal 2% energie moeten worden bespaard.
4.2.5. Het CDA wil dat de milieubelasting, zo mogelijk in Europees verband, meer in de kosten van het vliegverkeer wordt verdisconteerd.
Vliegen voor personen wordt daardoor duurder.
4.2.6. Het CDA wil van overheidswege een markt voor meer duurzame energie en duurzame producten realiseren door een consistent investeringsbeleid en innovaties te stimu-leren en hun verspreiding te versnellen.
Het CDA wil Nederland en Europa binnen twintig jaar voor 25% op duurzame alterna-tieven en schone fossiele grondstoffen over laten stappen.
Het CDA wil een regeling voor duurzame energie die gericht is op voortdurende rendementsverbetering en op het stimuleren van innovatie.
4.2.7. Het stimuleren van aardgas en biobrand-stof bij verkeer en vervoer moet per direct gestart worden.
Aardgas is als transitie-brandstof te gebruiken.
Rond 2015 rollen de eerste zero emmissionvoortuigen van de band.
Tegen 2015 dient daarom in Nederland waterstof getankt te kunnen worden.
4.2.8. Bij de energievoorziening voor nieuwe woningen en bedrijfspanden moet worden gezocht naar zuiniger verwarmingsme-thoden.
Bijvoorbeeld aardwarmte, rest-warmte en bio-energie uit de industrie, zonne-energie en warmte-koude-opslag.
Een verkenning naar de (on)mogelijkheden van Concentrated Sun Power zal uitgevoerd worden.
Het CDA wil duurzaamheid ver-werken in de (energie)prijs van goederen, bijvoorbeeld via hoge en lage BTW.
Voor spaarlampen gaat het lage tarief van 6% gelden in plaats van 19%.
De Energiebox voor consumenten wordt breed verspreid.
En de overheid laat alleen nog energiezuinige gebouwen bouwen.
4.2.9. Duurzame energie zal gaandeweg een groeimarkt zijn.
Nederland heeft goede mogelijkheden om CO2 op te slaan,
om te werken aan een kennisintensieve landbouw
en om zijn kennisinstituten op het gebied van duurzame ontwikkeling tot de wereld-top te laten behoren.
Nederland heeft ook voorzieningen voor relatief schoon aardgas.
Opslag van aardgas in lege gasvelden en in bijvoorbeeld ook zoutkoepels biedt ons land bovendien de mogelijkheid om een knoop-punt voor voorzieningszekerheid in West-Europa te worden.
Werkgelegenheid kan groeien in de offshore-industrie (CO2-opslag en windenergie op zee), in de biomassasec-tor (landbouw, afvalverwerkers en distribu-tie) en bij de PV-industrie (ten behoeve van zonnecellen).
4.2.10. Het bedrijfsleven zal onder het nieuwe systeem van de emissiehandel de kosten minimaliseren; dat zal innovatie bevorde-ren.
Opslag of afvang van CO2 kan onder het emissiehandelssysteem gebracht wor-den.
Ruim voordat de Kyotoperiode afloopt, moet investeerders zekerheid worden geboden over het toekomstig emissierech-tenbeleid.
Het systeem voor handel in emis-sierechten kan worden verbreed met een langjarig perspectief voor investeerders.
4.2.11. Binnen de context van Europa, en uitgaan-de van een zich ontwikkelende innovatieve afvalverwerking en van de mogelijkheid om afval veilig op te slaan, blijft kernenergie gedurende de transitie naar duurzame energie een van de opties om op een kli-maatneutrale manier de CO2 uitstoot van de elektriciteitsproductie te verminderen.
Vanzelfsprekend worden ook hoge eisen gesteld aan de productie: veilig en met de modernste technieken.
Mede in het licht van de belangrijke internationale rol die Nederland vervult bij het verrijken van ura-nium zullen inspanningen intensief voort-gezet worden om kernenergie volwaardig verantwoord toe te passen/toepasbaar te maken.
Verder onderzoek naar kernfusie verdient steun.
Het gebruik van zonne-ener-gie wordt sterk bevorderd.
Nederland heeft schitterende landschap-pen, waaruit veel over onze geschiedenis valt af te lezen.
Dat willen we graag zo houden.
Maar er is ook ruimte nodig voor andere zaken.
Bedrijven moeten zich kun-nen vestigen op geschikte en bereikbare locaties.
Dat is van belang voor de werkge-legenheid
en voor de economische groei.
Ook het realiseren van een goed woon- en leefklimaat vereist ruimte.
Tegelijkertijd eisen bijvoorbeeld de klimaatverandering, hoogwaterproblemen, de ontwikkeling van Schiphol en de bereikbaarheid in en van de Randstad ruimte op.
Dit moet verstandig in elkaar worden gepast en in ons kleine land vraagt dat om een integrale aanpak.
Het CDA ziet veel perspectief in het combineren van functies, bijvoorbeeld combinaties van water en wonen, toerisme en landbouw (blauwe diensten), bedrijvigheid en natuur.
Kwalitatieve investeringen in de groene infrastructuur, waaronder ecologische hoofdstructuur, verbindingszones en natio-nale landschappen, blijven nodig.
Het land-schap vraagt om een kwaliteitsimpuls en moet beleefbaar en toegankelijk zijn.
4.3.1. Het CDA wil het Nederlandse landschap met zijn cultuurhistorische landschapspa-tronen en kenmerken behouden.
Het land-schap heeft een eigen, intrinsieke waarde met eigenschappen als rust, ruimte, schoonheid en rijkdom aan flora en fauna.
Het landschap heeft ook een economische waarde: als vestigingsfactor en als inkom-stenbron voor landbouw, recreatie en toe-risme.
4.3.2. Het CDA wil investeren in een groene infra-structuur.
Groen ‘in en om de stad’ en de nationale landschappen krijgen een financi-ele impuls.
Het CDA wil dat de uitvoerings-programma’s onverkort worden uitgevoerd en de daarvoor noodzakelijke middelen ook daadwerkelijk beschikbaar komen.
Daarnaast blijft het CDA inzetten op het realiseren van de ecologische hoofdstruc-tuur, inclusief de robuuste verbindingen.
Robuuste verbindingen worden gereali-seerd met voldoende draagvlak op lokaal niveau.
Verkend wordt de totstandkoming van het nationaal erfgoed ten behoeve van groene/blauwe investeringen.
Door parti-culier initiatief (bijvoorbeeld via revolving fund) kan het Deltalandschap een vervolg krijgen.
4.3.3. Zonder agrarisch ondernemerschap is een vitaal platteland niet mogelijk.
Dat kan alleen als het agrarisch grondgebruik eco-nomisch rendabel is.
Dan zal het landschap behouden blijven en ontwikkeld worden, zonder veel extra kosten voor de overheid.
4.3.4. Rivieren moeten waar noodzakelijk en mogelijk meer ruimte krijgen; water is medeordenend voor de ruimtelijke inrich-ting.
Het werken aan veilige dijken en verbeterde kustwering verdient prioriteit, zodat er geen catastrofale rampen kunnen ontstaan als gevolg van extreme weers-omstandigheden, bodemdaling en zeespie-gelstijging.
Het is daarom wenselijk dat waterschappen als overheden gehandhaafd blijven.
4.3.5. Veel projecten in de ruimtelijke ordening komen tot stand zonder rechtstreekse bemoeienis van het Rijk.
Een nationale ruimtelijke hoofdstructuur geeft alleen weer welke waarden tenminste gegaran-deerd worden en voor welke structuren het Rijk een grotere verantwoordelijkheid heeft.
Een integrale ruimtelijke investe-ringsstrategie, mede te financieren uit het fonds economische structuurversterking, houdt rekening met langetermijnontwikke-lingen als klimaatverandering, bereikbaar-heid van de stad en stationsomgevingen in steden.
4.3.6. Integrale gebiedsontwikkeling, die reke-ning houdt met milieu, economie, natuur, landschap en water, wordt gestimuleerd.
Voorbeelden zijn de IJsseldelta, de Blauwe Stad, het Wieringerrandmeer en de Zuidwestelijke delta’s.
Economie, infra-structuur en een duurzame leefomgeving worden tegelijkertijd ontwikkeld, zodat overheden, ondernemingen, organisaties en mensen zich daar ook verantwoordelijk voor voelen.
Het CDA is voor onderzoek naar nieuwe landwinningsprojecten die kunnen dienen voor ontlasting van de druk op het oude land.
4.3.7. Juist op de plek waar het dagelijks leven zich afspeelt, dienen burgers het vertrou-wen te hebben dat ze geen bovenmatige gezondheids- of andere veiligheidsrisico‘s lopen en dienen overlast en hinder tot een minimum te worden beperkt.
4.3.8. Het CDA wil boeren, op basis van meerja-rige overeenkomsten, bij voorkeur betrek-ken bij de zorg voor het Nederlandse cultuurlandschap om een toegankelijker en leefbaarder agrarisch cultuurlandschap te realiseren.
De overheid moet wat het CDA betreft ruimte bieden aan plattelandson-dernemers met nieuwe of verbrede activi-teiten die een eigen plek willen verdienen in het landelijk gebied.
Om de kwaliteit van de toeristische recreatieve sector te verbeteren streeft het CDA naar een samen-hangende aanpak van gebiedskwaliteiten (natuur, bos, landschap, cultuurhistorische elementen),<U+F020>openbare recreatie-infrastruc-tuur (dagrecreatiegebieden, stadsparken, paden, routes)<U+F020>en het door ondernemers geleverde aanbod (dagrecreatieparken, verblijfsaccommodaties, museale voorzie-ningen, agrotoerisme etc.).
4.3.9. Het CDA wil met een ‘databank natuurge-gevens’ inzichtelijk maken welke natuurge-gevens van belang zijn voor bouwlocaties.
Deze online-voorziening kan een einde maken aan de vertraging van bouwpro-jecten als onbedoeld neveneffect van het beleid om natuur en biodiversiteit te beschermen.
4.3.10. Er moet een nieuwe balans worden gevon-den in het natuurbeleid tussen ecologie en economie.
Hiertoe moet de regelgeving voor de Natura2000-gebieden worden her-zien.
In deze regelgeving wordt rekening gehouden met economische belangen, met maatschappelijk draag vlak voor te nemen maatregelen en met het langetermijnper-spectief.
De meeste mensen reizen elke dag: met de auto, fiets of het openbaar vervoer.
Met goederenvervoer verdienen we in Nederland veel geld.
Maar we staan vaak in de file.
Dat is een economische en sociale kostenpost.
Files veroorzaken bovendien meer milieuvervuiling.
Het CDA wil daarom investeren in wegen: in een beperkt aantal ontbrekende schakels in ons wegennet en vooral in de verbreding van wegen.
Verder pleiten wij voor het beprijzen van kilometers.
Dat maakt auto-rijden niet duurder.
Maar het geld wordt besteed aan onderhoud en aanleg van wegen.
Het CDA wil de betrouwbaarheid en de kwaliteit van het openbaar vervoer verhogen.
Het CDA wil inzetten op schoner rijden, op duurzame mobiliteit.
Via meer en beter openbaar vervoer, maar ook door schoon rijden te belonen.
De vervuilende uitstoot van benzine en diesel moet bij de bron wor-den aangepakt, door het stimuleren van schonere brandstoffen en motoren.
4.4.1. Het CDA wil Nederland als geheel en stede-lijke gebieden in het bijzonder beter bereik-baar maken.
Het CDA geeft prioriteit aan wegverbreding en betere benutting van bestaande wegen.
Rond een beperkt aantal ontbrekende schakels kunnen nieuwe door-snijdingen van het landschap aan de orde zijn.
In de EU moeten de internationale weg, spoor- en vaarverbindingen verder ontwikkeld worden, te denken valt aan verbindingen die van belang zijn voor de internationale economische ontwikkeling.
Het CDA vindt dat er alleen nieuwe wegen mogen worden aangelegd als verbreding geen oplossing biedt en er in de regio vol-doende draagvlak is.
4.4.2. Bij de aanleg van infrastructuur moet meer gebruik gemaakt worden van ken-nis en risicokapitaal van het bedrijfsleven.
Bijvoorbeeld door aanleg, financiering, beheer en onderhoud in één pakket onder te brengen.
Dit zal leiden tot meer infra-structuur en tot een beter onderhoud.
4.4.3. In de komende periode wordt een andere beprijzingssysteem van autorijden voor-bereid.
Het streven is om in 2012 een betalingssysteem in te voeren.
Per gere-den kilometer wordt dan naar tijd en plaats betaald.
Op rustige plaatsen en tijdstippen betalen mensen minder dan op drukke plaatsen en tijdstippen.
BPM (aanschafbelasting), motorrijtuigenbe-lasting en Eurovignet worden uiteindelijk (geheel of gedeeltelijk) vervangen door een systeem van betalen per kilometer.
De inningskosten mogen maximaal 5% van de opbrengsten bedragen.
De opbrengsten van de beprijzing zullen ook werkelijk aan infrastructuur, openbaar vervoer en bereik-baarheid worden besteed.
Het moet voor regio’s mogelijk worden om de aanleg van wegen te versnellen door hiervoor een prijs te vragen.
4.4.4. Het CDA stelt zich ten doel dat ouderen en gehandicapten aan het maatschappelijk leven deel kunnen nemen.
Het CDA streeft ernaar dat openbaar vervoer integraal toegankelijk wordt.
Het CDA wil meer investeren in (onderhoud van) het spoor.
De achterstand moet worden weggewerkt.
De snelle en hoogwaardige verbindingen binnen Randstad en Brabantstad hebben prioriteit.
De openbaar vervoerverbindin-gen naar het oosten worden verbeterd.
De afspraken met Noord-Nederland over economische structuurversterking door een snelle Zuiderzeelijn-spoorverbinding dienen te worden nagekomen (inclusief de toege-zegde rijksbijdrage van 2,7 miljard).
Indien een dergelijke snelle verbinding onvoldoen-de structuurversterkend rendement ople-vert en/of niet verantwoord te exploiteren is, dient er, afgestemd met het Noorden en Flevoland en, uitgaande van deze afspra-ken, een alternatief samenhangend pakket te komen.
Daarvan maken infrastructurele maatregelen een substantieel deel uit.
Het CDA is tegenstander van een verdere liberalisering en privatisering van het nati-onale spoorvervoer.
Decentraliseren van regionale spoorlijnen kan, als het volledige exploitatiebudget wordt overgeheveld.
Grensoverschrijdende verbindingen zijn belangrijk in alle grensregio’s.
De overheid dringt luchtverontreiniging en CO2-uitstoot terug door aan schoon openbaar vervoer en hybride motoren de voorkeur te geven bij de consessieverlening.
4.4.5. Het CDA wil milieuvervuiling zo veel moge-lijk aan de bron bestrijden.
Schone en zui-nige motoren en brandstoffen, bijvoorbeeld in hybride auto’s, en milieubesparende brandstoffen, zoals LPG en biobrandstof-fen, worden fiscaal gestimuleerd.
Zo zal de luchtvervuiling, veroorzaakt door uitlaat-gassen, op (uitvals)wegen rond de grote steden drastisch verminderd worden.
Ook in het systeem van beprijzing moet rijden in een schone auto flink voordeliger zijn.
Het nadeel van het uitwijken naar buurlanden bij verschil in brandstofprijzen is met een hierop toegesneden kilometerheffing te ondervangen.
Ook het openbaar vervoer moet schoon kunnen rijden.
Bij busbedrij-ven zijn daarvoor al aanzetten gegeven.
Ook op het spoor is emissievrij vervoer een belangrijke ambitie, ook al om op het punt van duurzaamheid de voorsprong ten opzichte van het autoverkeer te behouden.
4.4.6. Het CDA wil werken aan een verdere daling van het aantal verkeersslachtoffers.
Achter elk slachtoffer in het verkeer schuilt een familiedrama.
Het verkeer eist nog te vaak een hoge prijs.
Daarom is er de afgelopen kabinetsperiode sterk geïnvesteerd in vei-ligheid.
Daarmee moeten we doorgaan.
Alcohol- en drugsgebruik in het verkeer wordt hard aangepakt.
De overheid sti-muleert verkeerseducatie in het basis- en voortgezet onderwijs
en bevordert de parti-cipatie van ouders daarin.
4.4.7.De mainportfunctie van Schiphol is belangrijk voor onze nationale (vervoers)economie.
Het CDA bepleit groei van het luchtverkeer te doen plaatsvinden na overleg met de omgeving en binnen een handhavingssysteem met bescherming van zowel het binnen- als buitengebied.
Het CDA streeft naar een handhavingssysteem dat meer aansluit bij de beleving van de omwonenden, bijvoorbeeld door pilots.
Er komt een nationaal toetsingskader voor regionale vliegvelden.
4.4.8.Personenvervoer over water wordt gestimu-leerd.
4.4.9. Met de inzet van dynamisch verkeers-management valt in benutting van de bestaande infrastructuur nog veel winst te behalen.
Zo zou bijvoorbeeld buiten de spits harder gereden mogen worden om spreiding te genereren.
4.4.10. De overheid geeft zelf het voorbeeld van spreiding van flexibele werktijden.
Dit om de combinatie van zorg en arbeid beter mogelijk te maken
en de filedruk te vermin-deren.
4.4.11. Het CDA ziet mobiliteit als randvoorwaarde voor een gezonde sociale en economische samenhang.
Mensen die in de file staan, houden minder tijd over om werk en zorg te combineren, vrijwilligerswerk, sport, deelname aan maatschappelijke organisa-ties en andere vormen van intermenselijk contact en ontwikkeling.
De mainportfunctie van de Rotterdamse haven is erg belangrijk voor onze economie.
Het CDA wil goede achterlandverbindingen onderhouden en de Tweede Maasvlakte mogelijk maken.
Door meer geld uit te trek-ken voor beheer en onderhoud van vaarwe-gen, wordt het goederenvervoer over water gestimuleerd.
Ook de innovatie van de binnenvaart wordt gestimuleerd.
Doorgroei van Schiphol is mogelijk in combinatie met wettelijk handhaafbare maatregelen om de geluidsoverlast te laten afnemen.
Er komt een nationaal kader voor regionale vlieg-velden.
De land- en tuinbouw is één van de meest innovatieve sectoren in Nederland.
Het kleine Nederland is na de VS en Frankrijk de grootste exporteur van land- en tuinbouw-producten ter wereld, terwijl maar 10% van onze beroepsbevolking in deze sector werkzaam is.
De land- en tuinbouw staat voor grote uit-dagingen: meer concurrentie, afnemende subsidies en strengere milieueisen.
Het goede nieuws is dat de vraag naar kwali-teitsproducten wereldwijd groeit, evenals de vraag naar voedsel.
Ook de olieschaarste is gunstig voor de landbouw, want er zal meer vraag komen naar biobrandstoffen.
Het CDA wil de sector helpen met inno-vatie, het overschakelen naar duurzame productiemethoden en het ontwikkelen van een toekomstgericht plattelandsbeleid.
Naar verwachting zal de daling van het aantal land- en tuinbouwbedrijven zich ook in de komende jaren voortzetten.
Dat geldt ook voor de visserij.
Het stoppen met een bedrijf of de constatering dat er voor een volgende generatie geen perspectief is, is pijnlijk.
In een aantal gevallen wordt een oude traditie doorbroken.
Maar we moeten ons ook realiseren dat in sommige gevallen bedrijfsbeëindiging een verstandige ondernemersbeslissing kan zijn.
Het CDA wil de land- en tuinbouw voor Nederland behou-den,
maar ziet wel dat daarvoor verande-ringen nodig zijn: innovatie, diversificatie en schaalvergroting.
De overheid moet dit proces faciliteren.
De sleutel om aan de veranderingen het hoofd te bieden of zich aan te passen, ligt bij creatieve, moedige en vastberaden mensen: ondernemers.
Ook bij boeren bestaat daarom grote behoefte aan vermindering van de administratieve lastendruk.
4.5.1. Het CDA wil dat er tot de afgesproken datum van 2013 niet getornd wordt aan de afspraken over de hervormingen van het EU-landbouwbeleid.
De door het CDA gewenste tussentijdse invoering van gedeeltelijke cofinanciering mag niet lei-den tot concurrentievervalsing tussen de lidstaten.
Wel dient de bureaucratie verder te worden verminderd
en aan het onderne-merschap meer ruimte te worden gegeven door verdergaande ontkoppeling van pro-ducties en premies.
4.5.2. Het CDA wil af van het Europese non-vaccinatiebeleid, waarbij er niet preventief mag worden geënt tegen bepaalde dierziekten.
Bovendien vindt het CDA dat gezonde en gevaccineerde hobbydieren niet mogen worden geruimd bij een dierziekte-uitbraak.
Vaccinatie mag geen negatieve consequenties hebben, zoals een verstoring van de handel.
Dat moet internationaal geregeld worden.
4.5.3. Het CDA wil het ondernemerschap stimuleren.
Ontwikkelingen op het platteland moeten mogelijk blijven: het platteland mag niet op slot.
Het CDA wil ruimtelijke belemmeringen verminderen, zorgen voor structuurverbetering via landinrichting en kavelruil, en assistentie bij investeringen in bedrijfsvernieuwing.
Het vergroten van huiskavels is in het bijzonder van belang om koeien in de wei te kunnen houden.
Door vanuit het Rijk een impuls te geven aan kennis en innovatie in de agrifoodsec-tor ontstaan meer mogelijkheden voor het toevoegen van waarde aan de productie en aan de ketensamenwerking.
Zo houdt de primaire land- en tuinbouw in Nederland perspectief.
Wel is een proces van innova-tie, diversificatie en schaalvergroting nood-zakelijk.
Het marktaandeel van biologische landbouw wordt door vraagstimulering ondersteund.
4.5.4. Greenports en hun satellieten zijn gebie-den waarin de kennisintensieve tuinbouw en agrarisch ondernemerschap worden gestimuleerd.
Het CDA wil extra geld uittrekken vanuit het Fonds Economische Structuurversterking voor de modernisering van de greenports, voor hun noodzakelijke ontsluiting en voor de gewenste landschap-pelijke inpassing van de ‘glazen stad’.
4.5.5. Nederland dient de omschakeling van het gebruik van fossiele naar duurzame energie in de komende periode te versnel-len.
Gesloten kassen met warmte, CO2 en wateropslag in de bodem dragen bij aan een duurzaam energiebeleid.
De stimule-ring van Warmte Kracht Koppeling blijft de komende jaren van wezenlijk belang als efficiënte en flexibele energieleverancier.
De landbouw kan bij duurzaamheid een hoofdrol spelen door de productie van bio-ethanol, van koolzaad voor biodiesel en bio-olie, van suiker voor biomassa en door de vergisting of verbranding voor zowel groen gas als elektriciteit.
De overheid stimuleert een gespreid aanbod en geeft accijnskorting op deze energiebronnen en brandstoffen.
Het CDA wil energiewinning uit mest- en covergisting verbreden naar een grotere groep voorlopers in de agrari-sche sector door een investeringsstimulans voor ondernemers én een aanpassing van de Brusselse regelgeving.
4.5.6. Voor het CDA zijn dieren levende schepse-len waarvoor ieder mens verantwoordelijk-heid draagt.
De overheid zorgt daarom dat alle betrokkenen afspraken maken over welzijnseisen en een inzichtelijke certifi-cering.
De overheid ondersteunt dit via gerichte controles op naleving van de over-eengekomen standaarden.
4.5.7. Genetische modificatie bij dieren voor sport, vermaak en voedselproductie is niet toelaatbaar en bij planten onder strenge voorwaarden.
4.5.8. De noodzakelijke sanering van de visserij-sector wordt door de overheid gefaciliteerd.
De overcapaciteit moet gesaneerd worden.
Verder wordt aquacultuur op het land of in het water gestimuleerd, evenals duurzaam-heid via technologische verbeteringen (o.a.de pulskormethode).
Het verminderen van het aantal Europese visserijvoorschriften en het vereenvoudigen daarvan is dringend gewenst.
Geen enkel land kan de uitdagingen van alle internationale ontwikkelingen alleen aan.
Daarom is een open houding naar de rest van de wereld van belang.
We willen een actieve bijdrage leveren aan meer vrijheid, veiligheid en bestrijding van de armoede in de wereld.
De laatste decennia is de wereld steeds kleiner geworden.
Landen raken wereld-wijd meer en meer met elkaar verweven.
Economisch gezien verdwijnen er steeds meer grenzen.
De handel is toegenomen en daardoor wereldwijd ook de welvaart.
Tegelijkertijd heeft dat voor nieuwe uit-dagingen gezorgd.
Wij moeten in Europa bijvoorbeeld de competitie aangaan met landen als India en China, waar de loon-kosten een fractie van de onze zijn.
Steeds meer bedrijven besluiten hun productie te verplaatsen.
Ook betekent de welvaarts-groei een nog grotere druk op het milieu.
Gelukkig wordt er in tal van landen hard gewerkt aan schone energie, maar de CO2-uitstoot neemt nog steeds toe.
We zullen onze te grote afhankelijkheid van fossiele brandstoffen verder moeten terugdringen, ook al om minder afhankelijk te zijn van het Midden-Oosten en Rusland.
Die afhankelijk-heid kan politieke risico´s met zich gaan meebrengen.
De welvaart in de wereld is toegenomen, dat is waar.
Maar nog steeds verlaten tientallen miljoenen mensen huis en haard op de vlucht voor armoede, voor burger-oorlogen of voor rovende overheden.
Het bewustzijn is gegroeid dat de wereldge-meenschap moet helpen bij de opvang van deze mensen in de eigen regio.
Daarbij bestaat wel het gevaar dat die eigen regio de vluchtelingenstroom niet aankan.
Dat kan tot ontwrichting leiden, het verzet tegen het Westen aanwakkeren en een nieuwe voedingsbodem voor terrorisme opleveren.
De veiligheidsproblematiek is de afgelopen tijd steeds complexer geworden: falende staten, terrorisme en het bezit van nucle-aire kennis kunnen gaan samenvallen.
De situatie kan gemakkelijk explosief worden, zeker als terroristische netwerken erop uit zijn culturele spanningen te laten overslaan naar de straten en scholen van Londen, Madrid, New York en Amsterdam.
De opdracht om culturen met elkaar te verbin-den wint door dit alles aan urgentie.
Economische ontwikkeling, innovatie, armoedebestrijding, klimaatbeheersing, de zoektocht naar nieuwe energiebronnen, het bevorderen van veiligheid en de strijd tegen terrorisme hangen meer en meer samen.
Geen enkel land kan de uitdagingen waar de globalisering ons voor plaatst alleen aan.
Zeker een klein land als Nederland niet.
Daarom wil het CDA een overtuigende buitenlandse politiek
en een Europa dat bijdraagt aan innovatie, duurzaamheid, veiligheid en terrorismebestrijding.
Dat is niet alleen goed voor mensen ver weg.
Een Europees innovatiebeleid beïnvloedt de werkzekerheid ook in onze bedrijven.
De internationale en Europese politiek beïn-vloedt de veiligheid ook in onze straten.
Zij raakt de energierekening die onze huishou-dens en ondernemingen moeten betalen
en is mede bepalend voor de mate waarin ons autopark de atmosfeer vervuilt.
Zij is van invloed op onze welvaart en daarmee op onze pensioenen.
Dat besef gaat niet ten koste van de zorg voor de verre naaste.
Integendeel, met onze handelspolitieke inzet en de ontwik-kelingssamenwerking wil het CDA er niet in berusten dat de economische ongelijk-heid in de wereld nog steeds erg groot is.
We willen werken aan effectieve afspraken over klimaatsbeheersing en het gebruik van nieuwe energiebronnen stimuleren.
We wil-len eraan meewerken dat de mensenrech-ten het ijkpunt worden voor alle landen en culturen.
We willen een respectvolle, maar kritische dialoog tussen religies en levensbeschouwingen bevorderen.
We wil-len werken aan stabiliteit in de wereld door conflicten op tijd te helpen aanpakken.
We willen het veiligheidsbeleid op de nieuwe situatie in de wereld afstemmen en ons, in NAVO-verband, richten op vredesmissies, op bestrijding van terrorisme, op conflictpre-ventie en op wederopbouw.
Voor het bewaren van vrede en veiligheid zijn gezaghebbende internationale institu-ties onmisbaar.
De daadkracht van derge-lijke instituties tegenover falende staten is echter nog onvoldoende.
Daar moet aan gewerkt worden.
Het CDA wil een VN van vier pijlers: veiligheid, ontwik-keling, humanitaire zaken en milieu.
De onlangs opgerichte VN-mensenrechtenraad moet een effectieve organisatie worden.
Ook is een betere handhaving van het Non-Proliferatie Verdrag in VN-verband nodig om de nog altijd aanwezige nucleaire drei-ging te verminderen.
Het Handvest van de Aarde wijst de weg naar duurzame ontwik-keling in brede zin.
Het opbouwen van gezag en kracht van de VN is al moeilijk, maar het is kansloos zonder een gecoördineerde en geharmoniseerde Europese inspanning.
Bij een open markt en een monetaire unie kan Europa het niet laten.
Een krachtiger Europa kan vanuit zijn eigen ervaringen, tradities en opvattingen, iets toevoegen aan de inter-nationale politiek rond vrede en veiligheid.
Vanuit de EU is in de richting van Rusland en het Midden-Oosten één gezamenlijk energiebeleid van belang.
Binnen de Unie moet tegelijk aan eigen energiebronnen worden gewerkt, zodat energie betaalbaar en beschikbaar kan blijven.
Ook een doel-treffende aanpak van criminaliteit en ter-rorisme is alleen mogelijk als de Europese landen rond veiligheid en justitie intensief samenwerken.
Met Rusland is ook een bre-der partnerschap nodig, dat zich richt op vrede en stabiliteit in de wereld.
Op andere punten zal Europa juist weer een stap terug moeten doen: minder gedetail-leerde regels en een voortdurende alert-heid op de vraag of zaken niet beter door lidstaten of maatschappelijke organisaties zelf gedaan kunnen worden (subsidiariteit).
De Raad van Europa biedt een platform om ook buiten de Europese Unie te werken aan de verbreiding van de rechtsstaat, mensenrechten en democratie.
Een duplicatie met activiteiten van de Europese Unie moet daarbij overigens worden voorkomen.
Door Europese samenwerking veranderde Europa in een halve eeuw van een door oorlogen geteisterd continent in een regio waarin landen met enorme culturele verschillen zowel politiek als economisch nauw samenwerken.
Nederland is door de Europese Unie veel welvarender geworden en het heeft een gelijkwaardige positie gekregen naast de grote landen.
De Europese samenwerking mag zeker niet alleen door de bril van financiële afdrachten worden gezien.
Dat zou een eensgezinde Europese aanpak van de uitdagingen van deze tijd in de weg kun-nen staan.
Europa is meer dan alleen een economisch en monetair samenwerkingsverband.
De inwoners van de Europese lidstaten delen ook een gezamenlijke geschiedenis en waarden die zijn verankerd in respect voor de mensenrechten, voor de demo-cratie, voor de rechtsstaat en voor elkaars culturen.
Tegelijkertijd geldt dat er wel maatwerk nodig is.
Europa moet zich niet nodeloos met het onderwijs, met de gezondheidszorg, met de sociale zekerheid, met ons fiscale stelsel en onze pensioe-nen bemoeien.
Dat is niet nodig en het is onwenselijk.
Tot de Europese politieke cultuur hoort nu juist het besef dat een ‘hogere’ bestuurslaag niet nodeloos zaken naar zich toetrekt en zichzelf niet onnodig breed en belangrijk maakt.
5.1.1. Verbondenheid en solidariteit in de Europese Unie zijn belangrijke waarborgen gebleken voor vrede, vrijheid en welvaart.
Ook nu is er behoefte aan doeltreffend beleid op een aantal terreinen die geen land meer alleen aan kan, bijvoorbeeld: • stabiele energievoorziening, zonder eenzijdige afhankelijkheid van olie- en gasproducerende landen.
Europa moet zich niet laten verdelen door olie- en gasleveranciers maar moet als alliantie opereren.
Het moet investeren in nieuwe vormen van duurzame energiewinning, en verdere aanpak van de uitstoot van broeikasgassen in Europa en wereldwijd door een doeltreffend vervolg op het Kyoto Protocol;
effectief optreden tegen terrorisme, mensenhandel, verspreiding van nucleair materiaal en andere vormen van grensoverschrijdende criminaliteit;
het creëren van een doeltreffend Europees vluchtelingenbeleid;
het ontwikkelen van een gemeenschappelijk Europees beleid ten aanzien van immigratie.
5.1.2. De Eerste en Tweede Kamer moeten – met gebruikmaking van adviezen van de Raad van State – al in een vroeg stadium kunnen aangeven welke Europese wetgeving zij al dan niet wenselijk achten, en op welke wijze daaraan in Nederland uitwerking zal worden gegeven.
5.1.3. Het CDA zal zich inzetten voor een democratische en doeltreffende besluitvorming in de Europese Unie.
Er is een nieuw evenwicht nodig tussen Europese en nationale wetgeving: een goede afbakening van taken is beter dan een vetorecht dat de besluitvorming met 25 of meer lidstaten voortdurend lam legt.
Belangrijke delen van het energiebeleid, duurzaamheidsbeleid en van de bestrijding van de georganiseerde misdaad en het terrorisme gaan deel uitmaken van het takenpakket van de EU, waarover bij gekwalificeerde meerderheid kan worden beslist.
De coördinatie van het economisch beleid tussen de lidstaten, die nodig is om te zorgen dat de euro een sterke en stabiele munt blijft, moet versterkt worden.
Het verdrag zal dit moeten regelen, samen met een effectievere bescherming van de grondrechten van de burgers en enkele urgente verbeteringen op het gebied van justitie, politie en migratie.
Europese harmonisatie van het asiel-beleid is noodzakelijk.
Daarnaast moeten voorwaarden geschapen worden voor een effectief optreden op het terrein van het buitenlands- en veiligheidsbeleid.
5.1.4. Door een goede afbakening valt te vermijden dat de EU een overheidslaag wordt die vooral in het teken staat van een te ondoorzichtig en krachteloos besluitvormingsproces.
Dat vraagt ook om aanpassing van de instituties.
Daarom is het nodig dat: het Europees Parlement bij wetgeving het medebeslissingsrecht krijgt wanneer de Raad bij gekwalificeerde meerderheid besluit;
er een instemmingsrecht is voor het Europees Parlement bij de benoeming van elke afzonderlijke commissaris;
ter bevordering van een efficiënt Europees buitenlands en veiligheidsbeleid het vetorecht voor de lidstaten op deze terreinen waar mogelijk wordt afgeschaft;
nationale parlementen meer invloed krijgen op de besluitvorming in de Raad en beter gebruik maken van de informatie die zij daarover in een vroeg stadium krijgen;
de vergaderingen van de Raad van Ministers over wetgeving openbaar zijn en ook via de media en internet zijn te volgen voor de Europese burgers;
• niet langer wordt vastgehouden aan één commissaris per lidstaat.
Er komt een roulatiesysteem voor de Europese Commissie dat is gebaseerd op een evenwichtige vertegenwoordiging van de lidstaten.
5.1.5. De uitbreiding die de Europese Unie de afgelopen jaren heeft ondergaan is belang-rijk geweest.
Nu komt het erop aan om er eerst aan te werken dat de nieuwe landen geheel zijn geïntegreerd en dat de organisatie van de EU op de uitbreiding is toegesneden.
Tegelijkertijd dient er bekeken te worden op welke manier de Europese Unie met naburige landen kan samenwerken en hoe democratiseringsprocessen in andere Europese landen bevorderd kunnen worden.
5.1.6. Europa neemt zijn waarden en regels serieus.
Er komen meer evaluatiemomenten in een toetredingsproces.
De Kopenhagencriteria dienen strikt te worden toegepast.
Slechte noteringen bij de evaluaties kunnen uitmonden in het opschorten of beëindigen van de onderhandelingen en het aanbieden van een andere vorm van samenwerking.
Een toetredingsdatum wordt pas genoemd op het moment dat aan alle criteria is voldaan.
5.1.7. Landen kunnen in aanvulling op, of vooruitlopend op, het kandidaat-lidmaatschap van de EU beschikken over nieuwe statusvormen (zoals het partenariaat).
Bijvoorbeeld als tussenstap als men (nog) niet aan de criteria voor (kandidaat)lidmaatschap kan voldoen.
Zo is toch een intensievere samenwerkingsrelatie met de EU te ontwikkelen.
Het uitzicht op lidmaatschap blijft daarbij bestaan.
Aan de landen op de Westelijke Balkan: Albanië, Bosnië-Herzegovina, Montenegro en Servië, wordt nu als tussenstap het partenariaat aangeboden.
De huidige kandidaat-lidstaten kunnen lid worden van de EU, mits zij voldoen aan de Kopenhagencriteria.
Indien zij daaraan niet kunnen voldoen, kan deze landen het par-tenariaat worden aangeboden.
5.1.8. Tachtig procent van de Europese begroting wordt door nationale instanties uitgegeven.
Daarom moeten de nationale ministers van financiën verantwoording nemen voor de Europese bestedingen die in hun eigen lidstaat plaatsvinden.
Zij geven nationale goedkeurende verklaringen af.
Nationale rekenkamers controleren, samen met de Europese Rekenkamer, de bestedingen.
Verder is van belang dat: lidstaten die zich niet houden aan de regels van het Groei- en Stabiliteitspact daadwerkelijk forse boetes krijgen;
het Europees Parlement, binnen het door de lidstaten aanvaarde uitgavenplafond, volledige budgettaire bevoegdheid krijgt.
5.1.9. Nederland moet Europese regels niet strenger uitvoeren dan nodig is, zodat extra administratieve lasten worden voorkomen.
Slechts door een gelijk speelveld blijft Nederland ook aantrekkelijk als vestigings-plaats voor ondernemingen.
5.1.10. In het kader van de effectiviteit en uit oogpunt van kostenbesparing dient het Europees parlement alleen in Brussel te vergaderen.
5.1.11. Grensoverschrijdende samenwerking wordt sterk bevorderd.
De Euregio’s krijgen in het nationale en Europese beleid speciale aandacht.
Op, voor de burgers, belangrijke beleidsterreinen worden bestaande belemmeringen weggenomen.
In de Euregio’s worden daartoe pilotprojecten mogelijk gemaakt waarbij de regionale en lokale overheden meer beleidsruimte krijgen.
Om daadkrachtig te kunnen optreden is een structurele hervorming van de Verenigde Naties (VN) noodzakelijk.
Het wereldwijd beschermen van de menselijke waardigheid is een fundamentele opdracht en die vraagt om sterke, democratisch ingebedde internationale instituties.
5.2.1.Om de legitimatie, het draagvlak en het gezag van internationale instituties te versterken is een intensieve samenwerking met de instellingen van de civil society van belang.
Uiteraard alleen voor zover deze ook zelf de rechten van de mens respecteren en bijdragen aan goed bestuur.
5.2.2.Mensenhandel en seksuele uitbuiting zijn ernstige schendingen van de mensenrechten.
Opsporingsorganisaties moeten nationaal en internationaal beter samenwerken om de bestrijding effectiever te maken.
5.2.3. Effectiviteit is van het grootste belang bij de verdere hervorming van de VN.
Het CDA kiest voor de door Nederland voorgestelde – en reeds door twaalf andere lidstaten gesteunde – hervormingsplannen om te komen tot een VN van vier pijlers: veilig-heid, ontwikkeling, humanitaire zaken en milieu.
Bovendien moet worden geregeld dat er één VN-loket per land wordt ingericht.
Alle VN-milieu-activiteiten moeten na de hervorming worden gecoördineerd door één VN-organisatie, bijvoorbeeld de United Nations Environment Programme (UNEP).
Het CDA vindt dat de VN zich moet inzetten voor behoud van biodiversiteit en kwetsbare ecosystemen, zoals het tropisch regenwoud.
De onlangs opgerichte VN-mensenrechtenraad moet een effectieve organisatie worden waarvan landen waar de mensenrechten aantoonbaar geschonden worden geen lid kunnen worden.
Nederland moet blijven streven naar het reactiveren van het Non-Proliferatie Verdrag, met een supranationale rol van het International Atomic Energy Agency (IAEA) en naar een nieuw commitment om nucleaire wapens te verminderen.
5.2.4.Vanwege conflicten en rampen van ecologische, economische en humanitaire aard vluchten miljoenen mensen naar veiliger oorden.
Internationale afspraken zijn nodig om hen daarna weer een perspectief op een zelfstandig bestaan te bieden.
Om te vermijden dat mensen jarenlang in kampen verblijven, moet de weg worden geëffend voor hun terugkeer.
Als dat niet mogelijk is, moet worden gewerkt aan de mogelijkheid om een zelfstandig bestaan op te bouwen in de regio waarin men is opgevangen.
In laatste instantie moet doormigratie een optie zijn.
Waar het gaat om de opvang en bescherming van mensen op de vlucht in hun eigen land (Internally Displaced People) is het nodig dat de UNHCR expliciet het mandaat krijgt.
Hervestiging is één van de opties.
Mede om dit mogelijk te maken verhoogt Nederland zijn quotum voor uitgenodigde vluchtelingen.
5.2.5. Het CDA neemt interreligieuze en interculturele spanningen buitengewoon serieus.
Ook daarom is een geïnstitutionaliseerde dialoog tussen Europa en de vertegenwoordigers van de christelijke, joodse en andere wereldgodsdiensten met de Raad van Europa en de EU van grote betekenis.
Daarbij kan de Organisation of the Islamic Conference een belangrijke partner zijn.
Prioriteit moet gegeven worden aan steun voor democratiseringsprocessen, de verbetering van de positie van de vrouw en aan de positie van religieuze minderheden.
Landen die mensenrechten schenden, wereldbedreigende wapenprogramma’s ontwikkelen of het extremisme steunen, vragen om een overtuigend weerwoord, ook in het belang van onze veiligheid.
Immers, als radicale krachten regionale conflicten winnen, dan ontstaat er een uitvalsbasis voor terrorisme en voor het tegen elkaar opzetten van culturen.
Het principe van Responsibility to Protect dient als uitgangspunt voor crisisbeheersingsoperaties en voor vredesmissies.
5.3.1. ondgenoot verantwoordelijkheid voor de bevordering van de internationale rechtsorde.
Het CDA wil het ambitieniveau van drie vredesoperaties per jaar handhaven, alsmede serieus invulling geven aan de rol van defensie in het kader van nationale veiligheid.
Het budget moet daarvoor toereikend zijn.
Verdere bezuinigingen op defensie zijn dan ook niet aan de orde.
5.3.2. Europa kan bij het streven naar vrede, veiligheid en rechtvaardige mondiale verhoudingen alleen iets betekenen als het zelf eensgezind en ambitieus is.
Het zal moeten investeren in een overtuigende gemeenschappelijke buitenlandse politiek.
5.3.3. Op veiligheidsgebied is de NAVO het meest geschikte forum om de transatlantische kracht te behouden en te ontwikkelen.
Het Atlantisch Bondgenootschap is niet alleen onmisbaar voor de verdediging van het bondgenootschappelijk gebied, maar gegeven de ondeelbaarheid van de mondiale veiligheid, dient de NAVO daarbij te evolueren naar een global security provider.
5.3.4. De internationale gemeenschap moet op tijd reageren op dreigende humanitaire crises, zodat snel met de beschikbare middelen kan worden bijgedragen aan conflict-preventie.
Als in laatste instantie toch interventies met militaire middelen nodig zijn om burgers te beschermen, gaat dat onlosmakelijk gepaard met de verantwoordelijkheid om bij te dragen aan wederopbouw.
Het is van belang het samenhangende beleid tussen conflictpreventie, conflictbeheersing en wederopbouw zowel in de EU als in Nederland verder te ontwikkelen.
5.3.5. Bij besluitvorming over vredesmissies dient het Toetsingskader als leidraad.
Instemming van de Tweede en Eerste Kamer is vereist.
5.3.6. Het CDA heeft waardering voor de inzet van onze mannen en vrouwen in uniform in vaak moeilijke, risicovolle omstandigheden, Uitgezonden militairen en hun thuisfront verdienen morele en praktische steun.
Het defensiepersoneel kan rekenen op goede opleidingsmogelijkheden, op goed materiaal en op een passende beloning, op begeleiding en nazorg.
Veteranen verdienen blijvende erkenning en waardering.
5.3.7. De samenwerking tussen de landen van de EU op defensiegebied moet verbeteren.
De kosten van militaire missies onder verantwoordelijkheid van de EU dienen door alle lidstaten in evenredigheid gedragen te worden.
Een betere taak- en werkverdeling tussen de krijgsmachten kan de effectiviteit vergroten.
5.3.8. Vredesoperaties als zodanig worden niet uit middelen voor ontwikkelingssamenwerking gefinancierd, maar blijven voor rekening van Defensie.
Activiteiten, tijdens een vredesmissie, om het vertrouwen van de bevolking te winnen, en die bijdragen aan wederopbouw, kunnen uit de begroting ontwikkelingssamenwerking gefinancierd worden.
Het geld moet echter niet weglekken naar doelen die niets of te weinig met ontwikkelingssamenwerking van doen hebben.
5.3.9. Bij de wederopbouw wordt nauw samengewerkt met maatschappelijke organisaties in Nederland en in het betreffende land, op grond van hun kennis, en om de beperkingen van de broze staatsstructuren op te vangen.
Bij de wederopbouwinspanningen werken Nederlandse militairen, Nederlandse bedrijven en maatschappelijke organisaties vanaf een zo vroeg mogelijk stadium samen.
5.3.10. Landen die zich aan het herstellen zijn van bijvoorbeeld burgeroorlogen vragen om een realistisch en toekomstgericht beleid voor de ontwikkelingssamenwerking.
Realistisch in die zin dat rekening wordt gehouden met de prilheid en kwetsbaarheid van het herstel.
Toekomstgericht, in die zin dat aantoonbaar vorderingen worden gemaakt bij het opbouwen van een stabiele en op recht gebaseerde staat.
Deze aanpak vereist in veel gevallen een combinatie van civiele en militaire inzet.
Ook een versterkte Europese en multilaterale afstemming is daarbij hard nodig.
Nederland moet vasthouden aan een percentage van 0,8% BNP voor internationale samenwerking.
Deze bijdrage is absoluut noodzakelijk om de Millennium Ontwikkelingsdoelen dichterbij te brengen.
Ontwikkelingssamenwerking moet aansluiten bij de armoedestrategieën van de ontvangende landen zelf.
Er moet sprake zijn van maatwerk en van een beleid dat past bij de kenmerken, sterkten en zwakten van landen en regio’s.
Het probleemoplossend vermogen van maatschappelijke instellingen, identiteitsgebonden organisaties en van ondernemingen ter plaatse moet optimaal worden benut.
Het is belangrijk dat organisaties van ontwikkelingssamenwerking inzicht hebben in de wisselwerking tussen economie, cultuur, religie en duurzame ontwikkeling.
Het CDA is zich bewust dat de echte opbloei van arme landen en regio’s toch vooral een zaak is van ingebed raken in de grensoverschrijdende economie en van het aanknopen van maatschappelijke betrekkingen over de grens heen: vakbonden, levensbeschouwelijke organisaties etc.
Daarom zijn contacten vanuit het bedrijfsleven en vanuit non-gouvernementele instellingen van enorm belang.
Speerpunten zullen uiteraard per land verschillen, maar ook hier bieden de economische groeisectoren van de toekomst, zoals duurzaamheid en energie, mogelijkheden (biomassa, zonne-energie, waterstof).
Deelname aan de wereldeconomie versnelt in de regel het groeitempo in achtergebleven landen en is dus dringend gewenst.
Maar des te meer reden is er dan om arme landen ook echt een kans te geven en geen handelsbelemmeringen tegen hen op te werpen.
Des te meer reden is er ook om maatschappelijk verantwoord te ondernemen vanuit bedrijven.
Bedrijven die bijvoorbeeld kinderen uitbuiten, moeten niet de beste papieren op de markt hebben, omdat zij het goedkoopst zijn.
Overigens is het wel van belang om bedrijven aan te moedigen om op een verantwoorde manier te investeren in arme landen en regio’s.
5.4.1. Geld voor ontwikkelingssamenwerking moet terecht komen bij de mensen, instellingen en landen die hun eigen verantwoordelijkheid niet uit de weg gaan.
Het criterium van goed bestuur is daarom van doorslaggevende betekenis bij het toekennen van middelen.
5.4.2. Door schuldkwijtschelding vrijgekomen gelden dienen ontwikkelingslanden in te zetten voor armoedebestrijding en duurzame ontwikkeling.
De tegenwaardefondsen in lokale valuta kunnen voor sociale programma’s worden ingezet.
5.4.3. Nederland moet zich maximaal inzetten voor het bereiken van de Millennium Ontwikkelingsdoelen.
Bijzondere aandacht is er voor het verbeteren van het bestuur en de democratische besluitvorming
en voor het respecteren van de mensenrechten.
Speciale aandacht voor vrouwen en kinderen is van belang, evenals capaciteitsversterking op alle niveaus om ervoor te zorgen dat mensen in ontwikkelingslanden in staat zijn zelf hun problemen het hoofd te bieden.
Het Ministerie van Ontwikkelingssamenwerking zal nog meer dan tot nu toe het geval is zich inzetten tegen mensenhandel, uitbuiting, kinderarbeid en slavernij.
Het ministerie zal organisaties die slavernij bestrijden met financiële middelen ondersteunen.
5.4.4. Nederland moet zich binnen de EU hard blijven maken voor een duidelijke taakverdeling op het gebied van ontwikkelingssamenwerking.
Een gezamenlijk geformuleerd beleidskader dient als basis voor de werkverdeling.
Dat document is dan ook richtinggevend voor het optreden van de EU in haar betrekkingen met de multilaterale organisaties.
Ook alle andere EU-lidstaten moeten hun belofte nakomen en ervoor zorgen dat zij in 2015 tenminste 0,7 procent van het BNP aan ontwikkelings-samenwerking besteden.
5.4.5 Europa moet zich sterk maken voor de positie van arme landen binnen internationale organisaties als de WTO.
De ontwikkelings-landen moeten daarbij gestimuleerd en gefaciliteerd worden om veel sterker te gaan participeren in het wereldhandelsstelsel.
5.4.6. Bedrijven en maatschappelijke organisaties moeten aan consumenten duidelijk maken of men maatschappelijk verantwoord onderneemt en of bij de handel en productie sprake is geweest van kinderarbeid, uitbuiting etc.
De OESO-criteria die daarvoor zijn opgesteld zijn daarbij van belang.
5.4.7. Maatschappelijk verantwoord ondernemen dient binnen de Publiek Private Samenwerking (PPS) als voorwaarde te worden gehandhaafd.
Indien het PPS-instrument voldoet aan de gestelde doelen (duurzame en evenwichtige economische ontwikkeling) moet meer budget beschikbaar worden gesteld.
5.4.8. Meer geld van het ontwikkelingsbudget gaat naar programma’s waarbij het bedrijfsleven iets extra’s toevoegt aan de ontwikkeling van de arme landen.
Microkredieten zijn van groot belang voor het stimuleren en ondersteunen van het ondernemerschap in ontwikkelingslanden.
Particuliere initiatiefnemers kunnen bij één loket aankloppen voor financiële ondersteuning.
Met name voor bedrijven moet het fiscaal aantrekkelijk worden gemaakt om te investeren in micofinanciering(sprojecten).
De verschillende hulpkanalen werken aanvullend aan elkaar.
5.4.9. 0,1% van het BNP (als deel van het geld voor ontwikkelingssamenwerking) is gereserveerd voor programma’s gericht op milieu, water en behoud en herstel van ecosystemen.
Het zevende Millennium Ontwikkelingsdoel stelt dat in 2015 het aantal mensen dat geen toegang heeft tot veilig drinkwater gehalveerd moet zijn.
Nederlands expertise bij de aanpak van de (dreigende) watercrisis en rond schone energie krijgt extra accent.
5.4.10. De agrarische sector en de ontwikkeling van het platteland in ontwikkelingslanden zijn een belangrijke prioriteit.
Ondersteuning van kleine boeren, gericht op lokale productie én de ontwikkeling van de exportsector met gerichte aandacht voor de kwaliteit van de producten, is daarbij van belang.
5.4.11.Binnen de middelen voor ontwikkelingssamenwerking dient meer geld vrijgemaakt te worden voor de opleiding van studenten uit ontwikkelingslanden die in Nederland dan wel in eigen land opgeleid worden.
De burger heeft het meest aan een overheid die slagvaardig en klant gericht is.
Daarom doen wij alleen beloftes die we kunnen waarmaken en streven ernaar de huidige politieke cultuur te verbeteren.
Politiek leeft in Nederland.
Veel mensen volgen de politiek en discussiëren erover in de huiselijke kring, op het werk en met vrienden.
Het CDA wil van oudsher staan voor een open en eerlijke politiek.
We willen alleen beloftes doen die we kun-nen waarmaken.
Dat stelt de politiek in staat om te doen wat beloofd is.
Datzelfde verwachten we van de overheid.
Het CDA neemt verantwoordelijkheid voor het beleid van de afgelopen periode en wil ook voor de toekomst duidelijke keuzes maken.
Het CDA is voorstander van de huidige manier waarop we de democratie hebben georganiseerd: de representatieve democratie,
in een context van een samenleving waarin ook maatschappelijke organisaties verantwoordelijkheden dragen en actief bijdragen aan het publieke debat.
Niet alleen omdat het praktisch gezien onmogelijk is om bij elk besluit elke kiesgerechtigde te betrekken, maar ook omdat een volk via een volksvertegenwoordiging een politiek gezicht krijgt, als het ware met zichzelf in gesprek gaat over zijn waarden, zijn toekomst, en de rol van de politiek.
In een representatieve democratie worden beslissingen na een openbaar debat genomen, en die openbaarheid disciplineert: alleen wie het algemeen belang tot uitgangspunt neemt is geloofwaardig, en alleen standpunten die deugdelijk zijn gemotiveerd en op brede steun kunnen rekenen zullen overtuigen.
Het proces is zo ingericht dat politiek bedrijven meer inhoudt dan het bij elkaar optellen van deelbelangen.
Het is wel uitermate belangrijk dat mensen zich vertegenwoordigd voelen in het parlement, in de Provinciale Staten en in gemeenteraden en dat de politiek werkt met doordachte visies op de toekomst van ons land.
De vitaliteit van de democratie hangt daarvan af en uiteindelijk niet van radicale stelselwijzigingen of democratische vernieuwingen.
Van alle overheden staat de gemeente het dichtst bij mensen.
Maar ook gemeenten kunnen te ver van burgers af komen te staan.
Daarom moeten gemeentelijke herindelingen niet meer van bovenaf opgelegd worden, maar alleen nog mogelijk zijn als gemeenten het zelf noodzakelijk achten.
We moeten ook af van het idee dat er in Nederland maar één type gemeente is; van Amsterdam tot Ameland.
Differentiatie moet mogelijk gemaakt worden.
Takenpakketten van gemeenten moeten kunnen gaan verschillen.
Ook vraagt het CDA meer ruimte voor de gemeentelijke autonomie: het moet helder zijn wat de gemeenten zelf (zonder bemoeienis van het Rijk) kunnen regelen.
Gemeenten mogen meer regelen, zonder bemoeienis van het Rijk.
De Wet werk en bijstand en de Wet maatschappelijke ondersteuning zijn daarvan goede voorbeelden.
Door de manier waarop de overheid zichzelf heeft georganiseerd staat zij veranderingen en initiatieven vaak in de weg.
Verschillende bestuurslagen zijn soms te druk met zichzelf en elkaar bezig.
En de zelfstandige bestuursorganen, beleidsafdelingen op departementen en toezichthouders doen vaak dubbel werk.
Het gevolg van dat alles is dat ondernemingen en maatschappelijke instellingen per jaar verschillende inspecties en controleurs over de vloer krijgen die elkaar soms ook nog tegenspreken.
Nederland is het georganiseerde overheidswantrouwen moe.
Wij willen dan ook meer gaan werken vanuit vertrouwen in het zelforganiserend vermogen van de samenleving en streven naar een overheid die ruimte biedt aan mensen, buurten, ondernemingen, scholen en zorg-aanbieders en die dienend optreedt.
6.1.1. Het CDA wil de democratie levend houden door een open en eerlijke politiek.
Vanuit de eigen visie beloven wat je kunt waarmaken en doen wat je belooft.
6.1.2. In de Tweede Kamer moet ruimte blijven voor de vele verschillende opvattingen die onder de Nederlanders leven.
Daarom blijft de zetelverdeling in de Tweede Kamer evenredig met het percentage stemmen dat de partijen halen bij landelijke ver-kiezingen.
Maar kiezers kunnen ook een (tweede) stem in hun regionale kiesdistrict uitbrengen.
Zo kunnen zij bepalen wie van-uit hun regio in de Kamer komt (voor een van de landelijke lijsten).
Deze Kamerleden zullen uitgebreid verantwoording gaan afleggen in hun regio en signalen vanuit de bevolking snel oppakken.
Dat versterkt de betrokkenheid over en weer.
Het CDA vindt dat mensen zich moeten herkennen in hun volksvertegenwoordigers.
Een sterke regio-nale worteling helpt daarbij.
6.1.3. Het CDA is tegenstander van het referen-dum.
Referenda scheppen onduidelijkheid over vervolgtrajecten.
Bij referenda neemt men heel belangrijke beslissingen, terwijl er later niemand ter verantwoording geroe-pen kan worden.
6.1.4. Volksvertegenwoordigers en politieke partijen zijn een schakel tussen samenleving en overheid.
Daartoe moet de volksvertegenwoordiging (parlement, Provinciale Staten of gemeenteraad) voor haar informatie minder afhankelijk worden van het openbaar bestuur.
Een deel van het budget voor studie en onderzoek dat momenteel gaat naar allerlei instellingen van en rond de overheid verschuift naar de volksvertegenwoordiging en politieke instellingen.
De geboden tegemoetkoming en faciliteiten voor volksvertegenwoordigers moeten voldoende zijn om betrokken burgers niet te ontmoedigen de rol als volksvertegenwoordiger op zich te nemen.
6.1.5. Wie politiek volwaardig wil meedoen in Nederland zal een keuze moeten maken voor het Nederlands staatsburgerschap.
Het kiesrecht voor Provinciale Staten en Tweede Kamer blijft voorbehouden aan Nederlandse staatsburgers.
6.1.6. Het CDA hecht aan de benoeming van de Commissaris der Koningin (CdK) en de burgemeester door de Kroon met een enkelvoudige aanbeveling door Provinciale Staten (PS) of de raad.
Op deze manier komt zowel de eigenstandige positie van de CdK en van de burgemeester tot zijn recht,
alsook het gegeven dat de Provinciale Staten c.q. de raad het hoofdorgaan zijn van de provincie/de gemeente.
6.2.1. Gemeentelijke herindelingen zijn alleen acceptabel als de gemeenten dat zelf nood-zakelijk achten.
6.2.2. Het CDA wil af van het idee dat er in Nederland maar één type gemeente of provincie is; van Amsterdam tot Ameland.
Differentiatie in takenpakketten tussen gemeenten, tussen kleine plaatsen en grote steden, en tussen provincies moet mogelijk gemaakt worden.
Het CDA wil de gemeentelijke autonomie versterken: het moet helder zijn wat de gemeenten zelf (zonder bemoeienis van het rijk) mogen regelen.
Minstens de helft van het aantal doeluitkeringen wordt omgezet in een generieke bijdrage aan gemeenten.
Hun autonomie wordt daarmee vergroot.
In dit kader wil het CDA onderzoeken of en op welke wijze het gemeentelijk ‘belasting-gebied’ hersteld en eventueel versterkt kan worden, zonder dat dat leidt tot een ver-hoging van de collectieve lastendruk.
Ook de provinciale belastinginkomsten komen bij dat onderzoek aan de orde.
Blijvende aandacht is evenwel nodig voor de wirwar aan bestuursorganen waarmee gemeenten te maken hebben bij het uitvoeren van de eigen verantwoordelijkheden.
6.2.3. Om efficiënt en effectief te kunnen optre-den worden verantwoordelijkheden van de drie overheidslagen gemeente, provincie en Rijk scherp afgebakend.
Bij voorkeur is er één overheidslaag, maar maximaal zijn er twee overheidslagen verantwoor-delijk voor de aanpak van een bepaald probleem, waardoor burgers met maxi-maal twee overheden van doen hebben.
Mocht er meer dan één overheidslaag bij een probleem betrokken zijn, dan moet de afbakening van verantwoordelijkheden in ieder geval duidelijk en werkbaar zijn, en is de samenwerking van de verschillende overheden gebaseerd op ‘partnerschap’.
Het CDA is tegenstander van de vorming van een Randstadprovincie.
Taken moeten helder worden verdeeld met overdracht van bevoegdheden en middelen en doorzettingsmacht voor de verantwoordelijke bestuurslaag.
Bij het streven naar een transparante verdeling van taken is geen ruimte voor een geformaliseerde vierde bestuurslaag.
Bij decentralisatie van rijkstaken naar andere overheden moeten deze overheden ook over voldoende middelen en bevoegdheden beschikken om hun verantwoordelijkheid waar te maken.
6.2.4. De rijksoverheid wordt kleiner en slagvaardiger.
De politieke aansturing wordt meer oplossingsgericht.
Er komt een geïntegreerd en beperkter toezicht per maatschappelijk domein (bijvoorbeeld het bedrijfsleven).
Zo mogelijk wordt publiek toezicht vervangen door privaat toezicht (zelfregulering).
In de zorg en het onderwijs wordt verantwoording aan de overheid en inspecties verschoven naar verantwoording aan de samenleving.
De rijksoverheid wordt georganiseerd als een geïntegreerde en samenhangende organisatie, waardoor flexibeler kan worden ingespeeld op nieuwe maatschappelijke thema’s en politieke prioriteiten.
Directoraten-generaal, beleidsafdelingen, begrotingsstaven en personeel van verschillende directies kunnen worden samengevoegd.
Ministers kunnen verantwoordelijk zijn voor thema’s die meerdere departementen raken, zoals jeugd, veiligheid, duurzaamheid en innovatie.
Daarbij hoort een doorzettingsmacht die door de grenzen van departementen heen breekt.
Gegeven de eerder bepleite differentiatie van bevoegdheden over bestuurslagen kan dit ook betekenen dat een minister verantwoordelijk wordt voor bijvoorbeeld de problematiek van de mobiliteit en infra-structuur van de Randstad.
Minder managementlagen binnen de departementen zijn noodzakelijk.
Waar dat zinvol is, bijvoorbeeld met het oog op latere (decentrale) uitvoering, betrekt de rijksoverheid andere bestuur-slagen in een eerder stadium bij de voor-bereiding van landelijke wet- en regelge-ving gebaseerd op Europese regelgeving.
Verdere sanering van agentschappen en Zelfstandige Bestuursorganen (ZBO’s), tenzij er sprake is van een duidelijke meerwaarde.
6.2.5. De komende kabinetsperiode vindt er een forse reductie van de personeelsomvang van het openbaar bestuur plaats, met name door in de komende kabinetsperiode slechts 25% van de vacatures die via natuurlijk verloop ontstaan te laten invullen.
Daarbij gaat het om de totale personeelsomvang: herschikkingen van personeel over afdelingen, directies en ministeries zijn uiteraard mogelijk.
6.2.6.De overheid moet zich voortdurend bewust zijn van de (administratieve) lasten die uit beleid en regelgeving voortvloeien.
Het CDA streeft naar minder regeldruk en schaft daartoe overbodige regels af en vereenvoudigt complexe of tegenstrijdige regels.
6.2.7. Overheidssubsidies worden systematisch doorgelicht.
Met name bedragen waarmee departementen sturen en beleid voeren, worden op hun nut en noodzaak getoetst.
Subsidieregelingen kennen altijd een einddatum (horizonbepaling).
6.2.8. De overheid gaat bij wet- en regelgeving uit van vertrouwen in plaats van wantrouwen.
Uitgangspunt wordt dat de burger, de ondernemer, de maatschappelijke instelling het goed doet.
Pas wanneer bij controle mocht blijken dat regels zijn overtreden treedt de overheid op.
Daarom én om de bureaucratie te verminderen, worden vergunningen zo mogelijk omgezet in algemene regels.
Als vergunningen toch nodig zijn – bijvoorbeeld omdat controle vooraf strikt noodzakelijk is – vindt een bundeling plaats.
Dat zorgt voor tijdswinst en minder en minder omslachtige procedures.
Waar mogelijk (afhankelijk van de betrokken externe effecten en duidelijkheid van rechten en plichten van een vergunningkrijger) wordt ingevoerd dat bij het overschrijden van de beslistermijn een vergunning verleend is (‘silencio positivo’).
Een kwalitatief goede publieke sector stelt zich betrouwbaar op en heeft een voorbeeldfunctie bij de uitvoering van haar beleid en wetgeving.
6.2.9. Het moet mogelijk worden gerichter te belonen in het openbaar bestuur en bij de politie.
Daarbij gaat het bijvoorbeeld om het belonen van mensen die extra presteren.
Dat is ook nodig om knelpunten in de (regionale) arbeidsmarkt te voorkomen.
De maximumbeloning wordt genormeerd.
6.2.10.In maatschappelijke sectoren, zoals onderwijs en zorg, moeten uitvoerende medewerkers weer meer centraal komen te staan.
Zij dienen immers direct respectievelijk de leerling en de patiënt.
Het CDA wil daarom management en bureaucratie in deze sectoren beperken.
Omwille van de burgers op de Nederlandse Antillen en Aruba krijgt verbetering van de sociaaleconomische structuur en van het onderwijs de hoogste prioriteit.
Daarmee worden – wat betreft de overlast rond kansarme jongeren in Nederlandse steden – niet alleen de symptomen, maar ook de oorzaken bestreden.
De positie van de Nederlandse taal in het onderwijs op de Nederlandse Antillen en Aruba wordt bevorderd, in het bijzonder in het basisonderwijs.
De bestuurlijke herinrichting van de Antillen wordt op basis van het akkoord van november 2005 afgerond, met als ijkpunten: slechts één bestuurslaag per eiland en afdoende waarborgen – in samenwerking met Nederland – voor onderwijs, rechtspraak en rechtshandhaving.
Sanering van de overheidsfinanciën moet hand in hand gaan met bestuurlijke garanties voor een solide financieel beleid in de toekomst.
De drie kleinste eilanden krijgen in een directe associatie met Nederland een bestuursvorm op maat.
Voor de Nederlandse Antillen en Aruba moet de Europese Unie dezelfde waarborgen en economische faciliteiten beschikbaar stellen als voor de Franse Antillen en de Spaanse en Portugese gebieden overzee.
Het CDA gaat de komende jaren vol aan de bak voor Nederland, voor de generaties van vandaag en die van morgen.
Het CDA wil de komende jaren doorslaggevende beslissingen nemen op het gebied van economie en innovatie, onderwijs, zorg, sociale voorzieningen, ruimtelijke ontwikkeling, milieu en de plaats van Nederland binnen de wereldeconomie.
Alles staat meer dan ooit in het teken van hoe, met wie en met hoeveel wij nu samenleven, maar ook over tien tot dertig jaar.
Het CDA heeft daarbij een duurzame samenleving voor ogen, die niet alleen spaarzaam omgaat met milieu, maar ook oplossingen biedt voor de veranderde samenstelling van onze bedrijvigheid in Nederland, van de behoeften in de zorg en op de arbeidsmarkt.
Bovendien houdt het CDA rekening met het feit dat regio’s in Nederland als gevolg van al die toekomstige ontwikkelingen in economie, leefmilieu en demografie aanzienlijk zullen veranderen.
Voor het CDA is het van belang dat er wordt gewerkt aan een duurzame toekomst,
met houdbare overheidsfinanciën,
waarin de onderlinge solidariteit in de samenleving wordt versterkt.
Het CDA wil daar iedereen bij betrekken en staat ervoor dat iedereen mee kan doen.
Het CDA gelooft in een persoonlijke verantwoordelijkheid tegenover onszelf en onze naasten, of ze nu tijdgenoten zijn, mensen van volgende generaties of vertegenwoordigers van een andere geloofs- of levensovertuiging.
Om deze uitdagingen te lijf te gaan, is het goed om terug te vallen op je beginselen.
Het CDA gelooft – en heeft dat altijd gedaan – in gespreide verantwoordelijkheid, rentmeesterschap, solidariteit en publieke gerechtigheid als ordenende principes.
Op grond van een relationeel mensbeeld, aan het evangelie ontleend, gaan christendemocraten uit van een grote verantwoordelijkheid voor mensen en hun verbanden.
De christendemocratie grondt in het perspectief dat zij kan bieden op een eigen zienswijze op verantwoordelijkheid.
Het CDA is van mening dat een persoonlijke verantwoordelijkheid niet mag worden vereenzelvigd met een beperkte behartiging van het eigenbelang.
Rentmeesterschap betekent dat burgers en overheid zorgvuldig omgaan met hun omgeving.
Voor het CDA bevordert de overheid dat mensen zorg dragen voor hun omgeving en wat hen is toevertrouwd
en de mogelijkheid hebben om in de maatschappij te participeren, zodat het ook hún maatschappij wordt.
Maar zo’n overheid is ook zelf verantwoordelijk om bijvoorbeeld de eigen huishouding op orde hebben, vindt het CDA.
Niet alleen omdat de samenleving nu goed beheerd moet worden, maar ook vanuit de gedachte van solidariteit met de volgende generaties.
Het CDA vindt dat wij geen onbetaalde rekeningen naar onze (klein)kinderen mogen doorschuiven.
Solidariteit heeft een hoge prioriteit.
Uiteraard vindt het CDA dat de overheid uit het oogpunt van gerechtigheid zorg moet dragen voor een goed vangnet voor kwetsbare groepen.
Maar daar mag het niet bij blijven.
Solidariteit ontstaat pas echt in sociale menselijke verhoudingen.
Meedoen in de samenleving en zoveel mogelijk je persoonlijke verantwoordelijkheid dragen is heilzaam voor jezelf en anderen; dat moet het uitgangspunt zijn van solidariteit.
Volgens het CDA is het essentieel dat de overheid daartoe de ruimte biedt.
Kortom: minder overheid, meer samenleving.
Wat zijn de taken die het CDA de komende jaren wil uitvoeren?
De ernstigste recessie sinds de jaren dertig heeft de economische groei voor de komende tien jaar in belangrijke mate teruggezet.
De overheid zal alle zeilen moeten bijzetten om de gezamenlijke voorzieningen die zo’n belangrijk fundament vormen voor de Nederlandse maatschappij te kunnen blijven financieren.
Om de overheidsfinanciën op termijn op orde te houden (de zogenoemde houdbaarheid van de overheidsfinanciën), stelt het CDA heldere prioriteiten en spitst het de overheidsfinanciën toe op wat nodig is voor de bestendigheid, verdere ontwikkeling en verduurzaming van onze samenleving.
Dat kan alleen maar als wij ons tot de noodzakelijke uitgaven beperken.
Bij alles blijft het beginsel van cohesie leidend.
Principieel vindt het CDA dat sociale bescherming voor kwetsbare groepen niet mag lijden onder de ambities op de terreinen van de economie en de overheidsfinanciën.
Voor het CDA betekent dit: mensen die mee kunnen doen daarop aanspreken, maar mensen die daar moeite mee hebben of niet mee kunnen doen adequaat beschermen en bij de maatschappij blijven betrekken.
Het CDA vindt dat niemand buitengesloten mag raken.
De natuurlijke hulpbronnen die ons dagelijks leven in belangrijke mate bepalen zijn schaars en raken in sommige gevallen zelfs langzaam uitgeput.
De leefruimte in de wereld, maar zeker ook in Nederland, wordt steeds beperkter.
En ongeacht de discussie over de snelheid daarvan, zijn er onmiskenbaar wijzigingen in het klimaat als gevolg van menselijk handelen te onderscheiden.
Naar de mening van het CDA noodzaken deze ontwikkelingen tot bezinning op de toekomstige inrichting van Nederland, maar het gaat verder: wij gaan nu al aan de slag met die toekomstige inrichting.
Het CDA komt binnen afzienbare termijn tot uitvoerbare plannen met betrekking tot verduurzaming van energie, verantwoord gebruik van openbare voor-zieningen, maar ook toekomstbestendige aanwending van de openbare ruimte.
De levensverwachting neemt steeds verder toe, wat is toe te juichen.
Wel zal de samenstelling van de bevolking de komende jaren ingrijpend wijzigen door de voortschrijdende vergrijzing.
Het CDA ziet dat daarmee collectieve voorzieningen onder druk kunnen komen te staan.
Generaties moeten daarom in gezamenlijkheid aan oplossingen werken.
Het CDA gelooft dat geleidelijkheid en solidariteit tussen generaties zorgt voor maatschappelijk draagvlak,
maar ook dat verworven rechten zoveel mogelijk in acht genomen moeten worden.
Nederlanders van alle generaties moeten hun steentje bijdragen aan het op een verantwoorde en tegelijk leefbare wijze inbedden van de vergrijzing in onze samenleving.
Het CDA is de mening toegedaan dat daar ook een betaalbare, kwalitatief goede zorg bij hoort.
Een goede zorg voor iedereen, met bijzondere aandacht voor kwetsbare groepen vormt een van de essentiële verworvenheden van de huidige tijd.
Daarbij staan betaalbaarheid, kwaliteit en evenwichtige distributie van de zorg centraal.
En dat er voldoende handen aan het bed staan.
De woningmarkt is in de komende jaren gebaat bij rust, stabiliteit en zekerheid voor mensen die in eigen woningbezit willen investeren.
Een kwestie waarbij ook de solidariteit van generaties onderling speelt, is het toegankelijk houden van de woningmarkt voor jongeren.
Het CDA vindt het noodzakelijk om maatregelen te nemen die woningbezit voor toetreders op de woningmarkt stimuleren en ook te zorgen voor gewenste doorstroming in de huursector.
Het CDA gelooft sterk in het behoud van de eigen Nederlandse mentaliteit.
Tevens moeten wij op een adequate manier willen aansluiten bij de globalisering.
Dan is het niet alleen van belang om economisch en moreel sterk te staan.
Nederland doet ook mee.
Wie internationaal gehoord wil worden en een serieuze rol wil spelen in de besluitvorming en richtingbepaling bij mondiale vraagstukken, denkt mee en doet mee in de moeilijke kwesties die in de wereld spelen.
Het CDA wil die bijdrage leveren en wenst die verantwoordelijkheid ook te nemen.
Maar dat betekent ook dat wij in het buitenland een zuiver beeld neerzetten van Nederland, en niet ons land afvallen, omdat misschien niet alles is zoals wij het voor onszelf wensen.
Het CDA durft onder ogen te zien dat mede dankzij globalisering wij onze welvaart grotendeels in het buitenland verdienen.
Dat neemt niet weg dat de globalisering de welhaast vanzelfsprekende positie van Nederland als succesvol distributie- en handelsland onder druk zet.
Als wij bedrijvigheid en de daarmee gepaard gaande werkgelegenheid optimaal willen behouden, mag Nederland niet aan economische slagkracht inboeten.
Om dat tegen te gaan blijft het CDA investeren in de infrastructuur.
Daartoe behoren ook maatregelen om het wegennet bruikbaar te houden en verder te verbeteren.
Behoud is niet het enige.
Het CDA durft zich hardop uit te spreken voor groei, zij het: duurzame groei, die rekening houdt met de begrenzingen die milieu en natuur ons de komende decennia opleggen.
Het CDA richt zich op vooruitgang, die ook voor de volgende generaties kansen biedt.
Dat alles vereist economische slagkracht.
En om die te verwezenlijken wil het CDA blijven investeren in kwalitatief hoog on-derwijs in alle stadia van het leerproces.
Wij zien dit als een van de grote prioriteiten voor de komende jaren.
Ook het functioneren van de arbeidsmarkt is gebaat bij goed onderwijs.
Het CDA is een voorstander van investeren in permanente scholing en ontwikkeling van deelnemers op de arbeidsmarkt: ook hier geldt dat van mensen meer eigen verantwoordelijkheid mag worden verwacht naarmate zij meer kansen hebben gekregen zich te ontplooien.
En een goed geschoolde beroepsbevolking zal de economische uitgangspositie van Nederland alleen maar versterken en daarmee meer draagkracht voor de toekomst bieden.
Een werkend arbeidsmarktbeleid gaat gepaard met activerende sociale zekerheid.
Dat betekent dat wie mee kan doen ook daadwerkelijk meedoet, om wie echt niet kan te beschermen.
Goed en toegankelijk onderwijs is ook van belang om ervoor te zorgen dat alle inwoners van Nederland een goede basis krijgen om in de maatschappij en op het werk te kunnen meedoen en zich verder te kunnen ontplooien.
Goed onderwijs draagt aldus mee aan het betrokken maken van mensen bij de samenleving.
Het leidt ook tot een socialere samenleving, waarin mensen de ander maar ook de samenleving goed leren kennen.
Wie de ander kent is meer bereid tot solidariteit.
Solidariteit heeft als basis veiligheid en geborgenheid.
Nederland is de afgelopen jaren aantoonbaar veiliger geworden.
Het CDA wil die koers vasthouden door streng op te treden tegen wangedrag en crimi-naliteit en door herstel van het gezag van politie en justitie.
Alleen op die manier kan het nog steeds manifeste gevoel van onveiligheid onder groepen burgers afnemen.
Dit vraagt om onverminderde aandacht voor de aanpak van overlast, agressie en geweld, maar ook: zorg voor slachtoffers.
Het CDA wenst een overheid die de ko-mende decennia slagvaardiger in zal gaan: overheid, geen overhead.
Daarbij heeft het ontmantelen van bureaucratie prioriteit, waarbij ook het kritisch beoordelen van het functioneren van bestuurslagen ten opzichte van elkaar aan de orde komt.
Ook is een heroverweging van het profijtbeginsel op zijn plaats voor die voorzienin-gen die buiten de eerste levensbehoeften vallen.
Maar het is niet een kwestie van louter de tering naar de nering zetten.
Het CDA wil dat wij als inwoners van Nederland voor-eerst betrokken zijn bij de kwesties die we de komende jaren moeten oplossen.
Dat betekent dat iedereen zijn best doet om in de samenleving mee te doen – daarin te inte-greren, te participeren en een eigen plaats te zoeken – rekening houdend met de ander en aanspreekbaar op gedrag.
Het CDA vindt dat wie zich niet gedraagt de gevolgen daarvan moet dragen.
Betrokkenheid betekent volgens het CDA ook: alle kanten van de maatschappij onder ogen zien.
Wie betrokken is heeft het niet alleen maar over dat ene, in de eigen achtertuin spelende issue, hij of zij is bereid om breder te kijken en vooral: het geduld te tonen om zaken aan te pakken en niet te ver-vallen in kortetermijnsuccessen of goedkope scoringsdrift.
De wezenlijke, generaties omvattende kwes-ties pakken we de komende kabinetsperiode met daadkracht aan.
Bij een goede aanpak van de problemen in onze samenleving past geen door eigenbelang of kortzichtigheid in-gegeven deconstructieve politiek.
Bij het CDA gaat het ook om de sociale voetafdruk van ieder mens: wat doet iemand in de samenle-ving wat niet direct alleen hemzelf voordeel brengt?
Wat doe je voor de ander, voor de anderen?
Het CDA richt zijn blik positief op de toekomst en is bereid daar offers voor te bren-gen en er grote inspanningen voor te doen.
Betrokkenheid heeft volgens het CDA twee kanten: het nemen van persoonlijke verant-woordelijkheid, maar tegelijkertijd het actief betonen van solidariteit met de ander.
Daarbij vindt het CDA dat niemand uitgesloten mag worden.
Minderheden moeten er bijgehaald worden, net zozeer als degenen die op hun beurt minderheidsstandpunten over die minder-heden hebben.
Wij moeten de problemen aanpakken, maar daarbij niemand uit het oog verliezen.
De komende jaren draaien om maatschap-pelijke samenhang en solidariteit, maar evenzeer om slagkracht.
Het CDA staat voor de uitdagende taak om ons land een goede toekomst te geven.
De mogelijkheden zijn er genoeg, de inspiratie is er, de bereidheid is er bij velen.
Het vereist wel beginselvastheid en toekomstgerichtheid – maar niet minder dat iedereen meedoet.
Het perspectief van een duurzame en solidaire samenleving kan alleen tot stand worden gebracht als iedereen daar-aan naar vermogen bijdraagt.
Zodat wij samen slagvaardig kunnen zijn.
Het CDA staat voor een duurzame omgeving en een leefbare samenleving.
Daarin heeft burgerschap een centrale rol; het betekent dat men deel is van de samenleving en zich daar medeverantwoordelijk voor voelt.
Niemand mag uitgesloten worden.
Elke Nederlander heeft van oudsher recht op toegang tot basisbehoeften in het leven: de geborgenheid van huis en haard, goede zorg en de mogelijkheid tot levensonderhoud.
Dat brengt met zich mee dat de sociale omgeving herkenbaar en veilig moet zijn.
Maar het betekent ook dat we van elkaar mogen verwachten dat we naar vermogen meedoen, dat we proberen een bijdrage te leveren aan de maatschappij en de economie.
Dat we ons conformeren naar de door de maatschappij breed gedragen beginselen.
En dat we aan-spreekbaar zijn op ons gedrag.
De Nederlandse samenleving is gevormd in een unieke geschiedenis van sociale verhou-dingen en de joods-christelijke en humanis-tische traditie.
Deze zijn uitgemond in een rechtsstaat die is gebaseerd op de principes van vrijheid, gelijkwaardigheid en solidariteit.
Iedereen die in dit land woont of werkt zal de Nederlandse grondwet moeten respecteren.
Het CDA vraagt van nieuwkomers om die waarden te delen op grond waarvan ze hier zijn toegelaten: ruimte bieden aan andersden-kenden en gelovigen.
Wie een plek wordt ge-geven, hoort deze ook aan anderen te bieden.
Er is geen democratie zonder pluralisme.
Het recht om een eigen mening te uiten, is niet al-leen van toepassing wanneer ideeën en visies aansluiten bij de opinies van de meerderheid van de bevolking
Voor afwijkende meningen is ruimte, zelfs als deze als schokkend en door velen als offensief of storend worden ervaren.
Wel geldt dat algemene regels van fatsoen daarbij in acht genomen horen te worden.
En daarnaast mogen meningen en de wijze waarop ze uitgedragen worden niet leiden tot uitsluiting van anderen in de maatschap-pij.
Evenzeer mogen meningen niet oproepen tot haat of geweld tegen anderen.
Religie en levensbeschouwing zijn essentiële pijlers voor onze samenleving.
Vreedzame religiositeit is een universele bron van respect voor de medemens en de schepping.
In ons land moet er ruimte zijn om je persoonlijk geloof in de publieke ruimte uit te drukken.
Er is een schei-ding tussen kerk en staat, maar niet tussen geloof en samenleving.
Overheid en samenle-ving bieden plaats aan geloofsgemeenschap-pen voor zover zij de kernwaarden van onze rechtsstaat respecteren.
2.1.1 De overheid heeft geen opvatting over het ge-loof van mensen.
De vrijheid van godsdienst is even belangrijk als alle andere grondrechten.
Religieuze organisaties, die zich betrokken to-nen bij en zich inzetten voor maatschappelijke zaken, krijgen daarom op dezelfde wijze steun vanuit de overheid als seculiere organisaties.
2.1.2 Wie naar Nederland komt mag in vrijheid zijn geloof belijden.
Want hij komt in een samen-leving waar de joods-christelijke en huma-nistische traditie en cultuur de samenleving kleuren.
Dat betekent dat de Westerse cultuur en waarden en normen leidend zijn voor de samenleving.
2.1.3 Geweld dat voortvloeit uit een culturele of religieuze achtergrond, zoals eergerelateerd geweld, vrouwenbesnijdenis of geweld tegen homo’s en lesbiennes moet worden aange-pakt en er moet goede opvang zijn voor de slachtoffers.
Extremisme wordt met kracht bestreden.
2.1.4 Geweldloze religiekritiek is onderdeel van een moderne samenleving.
Tegen extremistische uitingen die aanzetten tot geweld, ook van religieuze leiders, moet met alle mogelijke rechtsmiddelen voortvarend worden opgetre-den.
2.1.5 Het bestrijden van discriminatie is een eerste voorwaarde voor een goed functionerende diverse maatschappij.
Daarom staat het CDA pal voor artikel 1 van de grondwet, dat discri-minatie op grond van godsdienst, levensover-tuiging, politieke gezindheid, ras, geslacht, seksuele gerichtheid of op welke andere grond dan ook verbiedt.
Gezinnen en families zijn het fundament en ce-ment van onze samenleving.
Het biedt een vei-lige basis om op te groeien en is daarin vrijwel onvervangbaar.
Opvoedtaken horen dan ook primair bij het gezin en thuis en moeten niet worden uitbesteed aan instituties.
De eigen kracht van mensen, gezinnen en de omringen-de familienetwerken moeten het uitgangspunt zijn.
De overheid heeft als taak om te zorgen voor randvoorwaarden die mogelijk maken dat gezinnen goed kunnen functioneren.
Ook andere samenlevingsvormen en eenper-soonshuishoudens verdienen erkenning en aandacht.
Of men een alleenstaand leven leidt als gevolg van eigen keus of als uit-komst van omstandigheden doet daarbij niet terzake.
Juist wanneer men een alleenstaand leven leidt, moet men kunnen terugvallen op medemensen en de solidariteit van de ge-meenschap.
Voor een alleenstaande opvoeder moet evenzeer aandacht zijn.
In onze maatschappij komt er veel op jonge-ren af, ook als het gaat om genotsmiddelen en seksualiteit.
Het is belangrijk dat jongeren weerbaar zijn tegen de verleidingen, die op hen afkomen.
Ouders dragen hierin een grote verantwoordelijkheid.
Ook scholen en vereni-gingen hebben hier een belangrijke taak.
2.2.1 Familienetwerken vormen – zeker in de gezinsfase – een bron van praktische en emo-tionele steun.
Jonge grootouders zijn actief wanneer het gaat om het bijspringen in het gezin van de kinderen.
Later is het andersom, dan zijn het juist de volwassen kinderen die de ouders bijstaan bij de zorg.
Bij bestaande bebouwing dient belemmeren-de regelgeving voor families om met meerde-re generaties bij elkaar te wonen, te worden opgeheven: meergeneratiewoningen, het splitsen van woningen, en het zogenoemde kangoeroewonen zijn prima manieren om in-formele steun en betrokkenheid te realiseren.
Het aantal ouderen zal de komende decennia sterk toenemen.
Ouderen zijn waardevol, niet alleen voor de eigen familie maar ook voor de samenleving.
Het CDA wil deze rol actief steunen.
2.2.2 Door de kinderbijslag worden lasten van gezinnen verlicht en komt ook maatschap-pelijke waardering voor hun inspanningen tot uitdrukking.
Het kindgebonden budget geeft ouders met een laag en middeninkomen een financiële steun in de rug en moet gestroom-lijnd worden.
De kinderbijslag en het kindge-bonden budget hebben als uitgangspunt dat de noodzakelijke kosten op minimumniveau dienen te worden gedekt.
Daarnaast moet strenge controle plaatsvinden bij fraude met kinderbijslag voor kinderen in andere EU-landen.
2.2.3 Het huidige stelsel voor jeugdzorg is te ingewikkeld, waardoor ouders nauwelijks weten waar ze voor hulp terecht kunnen en jeugdigen vaak te lang moeten wachten op de juiste hulp.
De verantwoordelijkheden zijn verdeeld over Rijk, provincie en gemeente en er zijn veel instanties die zich met hulpver-lening bezighouden.
Het CDA pleit voor een sterke vereenvoudiging van het stelsel en voor bundeling van de financieringsstromen.
De bestuurlijke verantwoordelijkheid voor de lichtere vormen van jeugdzorg moet bij de gemeenten komen te liggen.
Zware, meer gespecialiseerde hulp zal bovengemeentelijk moeten worden georganiseerd.
Indien er sprake is van meerdere problemen (verstande-lijke handicap, GGZ-problematiek, verslaving, schulden etc.) dan zal de hulpverlening inte-graal moeten worden aangeboden.
De Centra voor Jeugd en Gezin bieden op lokaal niveau laagdrempelige preventieve en eerstelijns-zorg.
Het CDA vindt het belangrijk dat ouders en jongeren betrokken worden bij deze centra.
2.2.4 Jongeren die niet naar school gaan, geen werk hebben en dreigen af te glijden in de criminaliteit krijgen een laatste kans in cam-pussen, zo nodig onder dwang.
In de campus-sen wordt er met discipline gewerkt aan de terugkeer naar school of werk.
Zo krijgen de jongeren weer zicht op een goede toekomst.
De aanpak in de huidige proefcampussen die in de praktijk het beste werkt moet over cam-pussen in heel Nederland uitgerold worden.
2.2.5 Het wordt steeds duidelijker dat alcoholge-bruik schadelijk is voor de ontwikkeling van jongeren.
Jongeren onder de 16 jaar mogen geen alcohol gebruiken.
Handhaving hierop moet stringenter worden vormgegeven.
Wij bieden gemeenten de ruimte om een leeftijds-grens van 18 jaar te hanteren, bij wijze van experiment.
Als blijkt dat dit goed werkt, kan de wet hierop worden aangepast.
Een geborgen samenleving vereist vertrouwen tussen mensen.
De problemen rond integratie stellen dat vertrouwen op de proef.
Wie Nederland binnenkomt moet deelgenoot van de samenleving worden.
Wanneer dat niet gebeurt, leidt dat tot alternatieve samenlevingen met eigen waarden en normen.
En dat botst, vooral in de wijken en buurten waar het aandeel nieuwkomers, die de taal niet of nauwelijks machtig zijn, groot is.
Maar de overgrote meerderheid hier wonende immigranten doet het goed.
Ze hebben werk, hun kinderen hebben hun draai gevonden in het onderwijs, ze doen mee met sociale activiteiten.
En ze hebben er genoeg van om scheef aangekeken te worden op grond van wangedrag van anderen.
Het vertrouwen tussen bevolkingsgroepen wordt niet hersteld door de scheidslijnen tussen ‘wij’ en ‘zij’ te benadrukken.
Voor het CDA geldt dat ieder vanuit zijn of haar eigen achtergrond een bijdrage levert aan de samenleving.
Integratie is dus iets van de gemeenschap.
En die stelt eisen.
Nederland is van alle Nederlanders.
Nationale feestdagen als Koninginnedag en de viering van 4 en 5 mei geven hieraan uitdrukking.
Van nieuwkomers mogen we verwachten dat zij een extra inzet leveren om hun plaats te vinden in de samenleving.
De samenleving moet daartoe kansen en ruimte bieden.
De beheersing van de Nederlandse taal, onderwijs en arbeidsparticipatie zijn belangrijke middelen om te zorgen dat nieuwkomers en hun kinderen de kansen benutten.
Waar zij dat nalaten kan dat niet zonder consequenties blijven.
Van iedereen mag naar vermogen gevraagd worden dat zij zelfredzaam zijn, betrokkenheid bij de samenleving tonen en de gelijkwaardigheid van iedereen erkennen.
Voorwaarde voor het welslagen hiervan is dat men over een aantal elementaire vaardigheden beschikt.
Het belangrijkste daarbij is het leren van de Nederlandse taal.
Mensen kunnen alleen functioneren in de samenleving, als ze de taal spreken.
2.3.1 In de huidige inburgeringscursussen moet veel sterker de nadruk liggen op verantwoordelijkheden ten opzichte van de samenleving.
Voorwaarde voor het verkrijgen van de tijdelijke verblijfsvergunning is dat de nieuwkomer aantoont dat hij of zij invulling geeft aan de inburgeringplicht.
Het niet of onvoldoende meewerken aan inburgering, of het door de aspirant-inburgeraar afwijzen van de Nederlandse samenleving leid tot sancties, in elk geval dat een verblijfsvergunning voor onbepaalde tijd niet wordt verkregen; daar-naast kan sprake zijn van boetes of korting op uitkeringen.
2.3.2 Er komt een degelijk, laagdrempelig en toegankelijk cursusaanbod Nederlandse taal, inburgering en algemene ontwikkeling dat is te volgen via internet en digitale televisie-kanalen.
Gescheiden inburgeringscursussen krijgen geen publieke financiering.
Er komen verplichte duale inburgeringscur-sussen voor allochtone ouders, die kinderen opvoeden.
2.3.3 Het gebruik om aan etnische groepen, of activiteiten die op hen gericht zijn, specifieke subsidies te verstrekken of uitzonderingen aan te bieden wordt kritisch bezien.
Leidend bij activiteiten gericht op de ontmoeting tussen bevolkingsgroepen is dat deze gericht zijn op de reguliere leefwereld van alle bevolkingsgroepen: op school, op het werk en in de buurt.
Nederland blijft zich in Europees en internationaal verband inzetten voor de bescherming van mensen, die aan vervolging blootstaan.
Wel staat het draagvlak voor de toelating van vreemdelingen in Nederland onder druk.
Alleen heldere keuzes kunnen dit draagvlak behouden.
Het CDA staat pal voor de bescherming van vluchtelingen, maar is verder voor een selectief migratiebeleid: streng waar het moet, toegankelijk waar nodig.
2.3.4 De voorstellen voor verbetering van de asielprocedure en het terugdringen van herhaalde aanvragen worden voortvarend ingevoerd.
De procedures voor asielmigratie en reguliere migratie moeten strikt gescheiden blijven.
2.3.5 Door het vooralsnog niet tot stand komen van een volledig geharmoniseerd Europees asiel-beleid is er geen sprake van een evenwichtige verdeling van asielzoekers over de EU-lidstaten.
Daarom wil het CDA zich sterk maken voor een harmonisatie van de regels voor toelating, een evenwichtige verdeling binnen de EU en een gemeenschappelijke aanpak van het terugkeerbeleid.
Voor de langere termijn streeft het CDA naar een gemeenschappelijk Europees asielbeleid waarbij asielaanvragen en opvang enkel in de regio plaatsvinden en erkende asielzoekers zo nodig via hervestiging naar de EU-landen komen.
2.3.6 Bij het toelaten van arbeidsmigranten zijn de behoeften van de Nederlandse arbeidsmarkt leidend.
De resultaten van de pilots met ‘circulaire migratie’ bepalen de ruimte voor verdere ontwikkeling van dit concept.
Belangrijk is dat ‘circulaire migratie’ zowel voor Nederland en Europa als voor het land van herkomst een meerwaarde kan hebben.
Daadwerkelijke terugkeer na verloop van tijd is hierbij een van de voorwaarden.
Fraude en misbruik bij gezinsmigratie via de ‘België-route’ wordt aangepakt.
2.3.7 De (taal)eisen voor (huwelijks)migranten worden aangescherpt.
Nederland zet zich in Europees verband in voor verdere harmonisatie van het gezinsmigratiebeleid.
(Huwelijks)partners kunnen pas na vijf jaar een zelfstandige verblijfsvergunning krijgen en op voorwaarde dat de (huwelijks)part-ner ten minste de leeftijd van 24 jaar heeft bereikt.
Daarnaast worden de mogelijkheden voor een diploma-eis onderzocht.
2.3.8 Van vluchtelingen die om politieke of humanitaire redenen asiel in Nederland krijgen mag het verblijfsrecht niet ter discussie staan als zij bijstand aanvragen.
Wel is het van groot belang dat deze groep participeert in de samenleving.
Ook voor vluchtelingen moet de toegang tot een uitkering daarom afhankelijk worden van medewerking aan een inburgeringtraject en de vervulling van de wettelijke arbeids- en re-integratieplicht.
Van belang, zeker voor hoogopgeleide vluchtelingen, is dat erkenning van reeds opgedane werkervaring en behaalde diploma’s in het land van herkomst, bevorderd wordt.
2.3.9 Terugkeer vormt een integraal onderdeel van het asiel- en migratiebeleid.
De inspanningen om met landen van herkomst afspraken te maken over terugkeer en het verbeteren van de procedures voor het afgeven van laissez-passers, zijn een kabinetsbrede verantwoordelijkheid en komen aan de orde in alle internationale contacten met deze landen.
Daarbij zal moeten worden gestreefd naar meer samenwerking tussen de EU- (en Schengen) lidstaten, zowel op operationeel (charters) als op diplomatiek niveau.
2.3.10 Alleenstaande minderjarige vreemdelingen moeten zoveel mogelijk worden herenigd met hun ouders of familie in het land van herkomst.
Het traceren van ouders en familie moet worden geïntensiveerd.
Als terugkeer niet mogelijk is, omdat er geen ouders of familieleden (te traceren) zijn, moeten in de landen van herkomst opvangvoorzieningen worden opgezet waarnaar deze minderjarigen kunnen terugkeren.
2.3.11 De mogelijkheden om criminele vreemdelingen versneld uit te zetten worden verruimd.
Om illegaliteit effectiever te bestrijden wordt hard opgetreden tegen mensen die van illegalen profiteren, zoals werkgevers, huisjesmelkers en mensensmokkelaars.
Nederland is in de afgelopen jaren aantoonbaar veiliger geworden.
Het CDA wil die koers vasthouden door streng op te treden tegen wangedrag en criminaliteit en herstel van het gezag van politie en justitie.
Alleen op die manier kan het nog steeds manifeste gevoel van onveiligheid onder groepen burgers afnemen.
Dit vraagt om onverminderde aandacht voor de aanpak van overlast, agressie en geweld maar ook: zorg voor slachtoffers.
2.4.1 Geüniformeerd toezicht door politie of toezichthouders vergroot het gevoel van veilig-heid op straat, in de wijk en in het openbaar vervoer en is een noodzakelijke voorwaarde voor handhaving van regels.
Ondernemers en winkeliers moeten ondersteund worden om veilig te kunnen ondernemen waardoor de veiligheid van de leefomgeving eveneens ter plekke toeneemt.
Het CDA wil dat gebiedsgebonden politiezorg gebaseerd op het ‘kennen en gekend worden’ verder wordt ontwikkeld.
Om de politie te ontlasten komen er meer handhavingstaken- en verantwoordelijkheden voor gemeentelijke BOA’s.
2.4.2 Door verhoging van de efficiency en minder bureaucratie kan de politieorganisatie doelmatiger werken.
De operationele sterkte (blauw op straat) en recherche blijft minimaal op peil en wordt zo mogelijk verhoogd.
2.4.3 Politie, brandweer, ambulancepersoneel, verpleegkundigen en andere (publieke) func-tionarissen moeten veilig hun werk kunnen doen.
Belediging, agressie of geweld in hun richting wordt zwaarder bestraft.
De mogelijk-heden voor schadevergoeding voor publieke functionarissen wordt verruimd.
In het geval van bedreiging worden persoonsgegevens van het slachtoffer afgeschermd.
2.4.4 Veel overlast wordt gepleegd door een kleine groep overlastplegers, veelal in de leeftijd tussen 14 en 24 jaar.
Het CDA wil dat deze jongeren van de straat worden geweerd.
Via een ‘strafdienstplicht’ moeten zij zich buiten schooltijd nuttig maken voor de samenleving.
Een combinatie met nachtdetentie en leer-straf is mogelijk.
De nieuwe maatregel kan bij strafbeschikking worden opgelegd door de Officier van Justitie.
De overlastplegers en zo nodig hun familie worden financieel aangesproken voor de kosten die ze met hun overlast veroorzaken, om die kosten op hen te verhalen.
Bij de aanpak van criminele jongerengroepen moeten, waar nodig, bijzondere opsporingsbevoegdheden kunnen worden ingezet zoals het stelselmatig observeren van deze jongerengroepen.
Bestraffing is pas echt effectief als tegelijkertijd wordt gewerkt aan gedragsverandering.
De persoonsgebonden aanpak combineert straf met individuele maatregelen als gedragsverandering, verslavingszorg of gebiedsverboden.
Het landelijk dekkend netwerk van Veiligheidshuizen vormt de spil in deze nieuwe aanpak en moet zich verder ontwikkelen tot een sluitende aanpak voor overlastgevers en criminelen.
2.4.5 Bestrijding van overlast en criminaliteit gepleegd door kinderen jonger dan 12 jaar vereist een specifieke werkwijze.
De aanpak ziet toe op correctie van het gedrag, de verantwoordelijkheid en aansprakelijkheid van de ouders en de aanpak van achterliggende problemen.
2.4.6 Huiselijk geweld is de meest voorkomende vorm van geweld in de samenleving.
Met de invoering van het huisverbod beschikt de burgemeester over een effectief instrument om escalatie te voorkomen.
De vervolgaanpak na het huisverbod moet zich richten op de hele gezinsproblematiek.
Het CDA wil dat de financiering door vier ministeries wordt vervangen door één geldstroom.
2.4.7 Aanhoudende burenoverlast zorgt voor een ernstige aantasting van het gevoel van veilig-heid in de eigen woonomgeving en wordt daarom hard aangepakt.
Het CDA wil dat de overheid, bestuursrechtelijk, strafrechtelijk, en civielrechtelijk, overlastgevers sneller aanpakt (gebiedsverboden, preventief fouil-leren, aansprakelijk stellen voor schade, ook de schade die de slachtoffers lijden zoals verhuiskosten, etc.).
2.4.8 Het CDA is voor een algeheel strafrechtelijk kraakverbod.
Kraken vormt een ernstige inbreuk op het eigendomsrecht van woningen en bedrijfsgebouwen.
Bestrijding van leeg-stand wordt aangepakt.
De stijging van het aantal overvallen op winkeliers vraagt om harde maatregelen.
Door gerichte extra inzet van politie en justitie is gebleken dat regionale problemen effectief kunnen worden aangepakt.
Na een overval is een snelle reactie noodzakelijk.
2.4.9 Het CDA is voor de inzet van speciale interventieteams en politiehelikopters die een achtervolging of zoekoperatie ondersteunen.
Daders moeten zoveel mogelijk direct via het snelrecht worden gestraft.
Het CDA is voor de inzet van technische mogelijkheden als DNA-spray en cameratoezicht.
2.4.10 Hacken en virusverspreiding ondermijnen de betrouwbaarheid van het internet.
De deskundigheid bij politie en Openbaar Ministerie wordt versterkt om deze vorm van criminaliteit te voorkomen en op te sporen.
Het CDA wil uitbreiding en bundeling van de opsporingscapaciteit om verspreiding van kinderporno, fraude, terrorisme, haatzaaien en opruiing op het internet tegen te gaan.
2.4.11 Prostitutie is zelden een vrije keuze.
Om de weerbaarheid van prostituees te vergroten wordt de minimumleeftijd verhoogd naar 21 jaar.
Gemeenten krijgen de mogelijkheid om geen enkel seksbedrijf toe te staan op hun grondgebied.
2.4.12 Het snelrecht is een effectief middel om overlast of criminaliteit direct te bestraffen.
Het CDA wil dat snelrecht niet alleen incidenteel wordt toegepast bij grootschalige evenementen, maar ook in wekelijkse snelrechtzittingen voor reguliere delicten.
2.4.13 Slachtoffers en getuigen van misdrijven moeten anoniem kunnen blijven bij het doen van aangifte en gedurende het verdere verloop van het strafproces.
Voor slachtoffers of getuigen voor wie het bezwarend is te getuigen in de rechtzaal wordt de mogelijkheid gecreëerd om met gebruikmaking van ‘telehoren’ tijdens het strafproces te getuigen.
2.4.14 Misdaad mag nooit lonen.
De mogelijkheden voor feitelijke ontneming van crimi-nele inkomsten worden uitgebreid.
Om het machogedrag te breken wordt de succesvolle patseraanpak uitgebreid naar jeugdige over-lastgevers.
2.4.15 De overheid investeert gericht in onderzoek naar technologische vernieuwing op het gebied van veiligheid en opsporing, waaronder technologieën om cybercrime tegen te gaan.
Nieuwe drugstesten kunnen het gebruik van verdovende middelen in het verkeer of bij geweldsincidenten aantonen.
Een ander voorbeeld is de ontwikkeling van slimme camera’s die zelf alarm slaan bij onraad.
Bij de ontwikkeling van nieuwe technieken is privacy een belangrijk aandachtspunt, maar nooit op voorhand een belemmering.
Fietsendiefstal wordt verder teruggedrongen.
Er worden maatregelen genomen om fietsendiefstal tegen te gaan, zoals het invoeren van een verplicht framenummer bij nieuwe fietsen.
Daarnaast worden aan alle politiekorpsen en handhavers scanners beschikbaar gesteld om gestolen fietsen op te sporen.
De aangiftebereidheid van gestolen fietsen wordt vergroot en het gebruik van het fietsregister gestimuleerd.
2.4.16 Via Burgernet kunnen burgers per telefoon of internet informatie over criminaliteit of overlast direct melden bij de politie.
Het CDA wil Burgernet zo snel mogelijk landelijk invoeren.
Ook lokale initiatieven voor burgersurveillance worden ondersteund en bevorderd.
Het CDA acht fundamentele keuzes noodza-kelijk om de strijd tegen de georganiseerde misdaad te versterken.
Zowel de kwaliteit als de kwantiteit van de huidige opsporingscapa-citeit schiet tekort om ernstige vormen van misdaad effectief te bestrijden.
Aanvullende investeringen in expertise en mankracht zijn noodzakelijk.
2.4.17 De strafrechtelijke aanpak van georganiseerde misdaad gaat hand in hand met een bestuur-lijke aanpak.
Het CDA wil de reikwijdte van BIBOB vergroten naar meer branches zoals geldwisselkantoren en belhuizen.
Eventu-ele belemmeringen in de uitwisseling van bestuurlijke en strafrechtelijke informatie worden weggenomen.
2.4.18 Het bestrijden van mensenhandel blijft onver-minderd een prioriteit.
Nederland streeft in Europees verband naar een hogere strafmaat voor mensenhandel met het hoge Nederland-se niveau als uitgangspunt.
2.4.19 Er komt een Europees register met informatie over daders van kindermisbruik.
Hierdoor wordt voorkomen dat daders uit andere landen zich anoniem vestigen in ons land waardoor toezicht en preventie onmogelijk is.
2.4.20 De overheid treedt krachtig op tegen per-sonen die in verband worden gebracht met terroristische activiteiten.
Met contact- of gebiedsverboden en een meldplicht kan hun bewegingsvrijheid worden beperkt.
Ook kan de overheid subsidies, vergunningen of ont-heffingen weigeren of intrekken.
2.4.21 De langst mogelijke tijdelijke gevangenisstraf wordt verhoogd van dertig naar veertig jaar.
De verjaringstermijn voor ernstige zedende-licten wordt afgeschaft.
Voor het vertrouwen in de rechtshandhaving is het cruciaal dat opgelegde straffen worden uitgezeten en boe-tes ook daadwerkelijk worden geïnd.
Het CDA wil de slagkracht van de tenuitvoerlegging van sancties vergroten door justitiegegevens te koppelen aan andere overheidsbestanden.
Hierdoor kan iemand met een openstaande straf of boete bijvoorbeeld niet zonder meer een uitkering, nieuw rijbewijs of bouwvergun-ning aanvragen.
2.4.22 Het CDA wil dat bij besluiten over verlof of gedwongen behandeling van gedetineerden de veiligheid van de samenleving en het belang van slachtoffers nadrukkelijker wordt meegewogen.
Ook de interne regels in de gevangenissen worden aangescherpt om bijvoorbeeld het voortzetten van criminele ac-tiviteiten vanuit de inrichting aan te pakken.
Omdat persoonsgerichte nazorgprogramma’s voor ex-gedetineerden de recidive verminde-ren, wordt daarop ook ingezet, waarbij ook de inzet van vrijwilligers een meerwaarde kan hebben.
2.4.23 Het CDA wil een eind aan het gedogen van coffeeshops, te beginnen met een verminde-ring van het aantal coffeeshops.
Waarbij de eerste prioriteit zal liggen bij het op de kortst mogelijke termijn sluiten van coffeeshops in de omgeving van scholen, sportaccommoda-ties, jongerencentra en in kinderrijke buurten.
Een afstandscriterium dient onderdeel te worden van de bestaande gedoogcriteria voor coffeeshops.
Het CDA bepleit een drugsbeleid dat is gericht op het tegengaan van drugsge-bruik en beperking van de maatschappelijke overlast en individuele schade.
Om een einde te maken aan het drugstoerisme en de grootschalige verkoop worden de coffeeshops na een legitimatie met paspoort of identiteits-bewijs en een versobering van de horeca-activiteiten teruggebracht tot lokale verkoop-punten voor een besloten kring.
De handel in drugs, straatverkoop, de illegale verkooppun-ten en de handel rondom scholen en horeca-gelegenheden wordt steviger aangepakt.
Gereguleerde teelt is zowel in internationaal opzicht niet haalbaar als vanuit het tegen-gaan van gedoogsituaties niet wenselijk en daarom voor het CDA niet aan de orde.
Programma’s voor verslaafden zoals gratis methadonverstrekking, zijn altijd gericht op afkicken.
2.4.24 Het CDA wil dat de Veiligheidshuizen zich ontwikkelen tot de centrale speler in het lokale en regionale veiligheidsbeleid.
Veilig-heidshuizen zorgen voor een goede registratie van afspraken en ontwikkelingen op individu-ele dossiers.
Hierdoor kan het effect van de persoonsgebonden aanpak in individuele ge-vallen periodiek worden gemonitord en vindt tevens dossiervorming plaats in het geval er sprake is van een nieuwe (snel)rechtzitting.
2.4.25 Er komt een landelijke politieorganisatie.
Het gezag over de politie blijft voor wat de openbare orde betreft bij de burgemeester en de regionale en lokale driehoek en voor de rechtshandhaving bij de Officier van Justitie.
Het beheer van de nieuwe politieorganisatie komt bij de rijksoverheid te liggen, zodat beslissingen over onder meer de aanschaf van materieel en informatiesystemen integraal en snel genomen kunnen worden.
2.4.26 Het CDA pleit voor de harmonisatie van de re-gionale indeling van de politie, de rechtspraak en het Openbaar Ministerie.
De vier bijzonde-re opsporingsdiensten worden samengevoegd en geïntegreerd in de Nationale Recherche.
Ook het Functioneel en Landelijk Parket van het Openbaar Ministerie, de AIVD, de MIVD, Bureau Halt en de reclassering kunnen wor-den samengevoegd.
2.4.27 Het CDA hecht aan goede regelingen voor slachtoffers van geweldsmisdrijven, verkeers-delicten en bedrijfsongevallen.
Ook de positie van nabestaanden van overleden slacht offers en naasten van slachtoffers met ernstig en blijvend letsel verdient aandacht.
Een snelle en adequate vergoeding van materiële schade, alsmede smartengeldaanspraken van slachtoffers moet zo nodig bij wet worden afgedwongen.
Aandacht verdient de be-jegening van slachtoffers en nabestaanden.
Bezien wordt hoe in strafrechtelijke procedures erkenning van toegebracht leed door de dader een plaats kan krijgen.
Naasten die een slachtoffer met ernstig en blijvend letstel wil-len bijstaan en verzorgen, behoren daarvoor een adequate compensatie voor inkomens-derving te ontvangen.
Dit wordt op korte termijn in de wet geregeld.
De voorzieningen via het schadefonds geweldsmisdrijven worden dienovereenkomstig uitgebreid.
Onderzocht wordt de invoering van een wettelijk verplichte collectieve verzekering tegen gevolgen.
Cultuur verbindt mensen.
Het is een uitdrukking van het geheel van onze waarden en draagt wezenlijk bij aan onze identiteit.
Kennisnemen van elkaars cultuuruitingen kan groepen mensen dichter bij elkaar brengen, draagt bij aan het opbouwen en bijeenhouden van een samenleving die als echte gemeenschap beleefd wordt.
Juist in een globaliserende wereld hebben mensen behoefte aan eigenheid en aan verbondenheid.
Cultuur vervult daarvoor een wezenlijke rol.
Dat geldt voor onze topcultuur maar ook voor de volkscultuur.
Kunstenaars houden ons een spiegel voor.
Zij openen nieuwe en inspirerende vergezichten.
Zij laten ons op een andere, verrijkende manier tegen de samenleving aankijken.
Ook de amateurkunst verbindt mensen met elkaar.
Kunst geeft invulling aan het begrip participatie en geeft kleur aan de samenleving.
Het CDA staat voor een overheid die de condities creëert voor een bloeiende kunst en cultuur, die kwaliteit verhoogt en zorgt voor spreiding en toegan-kelijkheid.
Cultuur kan bijdragen aan versterking van de economie.
Cultuur is belangrijk voor het (in-ternationale) vestigingsklimaat, in het bijzon-der in de steden.
Ook via toerisme (musea en monumentale steden), architectuur, erfgoed, en design draagt cultuur bij aan werkgele-genheid en economie.
Naast verbinding, zijn daarom ook innovatie en bereik belangrijke doelstellingen van cultuurbeleid.
2.5.1 Nederland is rijk aan monumenten.
Monu-menten zijn niet alleen mooi maar dragen ook bij aan woonplezier, het gevoel van veiligheid en leveren bovendien een economische bij-drage in de sfeer van horeca en toerisme.
Het hedendaagse monumentenbeleid moet ertoe bijdragen dat de kwaliteit, identiteit en her-kenbaarheid van onze leefomgeving gewaar-borgd zijn en verder worden uitgebouwd.
Het monumentenbestand moet daarom goed op orde blijven.
Het behoud van religieus erfgoed verdient bijzondere aandacht.
2.5.2 Cultuureducatie en geschiedenis verdienen een vanzelfsprekende plaats in het onderwijs.
Het brengt jongeren in verbinding met vragen van zingeving, met dieptelagen van onze cultuur en met de onderliggende waarden van onze samenleving.
Het nieuwe Nationaal Historisch Museum zal hieraan, in samenwer-king met het Nationaal Openlucht Museum, een belangrijke bijdrage moeten leveren.
2.5.3 Het CDA is voorstander van actieve cultuur-participatie.
Amateur- en volkskunst evenals bibliotheekbezoek moet gestimuleerd wor-den.
Het zelf beoefenen van kunst in vereni-gingsverband bevordert groepsgevoel en saamhorigheid.
Door verdere decentralisatie kan de doelmatigheid worden bevorderd.
2.5.4 De Friese taal is – evenals het Nederlands – een Europees erkende taal en beide verdienen erkenning in de Nederlandse grondwet.
Talen en dialecten van stad, streek en provincie, geven de inwoners handen en voeten om te schrijven en spreken in de taal van hun hart.
Het CDA moedigt deze ontwikkeling aan.
De overheid moet ruimte bieden aan de ontplooi-ing van hieraan gerelateerde initiatieven.
Sport is in de eerste plaats leuk en gezond.
Het CDA vindt dat sport mensen in de gele-genheid stelt mee te doen aan de maatschap-pij.
Door middel van sport leren kinderen spelenderwijs in teamverband te opereren; normen en waarden worden van elkaar ge-leerd en doorgegeven.
Meer dan tien miljoen Nederlanders beoefenen één of meer sporten.
Bewegen en gezond leven zijn belangrijke waarden die actief moeten worden uitgedra-gen.
De betrokkenheid van Nederlanders bij de sport is groot.
Met meer dan één miljoen vrijwilligers vormt de sportwereld de vrije-tijdssector met de grootste maatschappelijke inzet.
Voor het CDA is ook de topsport van groot belang.
Topprestaties van Nederlanders zorgen voor trots en binding.
Topsporters zijn vaak rolmodellen.
Het topsportklimaat is in Nederland de afgelopen jaren sterk verbe-terd.
Echter, om tot de top van de wereld te horen, is een verdere verbetering van het topsportklimaat nodig volgens het CDA.
Het CDA steunt de ambitie om de Olympische Spelen en Paralympics in Nederland te organiseren.
Hetzelfde geldt voor het streven om het wereldkampioenschap voetbal en andere grote toernooien in Nederland te organiseren.
Dit brengt niet alleen kansen voor de sport met zich mee, maar ook voor de Nederlandse samenleving als geheel.
2.6.1 Het CDA hecht groot belang aan de breed-tesport.
Onder breedtesport verstaan we mede: sport beoefend door geestelijk en lichamelijk gehandicapten.
Het CDA steunt de breedtesport en niet-commerciële gemeen-schapsvoorzieningen in het algemeen in het realiseren van de noodzakelijke infrastruc-tuur en voorkomt onnodige regeldruk en lastenverzwaring.
Het CDA wil bovendien dat voor sportbonden die de ambitie hebben om topsportbeoefening te ontwikkelen voldoende professionele ondersteuning van de sport-koepel beschikbaar is en blijft in de aanloop naar en na afloop van grote toernooien.
Het CDA wil dat niet-commerciële sportaccommo-daties, vanwege hun belangrijke functie als ontmoetingsplaats, kunnen worden vrijge-steld van de WOZ-belasting.
2.6.2 Het CDA vindt het belangrijk dat kinderen een leven lang gezond leven en al op jonge leeftijd in aanraking komen met sport.
Het CDA hecht groot belang aan bewegingsonderwijs.
Pabo-studenten moeten tijdens hun studie ver-plicht het vak bewegingsonderwijs volgen.
2.6.3 Het CDA is voorstander van het organiseren van de Olympische Spelen en Paralympics in Nederland.
Om de Olympische ambitie waar te kunnen maken, zal volgens het CDA het ko-mende decennium bovendien extra aandacht gegeven moeten worden aan het binnenhalen van internationale kampioenschappen.
Ook zullen de daarvoor noodzakelijke accommoda-ties gerealiseerd moeten worden.
Onderwijs vormt het fundament van onze samenleving.
Ieder mens is uniek en beschikt over eigen talenten.
Het is de verantwoordelijkheid die wij als mens hebben om onze talenten te ontplooien.
Onderwijs stelt mensen in staat hun talenten te ontwikkelen voor hun eigen ontplooiing, maar evenzeer voor een maatschappelijke bijdrage.
Het is de centrale opgave Nederland te ontwikkelen tot een hoogwaardige kennissamenleving door het optimaal ontwikkelen van ieders talent.
Kennis kan mensen in staat stellen om langer door te werken.
Kennis is ook de sleutel tot een duurzame samenleving en biedt houvast in een tijd van onzekerheid; onderwijs stelt mensen in staat om hun toekomst in eigen hand te houden.
Daarom willen wij investeren in de kenniseconomie door doelmatigheids-winsten terug te laten vloeien.
Wij willen (jonge) mensen optimaal uitrusten met kennis en vaardigheden.
Door goed onderwijs worden jongeren geïnspireerd tot volwaardig participeren in de samenleving, ze leren dat burgerschap iets anders is dan ‘klant zijn’ van de samenleving.
Het CDA wil investeren in talent, van speciaal onderwijs tot en met de universiteit.
Ieders talent is waardevol.
Het onderwijs moet zo worden ingericht, dat ieder kind zijn talenten kan ontdekken en ontwikkelen.
Dit vergt maatwerk en een school die zo is ingericht dat iedereen – leerling, docent en ouder – gekend wordt.
Alleen in zo’n omgeving kunnen mensen excelleren, lef tonen en uitsteken boven het maaiveld.
De wil om te investeren in talent betekent ook dat we het niet ac-cepteren dat talent onbenut blijft.
Niemand mag de school verlaten zonder een diploma en onderwijsachterstanden moeten worden voorkomen.
Goed onderwijs bouwt voort op de waarden die kinderen in de opvoeding van hun ouders ontvangen.
Daarom hecht het CDA aan de vrij-heid van ouders om het onderwijs voor hun kinderen te kiezen, dat past bij hun overtui-ging en voorkeur.
Kinderen moeten de bagage krijgen om later als zelfbewuste en betrokken burgers in de samenleving te staan en zichzelf een mening te kunnen vormen.
Het onder-wijs speelt daarin een belangrijke rol: leraren dragen vanuit een waardenkader kennis over aan kinderen over belangrijke ontwikkelingen in de samenleving.
Waar ouders moeten kun-nen rekenen op de school, moet de school ook kunnen rekenen op de ouders.
Ouders mogen aangesproken worden op hun betrokkenheid bij de school van hun kinderen en het CDA gaat uit van een partnerschap tussen beide.
Het CDA staat voor een cultuur van vertrou-wen waarin samen met schoolbesturen helde-re afspraken worden gemaakt over resultaten.
Scholen zijn vrij in de wijze waarop ze deze resultaten behalen.
Ze moeten speelruimte hebben om zelf onderwijsvernieuwing in te vullen.
De overheid stelt heldere kerndoelen en eindtermen vast (het ‘wat’), maar bemoeit zich niet met de manier waarop die eindter-men bereikt worden (het ‘hoe’).
Dit leidt tot minder regelgeving, minder administratieve rompslomp en meer tijd van leraren voor de leerlingen.
Schoolbesturen leggen horizontaal (richting ouders) en verticaal (richting over-heid) verantwoording af.
De kwaliteit van ons onderwijs staat of valt met de vrouw of de man voor de klas.
Leraren inspireren, stimuleren en motiveren hun leerlingen om het beste uit zichzelf te halen en moeten hun tijd en aandacht kunnen geven aan de primaire taak: goed onderwijs geven.
Het onderwijs moet weer terug naar de kerntaken.
Concentratie op de kerntaken en op basisvaardigheden als taal en rekenen is nodig.
Dit mag niet ten koste gaan van maatschappelijke doelstellingen die soms te makkelijk op het bordje van het onderwijs worden gelegd.
Het CDA wil minder middel-maat en eenvormigheid, wat in salariëring tot uitdrukking moet komen.
3.1.1 Het CDA hecht aan de vrijheid van onderwijs, aan de vrijheid om een school op te richten en de vrijheid om een school te kiezen naar eigen voorkeur en overtuiging.
Hierbij past geen acceptatieplicht.
Scholen brengen hun identiteit tot uitdrukking in verbondenheid met de waarden van onze rechtsstaat.
Ouders kiezen ook vaak voor bijzonder onderwijs vanwege de kwaliteit.
Zowel voor bijzonder als openbaar onderwijs geldt dat de inspectie ingrijpt als de kwaliteit onder de maat is.
Het CDA is van mening dat de kennis van de moderne vreemde talen en in het bijzonder de talen van de buurlanden sterk verbeterd moet worden.
3.1.2 Hogescholen krijgen de ruimte om meer differentiatie en specialisatie te bieden bij de pabo’s.
Differentiatie maakt ook de leraren-opleidingen aantrekkelijker voor studenten, en draagt bij aan een gevarieerder carrière-pad.
Ook voor leraren geldt dat zij zich regel-matig moeten laten bijscholen, zeker ook op het gebied van onderwijskundig leiderschap.
Dit draagt bij aan hun motivatie, kwaliteit en vernieuwing.
3.1.3 Voor het primair onderwijs wordt naast een leervolgsysteem een eindtoets verplicht gesteld.
Scholen krijgen meer mogelijkheden om zelf invulling te geven aan het onderwijs, via de lumpsumfinanciering.
Het aantal subsidies wordt verminderd ten gunste van de lumpsum.
3.1.4 Bij de discussie over segregatie in het onder-wijs moet niet de etnische samenstelling van de leerlingpopulatie centraal staan, maar de kwaliteit van het onderwijs op school.
Integra-tie van nieuwe Nederlanders wordt het best bevorderd door kwalitatief goed onderwijs.
Het CDA is tegen gedwongen spreiding.
3.1.5 Kinderen die met een taalachterstand aan het primair onderwijs beginnen lopen een groot risico dat zij in hun ontwikkeling ach-terblijven.
Daarom moeten kinderen met een grote taalachterstand verplicht deelnemen aan de vroeg- en voorschoolse educatie.
Dit geldt zowel voor autochtone als allochtone kinderen.
De ouders zijn hiervoor verantwoordelijk.
3.1.6 Er is de afgelopen periode stevig geïnvesteerd in achterstandsbestrijding.
Scholen krijgen deze extra middelen voortaan alleen als ze hun leerlingen mee laten doen aan taaltoet-sen, zodat de investeringen meetbaar zijn.
Succesvolle experimenten met schakel- of kopklassen verdienen navolging.
Scholen wordt de ruimte geboden om in de inrichting van hun onderwijs meer maatwerk te leveren, waardoor leerlingen sneller kunnen doorstromen of hun achterstanden kunnen wegwerken.
3.1.7 Kinderen moeten zich op school kunnen ontwikkelen in overeenstemming met hun begaafdheden.
In elk kind schuilt talent, ook leerlingen met leer- en gedragsproblemen en jonggehandicapten.
Voor deze zorgleerlingen geldt: regulier onderwijs als het kan, speciaal onderwijs als het moet.
De indicatiestelling wordt integraal uitgevoerd voor de terreinen onderwijs, zorg, wonen en arbeidsmarkt.
Om de groei van het speciaal onderwijs te beheersen wordt de huidige openeindfinancie-ring in overleg met de sector vervangen door budgetfinanciering.
3.1.8 Het schoolcontract is een goed instrument om fatsoenlijk gedrag van ouders en kinde-ren jegens de school en medeleerlingen te bevorderen en de school te committeren aan goed onderwijs.
Ouders en kinderen verbin-den zich aan een aantal afspraken: op school wordt Nederlands gesproken, zij gaan verzuim en spijbelen tegen, en zij doen actief mee aan regelmatige oudergesprekken.
3.1.9 De middelen voor huisvesting gaan recht-streeks naar de schoolbesturen zonder tus-senkomst van de gemeenten, zodat er geen gelden bij gemeenten op de plank blijven lig-gen.
Scholen zullen meer moeten gaan kijken naar samenwerking met andere partijen om het schoolgebouw beter en breder te kunnen gebruiken, mogelijkheden om langer open te zijn en aansluitende roosters aan te bieden.
Het CDA is voorstander van brede scholen waarbij andere activiteiten gericht op de brede vorming van kinderen, zoals de muziek-school, sport en het leren van vreemde talen, in het schoolgebouw kunnen plaatsvinden.
Vormen van private investeringen in schoolge-bouwen moeten mogelijk worden gemaakt.
3.1.10 Goed onderwijs heeft ook een vormende taak.
De maatschappelijke stage geeft daaraan in-vulling, en zal de komende tijd verder worden vormgegeven als onderdeel van het curricu-lum in het voortgezet onderwijs.
3.1.11 Het CDA ondersteunt de ontwikkeling van complete lesmethodes via Wikiwijs.
Het voor-deel hiervan is dat docenten zelf bijdragen aan optimale leermiddelen.
Op termijn kan dit leiden tot besparingen op lesmaterialen (schoolboeken).
3.1.12 Het VM2-traject tussen vmbo en mbo laat veel voordelen zien.
Het CDA wil in dit licht óók in-zetten op intensievere verbindingen tussen ho en vo (havo-vwo) om de doorlopende leerlijn waar mogelijk te versnellen, de beroepsoriën-tatie te verbeteren en daarmee het studieren-dement te vergroten.
3.2.1 Het CDA wil het beroepsonderwijs – van groot belang voor het midden- en kleinbedrijf – versterken.
Dat betekent dat in het mbo het accent moet liggen op vakbekwaamheid.
Leerlingen verlaten het vmbo met adequate kennis en beheersing van Nederlands, Engels en wiskunde, zodat op het mbo geen herstel nodig is van datgene wat in het vmbo onvol-doende aan de orde is geweest.
Het meren-deel van het onderwijs in het mbo wordt besteed aan beroepsgerichte vakken.
Daarbij moeten regionale opleidingscentra (roc’s) zich richten op hun kerntaak: het verzorgen van kwalitatief goede lessen.
Centra voor innova-tief vakmanschap verdienen navolging als dit in het profiel van het roc past.
De kern van goed onderwijs is dat leerlingen/studenten de kans krijgen hun talenten maximaal te ont-plooien opdat zij en de samenleving daarvan profiteren.
Good governance waarborgt dat het onderwijs die opdracht zo goed mogelijk vervult.
3.2.2 Het beroepsonderwijs (mbo en hbo) richt zich op (de aansluiting met) de arbeidsmarkt en het vergroten van de instroom.
Onderwijs, ondernemers en overheid werken regionaal samen aan een vraaggericht onderwijs- en arbeidsmarktbeleid.
3.2.3 Het beleid gericht op doorlopende leerlijnen wordt voortgezet.
Dat geldt zowel tussen het vmbo en het mbo als tussen mbo en hbo als tussen vmbo tl en havo.
3.2.4 De afgelopen jaren zijn veel vakcolleges tot stand gekomen.
Deze geavanceerde ‘am-bachtsscholen’ zijn branchegericht en werken nauw samen met het regionale bedrijfsl even.
Leidende principes zijn vaktrots en een res-pectvolle relatie tussen meester en leerling.
Het CDA is er voorstander van dat meer vmbo-scholen zich omvormen tot vakcolleges.
Verder moet de tijd tussen het eindexamen vmbo en de start van het mbo worden terug-gedrongen.
Dankzij de ‘Aanval op de uitval’ zijn de afgelopen jaren honderdduizend jon-geren alsnog aan een baan geholpen en deze aanpak wordt voortgezet.
Het CDA vindt dat uitwisseling van studenten in het wo, ho en mbo moet worden gestimuleerd.
Dit versterkt de Europese verbondenheid en doet recht aan de Europese markt.
Daartoe zullen Europese stimuleringsprogramma’s met kracht moeten worden voortgezet.
3.2.5 Iedere jongere verdient onderwijs van wereld-klasse.
Zeer zwakke scholen en opleidingen doen afbreuk aan deze ambitie.
Daarom dient het aantal zeer zwakke scholen in het basis- en voortgezet onderwijs en het aantal zeer zwakke opleidingen in het mbo in de komende vier jaar minimaal te worden gehalveerd.
3.3.1 Het Nederlandse hoger onderwijs – univer-siteiten en hogescholen – is te uniform.
De kwaliteit in brede zin is goed – bijna al onze universiteiten staan in de top tweehonderd van de wereld – maar echte topuniversiteiten ontbreken.
Toptalenten worden onvoldoende benut.
Het Nederlandse hoger onderwijs moet daarom meer variatie gaan bieden.
Dat vraagt zowel in het hbo als in het wo om meer differentiatie, specialisatie en maatwerk.
Langs deze weg kunnen talenten zich optimaal ontplooien: zowel voor zeer getalenteerde studenten als studenten die een reguliere opleiding volgen.
Het CDA is voorstander van het beschermen van de titel bachelor en master.
3.3.2 Binnen het huidige hogeronderwijsstelsel kan meer ruimte geboden worden aan instel-lingen om topopleidingen zoals University Col-leges aan te bieden, zowel in de bachelorfase als in de masterfase.
Zij trekken bovendien veel talent uit het buitenland.
De numerus fixus wordt vervangen door selectie aan de poort: dit leidt tot een betere match tussen de student en de studie.
De ervaring met experimenten in het kader van ‘Ruim Baan’ wijzen uit dat selectie aan de poort leidt tot meer studiesucces en lagere uitval.
Voor dit type topopleidingen wordt een hoger college-geld toegestaan.
Instellingen bieden beurzen aan met het oog op de toegankelijkheid.
Van universiteiten en hogescholen wordt ver-wacht dat zij een eigen helder profiel ontwik-kelen en inzetten op verdere specialisatie (focus en massa).
Door samenwerking en een goede afstemming tussen universiteiten kan een breed aanbod aan (master)opleidingen geboden worden.
Zo ontstaat er meer onder-scheid, met name tussen de algemene univer-siteiten, en neemt de kwaliteit van onderwijs en onderzoek toe.
Binnen het hbo is differenti-atie ook nodig om beter om te kunnen gaan met de grote variëteit aan studenten en via verkorte opleidingen wordt het hbo aantrek-kelijker voor vwo’ers.
3.3.3 Het studiesucces in het hoger onderwijs is te laag.
Verhoging van het studiesucces vraagt om meer contacturen.
Van de studenten mag een stevige inzet gevraagd worden en stude-ren mag minder vrijblijvend worden.
Om de toegankelijkheid te borgen blijft de studiefi-nanciering bestaan, wel zal van studenten die langer over hun studie doen dan de nominale studieduur plus één jaar een hoger colle-gegeld gevraagd worden.
Tevens zullen de reismiddelen doelmatiger worden ingezet.
In de moderne kennissamenleving kan het ontwikkelen van talenten niet stoppen bij het verlaten van school, hogeschool of universi-teit.
Voorop staat daarbij een grotere eigen verantwoordelijkheid van de werknemer, die bereid moet zijn in zijn eigen talentontwikke-ling te blijven investeren.
Een leven lang leren (LLL) leidt ook tot talentontwikkeling van mensen die dat, om welke reden dan ook, niet konden doen tijdens de initiële opleidings-route.
Het biedt hen een tweede kans en is nodig voor het uitbouwen van talent met het oog op een goede positie op de arbeidsmarkt.
Dit geldt temeer omdat mensen langer in het arbeidsproces zullen blijven.
Het LLL bevor-dert ook de individuele algemene ontwikke-ling ter versterking van actief burgerschap, participatie in de samenleving en gezond ouder worden.
3.3.4 Het CDA kiest voor terughoudendheid met van bovenaf opgelegde onderwijshervormingen.
In het geval van onderwijshervormingen en -vernieuwingen wordt, voor er over besloten wordt eerst goed geluisterd naar de leerkrachten en docenten.
3.3.5 De overheid is verantwoordelijk voor een goed dekkend stelsel.
Voor het LLL ten behoeve van de arbeidsmarkt is dit een gedeelde verant-woordelijkheid met sociale partners.
In dit kader is het van belang dat de toepassing van kwalitatief hoogwaardige EVC-instrumenten wordt bevorderd.
Er komt meer aandacht voor techniek en voor ondernemerschap in het basis- en voortgezet onderwijs.
Kennis en innovatie zijn cruciaal voor onze toekomstige welvaart en werkgelegenheid.
Dat vraagt om een sterke kennisinfrastructuur.
De kennis als vermogen moet op niveau worden gehouden, zodat kennis als product nu en in de toekomst beschikbaar gemaakt kan worden.
Nederland heeft veel in huis om tot de wereldtop vijf van kennislanden te gaan behoren.
Dat vraagt om publieke en private investeringen in kennis en innovatie vergelijkbaar met landen waarmee Nederland concurreert.
Daarbij is het perspectief de ‘2020 agenda’ van de EU.
Een hoog kennis-niveau is belangrijk voor de verbetering van de productiviteit en dus onze welvaart en werkgelegenheid.
De huidige kennisbasis kan nog beter benut worden.
Door een goede samenwerking tussen het bedrijfsleven en kennisinstellingen kan kennis omgezet worden in economische en maatschappelijke waarde voor de samenleving.
Zo versterken we de innovatiekracht van het bedrijfsleven om grensverleggende producten en processen te ontwikkelen.
Nederland moet voor innovatieve, internationale bedrijven dé plek zijn om zich te vestigen.
Onze kracht ligt steeds meer in de aanwezigheid van open, innovatieve net-werken waarin bedrijven, kennisinstellingen en overheden samen opereren.
Deze strategische netwerken worden in de toekomst alleen maar belangrijker.
Voor een innovatieversterkend ondernemersklimaat zijn goede algemene voorzieningen nodig, zoals fiscale faciliteiten en specifiek beleid.
Tegelijk moeten we ook keuzes durven maken.
We kunnen niet overal goed in zijn.
Dat vraagt om meer samenhang tussen wetenschap, toegepast onderzoek en innovatiebeleid.
Het vraagt om een koppeling van onze kennis- en economi-sche sterktes aan maatschappelijke opgaven, bijvoorbeeld op het gebied van duurzaamheid, voeding, zorg en veiligheid.
3.4.1 Het innovatieplatform wordt omgevormd tot een Innovatieraad die tot taak krijgt om de strategische kennis- en innovatieagenda te coördineren en te implementeren.
De Innovatieraad is ook belast met de toeken-ning van FES-programma’s aan consortia van bedrijfsleven en kennisinstellingen.
De sleutelgebieden, inclusief life sciences/zorg, worden leidend voor deze programma’s.
De procedures worden transparant.
De ‘sleutelge-biedenaanpak’ met onder meer de internatio-nale toppers agro-food en water wordt ook het referentiekader voor het regionaal economisch beleid en voor extra R&D-investeringen bij universiteiten en hogescholen.
De uitvoering van dit regionaal economisch beleid geschiedt door de provincies.
De innovatieprogramma’s van de verschillende ministeries worden samengevoegd, waardoor versnippering wordt tegengegaan en de effectiviteit kan toene-men.
De toegankelijkheid voor het midden- en kleinbedrijf wordt daarmee vergroot.
3.4.2 De WBSO (Wet Bevordering Speur- en Ontwik-kelingswerk) en de innovatiebox en -voucher zijn uitstekende instrumenten om innovatie bij met name het midden- en kleinbedrijf te bevorderen en worden voortgezet.
3.4.3 De Kenniswerkersregeling is een succesvol instrument gebleken om kenniswerkers die werkloos dreigden te worden, tijdelijk aan te stellen bij kennisinstellingen.
Een variant op deze regeling blijft behouden.
Om het aantal promovendi te vergroten, wordt het mogelijk om naast het systeem van aio’s (medewer-kers), studenten van buiten de Europese Economische Ruimte (EER) een promotieplaats als PhD. beurs(aal) te bieden.
3.4.4 Publieke onderzoeksinstituten, zoals van de KNAW en NWO kunnen worden samengevoegd met universiteiten, indien een krachtenbundeling ontstaat en de internationale concurrentiepositie van universiteiten wordt versterkt.
3.4.5 Slim versterken van onze kennisbasis vraagt om optimaal inspelen op de EU-programma’s, zoals de kaderprogramma’s en het Europees instituut voor Innovatie en Technologie (EIT) en de ESFRI-lijst voor grootschalige research infrastructuur/faciliteiten.
Kennisinstellingen met projecten die passen in de strategische kennisagenda worden daarin gefaciliteerd.
De kennis- en innovatiegemeenschappen (KIC’s) van het EIT die aan Nederland zijn toegewe-zen, bieden een goede mogelijkheid om toe-gang te krijgen tot de Europese onderzoeks-ruimte en worden om die reden ondersteund.
3.4.6 Het beroepspraktijkgericht onderzoek van het hbo wordt verder versterkt.
Dit onderzoek is met name van belang voor het regionale bedrijfsleven en het innovatieve mkb.
Universiteiten en hogescholen werken samen in centra voor ondernemerschap om starters te ondersteunen.
Het CDA moedigt ondernemerschap aan.
Het brengt de samenleving verder.
Overheden moeten ondernemers alleen regels opleggen als die voor de samenleving nodig zijn of aan het ondernemen zelf bijdragen.
Dat betekent dat, binnen maatschappelijke en wettelijke kaders en spelregels, ondernemingen de ruimte moeten hebben.
In Nederland en Europa is een gelijk speelveld nodig.
Oranjegevoel mag hier en daar getoond worden.
De wereldwijd opererende handelsnatie Nederland heeft een rijke historie die continuering behoeft.
Het is primair aan bedrijven om te ondernemen.
De overheid moet zorgen voor gunstige vestigingsfactoren zoals goed opgeleide arbeidskrachten, een gunstig belastingklimaat, veiligheid, goede en betaalbare zorg, infrastructuur, huisvesting en culturele voorzieningen.
4.1.1 Bij winkeltijden moeten de belangen van zondagsrust, toerisme en de openstelling van winkels in balans zijn.
Daarom dient de beslissing over de winkeltijdenwet en de handhaving hiervan op gemeentelijk niveau plaats te vinden.
4.1.2 Protectionistische maatregelen van handelspartners gaan in tegen de vrije ontwikkeling van de wereldhandel.
Ze belemmeren vaak ook de positie van ontwikkelingslanden.
Daarom zet het CDA in op een verantwoorde verdere liberalisering van de wereldhandel.
In dat kader is een snelle en succesvolle afronding van de Doha Ronde van belang.
Nederland en de EU moeten zich ervoor inzetten dat de Europese economische, soci-ale en ecologische waarden die gericht zijn op duurzame economische groei ook in de opkomende nieuwe economieën navolging vinden.
4.1.3 Kredietverlening is – zeker onder de huidige economische omstandigheden – belangrijk.
Een populaire regeling om de kredietverlening te vereenvoudigen is de borgstellingsregeling voor het mkb, waarbij de overheid zich garant stelt bij banken voor leningen die verstrekt worden aan mkb-bedrijven.
Onlangs is deze regeling in reactie op de economische crisis uitgebreid, hetgeen ondernemers heeft gehol-pen om door de crisis te komen.
Het CDA vindt ook dat de pilotprojecten met de CCQ Onder-nemersdesk en de MKB’er Kredietintermediair zo snel mogelijk moeten worden ingevoerd en uitgebreid.
4.1.4 Het CDA wil dat ondernemers voor ondernemerschap en innovatie terecht kunnen bij één ondernemersplein.
De samenwerking tussen de Kamers van Koophandel, Agentschap NL en Syntens dient dan ook verder versterkt te worden.
Er komt meer aandacht voor onder-nemerschapbevordering in het onderwijs.
4.1.5 Naast de mainports Schiphol en de haven van Rotterdam zal de technologische Topre-gio rond Brainport Zuidoost-Nederland zich ontwikkelen tot de derde hotspot van de Nederlandse economie.
Brainport zal daartoe de middelen en mogelijkheden krijgen vanuit het piekenbeleid.
4.1.6 De overheid treedt vaak ook in de rol van afnemer en opdrachtgever.
Als afnemer moet de overheid zich een goede partner tonen: binnen dertig dagen moeten facturen worden voldaan.
Doet de overheid dit niet, dan moeten sancties volgen.
De overheid moet zorgen dat het mkb bij aanbestedingen een reële kans maakt door de administratieve lasten sterk te beperken en het terugdringen van cluster- en raamcontracten.
4.1.7 Het aantal bedrijven van ondernemers met een allochtone achtergrond stijgt hard in Nederland.
Zelfs harder dan het aantal bedrijven van ondernemers met een Nederlandse achtergrond.
In aanvulling op de vele goede ontwikkelingen blijven verdere verbetering, voorlichting en netwerkbijeenkomsten nodig.
Daarnaast moet etnisch ondernemen een aandachtspunt blijven in het mkb-beleid.
4.1.8 Maatschappelijk Verantwoord Ondernemen (MVO) is belangrijk.
Het laat zien dat ondernemingen behalve aandacht voor het rende-ment ook aandacht hebben voor mensen, milieu en maatschappij.
MVO heeft betrekking op bovenwettelijke verplichtingen, maar mag niet vrijblijvend zijn.
Dat betekent dat ondernemingen niet alleen gericht zijn op het belang van shareholders, maar op alle stake-holders.
De continuïteit van ondernemingen moet weer centraal komen te staan.
Het den-ken moet gericht zijn op duurzaamheid, wat betreft de omgeving (milieu), de klant en het product.
De overheid kan deze verschillende vormen van duurzaamheid bevorderen door haar inkoop- en aanbestedingsbeleid.
MVO werkt alleen wanneer ondernemingen zelf het MVO een nadrukkelijke plaats geven in de kernactiviteit van het bedrijf.
Het primaat voor MVO ligt bij de ondernemingen zelf.
4.1.9 Het bedrijfsleven kan in zijn activiteiten ook bijdragen aan de vooruitgang van maatschap-pelijk verantwoord ondernemen.
Zo moet het mogelijk worden gemaakt dat bedrijven binnen het mededingingskader convenanten opstellen voor maatschappelijk verantwoord concurreren.
Dit kan oplossingen bieden voor grote problemen zoals kinderarbeid en ‘vuile’ energie.
4.1.10 Het CDA bepleit dat MVO ook aan de orde is in de CAO’s, bijvoorbeeld door jonge mensen met een arbeidsbeperking (Wajongers) per-spectief te geven op stageplaatsen en werk.
4.1.11 Het CDA vindt de keuze van mensen voor de status van zelfstandige zonder personeel (zzp’ers) positief.
Een zzp’er draagt bij aan de dynamiek van onze economie, en vaak ook aan het innovatievermogen.
Startende onderne-mers, ook zzp’ers, krijgen een steuntje in de rug van de overheid, bijvoorbeeld op fiscaal gebied, op het gebied van regelgeving, en door het UWV Werkbedrijf.
Zo is het ook een goede zaak dat het demissionaire kabinet de toepassing van het zogenoemde urencriterium voor zzp’ers in een economisch mindere tijd heeft versoepeld.
Zzp’ers moeten wel toegang krijgen tot adequate faciliteiten inzake arbeids-ongeschiktheidsverzekering en pensioen.
4.1.12 Het CDA beschouwt het level playing field in de EU als uitgangspunt voor een goed functio-nerende interne markt.
Dat is cruciaal voor de Nederlandse economie.
Om die reden vindt het CDA dat Nederland in de Europese Unie de nog bestaande belemmeringen voor het vrije verkeer van goederen, diensten, kapitaal, ken-nis en personen snel moet afbouwen.
Er zijn slagen gemaakt op het gebied van het terugdringen van de administratieve lasten.
Dit werk is nog niet af.
Het schrappen, bunde-len en vereenvoudigen van regels is moeilijk.
Ook hierbij moeten we uitgaan van high trust, gekoppeld aan zware straffen als zaken niet in de haak blijken te zijn, zoals nu het uitgangs-punt is in de fiscaliteit.
Toezichthouders vanuit de overheid moeten efficiënt en transparant opereren en niet ei-gen aanvullende regels stellen.
Ondernemers hebben bij het uitoefenen van hun activitei-ten steeds te maken met wet- en regelgeving van alle soorten overheden (van gemeente tot Europa).
Naast een kwantitatieve, kan ook een kwalitatieve slag worden gemaakt: vereenvoudiging van regelgeving, samenvoe-ging van loketten, stroomlijning van diensten en versnelling van procedures.
Verder moet er bij nationale en internationale wet- en regelgeving steeds een gelijk speelveld voor ogen worden gehouden; daarbij hoort ook het wegnemen van onnodige nationale koppen van Europese richtlijnen.
4.2.1 Het CDA kiest waar mogelijk voor convenan-ten in plaats van dwingende wet- en regelge-ving.
Dit omdat convenanten meer maatwerk kunnen leveren en zodanig kunnen worden ingericht dat ze flexibel zijn.
Europese regel-geving moet de norm zijn.
4.2.2 De Crisis- en herstelwet moet op de wezenlijke onderdelen een permanent karakter krijgen door inpassing in de Wet Algemene Bepa-lingen Omgevingsrecht (WABO) en andere wetgeving die gericht is op uniformering van het bestuursrecht.
4.2.3 Het CDA bepleit grondslagverbreding onder gelijktijdige (effectieve) tariefsverlaging, hetgeen het belastingstelsel meer robuust maakt.
Bij zowel de loon- en inkomstenbelas-ting als de vennootschapsbelasting leidt dit tot extra welvaartswinst.
Het invoeren van een vermogensaftrek in de vennootschaps-belasting stimuleert investeringen met eigen kapitaal.
De fiscale behandeling van eigen en vreemd vermogen wordt zo meer in even-wicht gebracht.
Deze impuls voor het fiscale investeringsklimaat zet Nederland weer op de kaart.
4.2.4 Voorts moeten de loonbegrippen geünifor-meerd worden.
Dit levert het bedrijfsleven een enorme administratieve lastenverlichting op.
Een eenduidig loonbegrip is eveneens noodzakelijk om uiteindelijk te komen tot een loonsomheffing voor werkgevers.
Het CDA blijft verder werken aan een vereenvoudigd belastingstelsel dat gericht is op ondernemer-schap, werkgelegenheid en innovatie.
Ten slotte moet het belastingstelsel naar draag-kracht opgebouwd zijn, waarbij het streven is dat een alleenverdiener vergelijkbaar wordt belast als een alleenstaande met hetzelfde verzamelinkomen.
4.2.5 Het CDA pleit voor het verminderen van regeldruk voor bedrijven, zoals vereenvoudi-ging van de rij- en rusttijdenregels voor het wegvervoer en een vereenvoudiging van de Europese aanbestedingsregels.
4.2.6 Een verschuiving van de directe naar de indirecte belastingen zorgt eveneens voor een meer robuust belastingstelsel.
Het CDA is voorstander van minder belastingheffing op arbeid en winst (voordeel voor werkgelegen-heid en economie) en meer op consumptie en milieuvervuilende activiteiten.
De belasting-druk op activiteiten en consumptie in zowel de directe en indirecte belastingen dienen milieudruk te verdisconteren.
Door de ver-groening van het belastingstelsel kunnen de maatschappelijke kosten van milieuvervuilend gedrag worden meegenomen in de prijzen.
Het maakt mensen bewuster bij het maken van keuzen en draagt bij aan een duurzame leefomgeving.
De afgelopen jaren is in ons land uitvoerig ge-discussieerd over de wijze waarop in bedrijven de verantwoordelijkheden moeten worden uitgeoefend: de zogenoemde governance.
Bij governance gaat het erom dat de organisatie vanaf de bovenste laag van een bedrijf goed werkt, maar waarbij er tegelijk duidelijk zicht is op goede verantwoordelijkheidsuitoefe-ning en een helder toezicht daarop.
In onze visie zijn vele stakeholders betrokken bij een onderneming.
Uitgangspunt is daarbij het Rijnlandse model met waardenoriëntatie en een langetermijnfocus.
4.3.1 Het CDA vindt het een positieve ontwikkeling dat in het bedrijfsleven de eerste stappen tot verbetering van het beloningsstelsel zijn gezet door middel van zelfregulering.
De zogenoemde Code Frijns is daarbij weer een verdere verbetering ten opzichte van de voor-heen geldende Code Tabaksblat.
De Raad van Commissarissen moet ervoor zorgen dat geen verkeerde prikkels uitgaan van het belonings-beleid en dat er niet wordt aangezet tot het nemen van excessieve risico’s.
Wanneer een bonus blijkt te zijn betaald op grond van on-juiste financiële informatie, moet dat bedrag worden terugbetaald aan het bedrijf.
Daartoe wordt een regeling in de wet opgenomen.
4.3.2 In het algemeen is het CDA van mening dat het governancemodel van bedrijven zo moet zijn ingericht, dat het rekening houdt met alle bij het bedrijf betrokken belanghebbenden.
Dit zogenoemde stakeholdersmodel geeft vol-doende ruimte voor de inbreng van werkne-mers via de medezeggenschap en vakbonden, let op de belangen van de kapitaalverschaf-fers, maar kijkt ook voldoende naar de positie van partijen die geen rechtstreekse inspraak hebben in het bedrijf: leveranciers, afnemers, overheden en maatschappelijke organisaties.
4.3.3 Het CDA is er voorstander van dat onder-nemerschap dat gericht is op continuïteit, langetermijnwaardecreatie en duurzaamheid extra gefaciliteerd moet worden.
Dat kan in de vorm van loyaliteitsdividend.
Het CDA onderstreept dat het succes van de Neder-landse arbeidsverhoudingen altijd gebaseerd is geweest op een duurzame relatie tussen arbeid en kapitaal.
4.3.4 Het CDA is voorstander van een verdere ver-sterking van de rol van de Raad van Commis-sarissen in bedrijven.
Tegelijk meent het CDA dat de Raad van Commissarissen over de uit-oefening van zijn taken verslag moet doen en zo nodig verantwoording af moet leggen.
De beschikbaarheid en de aandacht zijn doorslag-gevend, niet zozeer het aantal functies.
Bij elke nieuwe benoeming van een commissaris moet worden nagegaan of de betreffende kandidaat voldoende tijd en deskundigheid heeft om geschikt te zijn voor de vacature.
Daarnaast onderstreept het CDA het belang van diversiteit van het reservoir waaruit com-missarissen kunnen worden geput.
4.3.5 Het CDA onderschrijft de ambitie om aan de top van het bedrijfsleven meer vrouwen en mensen van andere culturele achtergrond te krijgen, zowel in uitvoerende als in toezicht-houdende functies.
Dit zal leiden tot een ver-rijking van de inzichten die kunnen bijdragen aan succesvol ondernemingsbeleid.
In dit kader is het een verantwoordelijkheid van ondernemingen zelf dat zij duidelijke doelstel-lingen formuleren en daarover verantwoor-ding afleggen.
Nederland heeft van oudsher een bloeiende financiële sector met brede internationale vertakkingen.
Nederland is de zestiende economie van de wereld, maar staat nog veel hoger in de wereldrangorde als het gaat om onze banken.
Door de kredietcrisis zijn velen het slachtof-fer.
Het vertrouwen is geschaad.
Spaarders, maar ook de banken zelf zijn getroffen.
Het is van belang dat het vertrouwen in banken zo spoedig mogelijk wordt hersteld.
Burgers en bedrijven moeten erop kunnen blijven vertrouwen dat ze hun (spaar)gelden veilig kunnen stallen en ook hun activiteiten kun-nen financieren.
Financiële producten moeten een duidelijk doel hebben en erop gericht zijn toegevoegde waarde te creëren.
Consumen-ten moeten daarbij door goede voorlichting in staat worden gesteld om weloverwogen financiële beslissingen te nemen.
De Code Banken is een goed begin bij het in de toe-komst voorkomen van problemen ten gevolge van onvoldoende governance.
Daarnaast blijft het van belang dat de financiële sector zich realiseert dat ook buiten de in de code vast-gelegde zelfregulering het van groot belang is door aanscherping van normen en focus op de kernactiviteiten het vertrouwen van de markt te herwinnen.
4.4.1 Het CDA wil waken voor een overvloed en stapeling van regelgeving in reactie op de kre-dietcrisis.
Nederlandse regels moeten binnen de internationale context worden opgesteld, geen additionele Nederlandse wetgeving.
Het CDA streeft ernaar dat het systeemtoezicht zowel op nationaal, als Europees en mondiaal niveau wordt vormgegeven.
Bovendien is het zaak bestaande regels beter na te leven.
In aanvulling op de vereiste cultuuromslag, zijn ook in de regelgevende sfeer aanpassingen noodzakelijk om beter rekening te houden met crisissituaties.
Ook het risicomanage-ment binnen financiële instellingen moet worden aangescherpt en gemoderniseerd.
4.4.2 Het verantwoorde beloningsbeleid speelt ook in de bankensector.
De Code Banken biedt goede aanknopingspunten voor een verantwoord beleid.
Het terugwinnen van vertrouwen is niet alleen gebaat bij een strikte naleving van deze code, maar ook bij een sober beloningsbeleid op alle niveaus.
Verder geldt ook hier dat bonussen en extra beloningen, die zijn uitgekeerd op grond van onjuiste (financiële) informatie moeten wor-den terugbetaald.
Bij eventueel toekomstige overheidssteun aan (financiële) bedrijven past geen uitbetaling van bonussen.
4.4.3 In de internationale context pleit het CDA voor adequate kapitaaleisen bij banken, zodatzij meer en kwalitatief beter kapitaal moeten aanhouden.
Het is van belang dat hierbij een gelijk internationaal speelveld bestaat.
De kapitaaleisen moeten worden ingevoerd, zodra de economische omstandigheden dit toelaten.
Bij invoering moet versterking van de economische cyclus worden vermeden.
Deze kapitaaleisen zouden duidelijk gerela-teerd moeten zijn aan het risicoprofiel, en de systeemrelevantie van de instelling.
4.4.4 In de internationale context is het van belang dat Nederland aandringt op sterker Europees toezicht.
Dit betreft vooral een betere samen-werking tussen de lokale toezichthouders voor de grensoverschrijdende financiële instellin-gen.
Zo zou de verplichte informatie-uitwisse-ling tussen toezichthouders, met name in de Europese toezichtcolleges, moeten worden verbeterd.
Bovendien moet er op Europees ni-veau toezicht komen op kredietbeoordelaars.
4.4.5 Het CDA vindt dat het depositogarantiestelsel moet worden hervormd, zodat de rekening komt te liggen bij banken op basis van hun omvang en risicoprofiel.
4.4.6 Het CDA is van oordeel dat de zich voortzet-tende discussie over de optimale omvang van het Nederlandse bankwezen gevoerd moet worden op basis van een aantal kwalitatieve uitgangspunten (diversificatie van activitei-ten, verantwoord risicoprofiel).
4.4.7 Gelet op de overheidssteun die banken heb-ben ontvangen tijdens de kredietcrisis moet worden bekeken of hiervoor een extra finan-ciële compensatie van de banken gevraagd kan worden.
Ook zou rekening moeten wor-den gehouden met de forse vergoedingen die hiervoor al door de financiële sector worden betaald.
Het CDA is van mening dat deze extra compensatie in een internationale context bekeken moet worden.
Het CDA pleit ervoor om die onderdelen van de financiële sector waarin de overheid met kapitaal deelneemt zo snel als verantwoord is weer te privatiseren.
Arbeid en arbeidsparticipatie zijn de motor van onze welvaart en de basis van bestaans-zekerheid en persoonlijke ontwikkeling.
Meedoen door arbeid is wezenlijk voor onze sociale voorzieningen, zorg en zekerheid.
Maar arbeid is meer dan een bron van inko-men en belasting: het is een wezenlijk aspect van wie we zijn, hoe we samenwerken en hoe we in de samenleving tot ons recht komen.
Daarom is de arbeidsmarkt geen gewone markt, waarin alleen schaarste de waarde van arbeid bepaalt.
Arbeid verandert en mensen veranderen.
De levensverwachting stijgt,
banen voor het leven zijn zeldzaam
en mensen willen meer hun werk inrichten om dit met zorg en ontspanning te kunnen combineren.
Arbeidswetgeving, arbeidsmarkt en sociale zekerheid moeten die veranderingen mogelijk maken, steunen en beschermen.
We zitten in zware economische tijden.
De werkloosheid loopt nu op.
Waar mogelijk moe-ten we arbeid behouden, waar nodig omscha-keling bevorderen en steeds mensen steunen bij het ontwikkelen van nieuwe vaardigheden.
Tegelijk gaat de beroepsbevolking krimpen.
Voorkomen moet worden dat arbeidsschaarste straks een rem wordt op groei en welvaart.
Daarom: wie kan moet meedoen opdat wie echt niet kan, verzorgd kan worden.
Dat vergt een flexibele arbeidsmarkt,
een activerende sociale zekerheid
en de mogelijkheid om arbeid, gezin en zorg te combineren.
Bedrijven in staat stellen tot aanpassing,
werknemers stimuleren hun talenten te ontwikkelen,
ouderen behouden, jongeren opnemen,
werkende ouders ruimte bieden,
uitsluiting voorkomen; dat zijn eisen waar een moderne arbeidsmarkt aan moet vol-doen.
Arbeidsparticipatie mobiliseren, ar-beidsmobiliteit vereenvoudigen, flexibiliteit verzekeren, een werkzaam leven ondersteu-nen en een leven lang leren bevorderen; het zijn facetten van een moderne arbeidsmarkt zonder welke zij de achilleshiel van de groei wordt.
Dat is de inzet van het CDA in de komende jaren.
5.1.1 Het CDA wil een activerende werkloosheids-regeling.
Door middel van een loondoorbeta-lingsverplichting bij ontslag welke afhankelijk is van de duur van het dienstverband met een maximum van een halfjaar, worden werk-gevers medeverantwoordelijk bij het vinden van nieuw werk.
Wanneer de werknemer binnen de loondoorbetalingsperiode ander werk vindt, delen werkgever en werknemer het aldus tot het einde van de loondoor-betalingsperiode bespaarde loon.
Na de loon-doorbetalingsperiode komen werknemers in de WW waarbij de duur wordt gemaximeerd tot een jaar.
