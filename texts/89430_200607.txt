Од осамостојувањето на Република Македонија па до денес Министерството за сообраќај и врски се соочуваше со бројни проблеми во сите сегменти на неговото работење.
Co формирањето на Министерството за урбанизам, градежништво, сообраќај и екологија (МУГСЕ) 1990 година се направи конгломерат на функции и одговорности на кои не можеше соодветно да одговори како со својата организација така и со кадровскиот потенцијал.
Ниту со трансформацијата во Министерство за транспот и врски (МТВ) не беа изнајдени оптимални организациски и кадровски решенија за успешно извршување на работите кои ова министерство треба да ги врши.
Ваквата поставеност на МТВ резултираше со бројните проблеми во железничкиот и патниот сообраќај, во телекомуникацииите, авио сообраќајот, урбанизмот и управувањето со државното градежно земјиште.
Ова налага потреба од пренесување на надлежностите кои не се функционално врзани за клучните фунции на Министерството за транспорт и врски на друг субјект.
Тоа подразбира и промена на Законот за државната управа.
Затоа Либералната партија ќе инсистира новата влада да им застане на патот и да ги прекине овие токови.
Ке ја донесеме сета потребна законска регулатива во склад со законите на ЕУ со која досегашните органи во составот на МТВ ќе се трансформираат во Агенции
со што ќе се создадат услови за отворено, недискриминирано вршење на должностите, транспарентност во регулаторните процеси, спречување на злоупотреба на позициите,ефикасно користење на инфраструктурата,
забрзување на процесот на воспоставување на конкурентен Пазар, a со тоа и поттикнување на развојот на економијата на Република Македонија,
Ке воспоставиме нова структура на ова Министерство при што стручните и проверени кадри реформски и европски ориентирани ќе имаат можност да ги искажат своите способности низ:
Изготвување на сеопфатна стратегија за развој на патниот, железничкиот и воздушниот сообраќај.
= ќе се потенцира важноста на коридорите 8 и 10 за севкупниот развој на државата
Поттикнување на надлежните државни институци како што се Државниот ревизор, Антикорупциската комисија, Антимонополската управа и Народната банка на Република Македонија да се вклучат и во доменот на укинување на монополот на пазарот на телекомуникации, авио сообраќајот, железничкиот и патниот сообраќај со што ќе се овозможи неговата либерализација.
=разбивање на монополот на Македонските телекомуникации (Телеком) со воведување на нови фиксни оператори односно либерализација на пазарот на телекомуникации во Македонија,
=разбивање на монополот во домашниот авиосообраќај и овозможување на конкуренција во авио превозот со што Македонија ќе добие поевтин и побезбеден авионски превоз,
= максимално интензивирање на трансформацијата на македонските железници со што ќе се овозможи нејзин развој и унапредување со максимално задржување на вработените,
= развојот и унапредувањето на превозот на патници и стока во внатрешниот и меѓународниот патен сообраќај
максимално вложување во развојот, осовременувањето и проширувањето на патната мрежа која треба да биде крвотокот на македонската економија,
смалување на давачките за користење на патната инфраструктура,
транспарентност во доделувањето на СЕМТ дозволите,
олеснување на постапките на надлежните институции за минимално задржување на граничните премини
Воспоставување на органи за ефикасен инспекциски надзор при МТВ одговорни за инспекција на работата на субјектите во надлежност на министерството
Етаблирање на европските стандарди во цивилната авијација според ЈАА (Joint Aviation Authorities ) и ЕАЅА (European Aviation Safety Agency),
Трансформирање на Јавното претпријатие за аеродромски услуги (ЈПАУ-Македонија) и овозможување на аеродромите Скопје и Охрид да опстојуваат како јавни или мешовити претпријатија во кои профитот ќе биде главниот интерес а не партиските и личните интереси.
Co ова ќе се овозможат услови за привлекување на странски капитал.
Во сферата на урбанизмот, градежништвото и управувањето со државното градежно земјиште:
= Ќе се направи Анализа и осовременување на Просторниот план на Република Македонија како стратегиски документ за севкупниот развој на државата и нејзино инфраструктурно и економско поврзување во регионални и европски рамки
= Co развојот на Географскиот информативен систем ќе се овозможи создавање на банка на податоци и нов начин на комуницирање и размена на податоци од овие области.
= воведување ред во овие области со почитување на владеењето на правото,
= спречување на дивеењето на урбаната мафија.
БЕЗБЕДНОСНИОТ СЕКТОР
Зачувувањето на мирот и безбедноста во Република Македонија, одбраната и заштитата на нејзиниот територијален интегритет и суверенитет е највисок приоритет на Либералната партија.
Без траен мир, безбедност и сигурност на секој граѓанин и слобода на движење на било кој дел од територијата на Македонија, се загрозуваат условите за политичка и економска стабилност на земјата и социјалниот прогрес на општеството.
Својата политика во областа на безбедноста и одбраната Либералната партија ќе ја темели врз афирмацијата на стретегиските определби за зачувувањето на мирот и безбедноста, врз почитувањето на потпишаните меѓународни договори, обврски и сојузништва.
Во таа смисла, безбедноста и одбраната на Република Македонија ќе бидат целосно усогласени со надворешната и внатрешната политика на земјата односно со Уставот на државата и меѓународното право.
Република Македонија мора соодветно да одговори на новите флуидни и коплексни околности во регионот и пошироко преку градење и развивање на соодветни институции и сили кои ќе бидат компетентни и кадри за заштита на нејзините безбедносни и одбранбени интерси.
Република Македонија не е единствената земја која го следи процесот на трансформација на безбедносните одбрамбените структури.
Тоа е карактеристично не само за земјите во регионот туку и за важните меѓународни организации како што се ООН, НАТО, ЕУ и ОБСЕ.
Таквата трансформација подразбира не само промена во организациската поставеност, доктрината и опремата туку подразбира пред се промена на сфаќањата на лидерите (челните личности).
Тука подразбираме сихноризирана трансформација на политичките лидери, лидерите во дипломатијата, во економијата, во образованието, во науката, кај медиумите, во сите сфери на општественото живеење.
Најголемиот недостаток е запоставеноста на развојот на професионалци за национална безбедност како во политичкиот така и во другите делови на безбедносниот сектор (полицискиот, воениот, разузнавањето, судството).
Граѓанинот ќе биде во центарот на сите збиднувања.
Институциите не се тие кои се трансформираат, луѓето се тие што се трансформират.
Затоа имаме направено сеопфатана анализа на плановите за развој на безбедносниот сектор на државата.
Во плановите се воочливи бројни недоречености и нелогичности па дури и спротивности.
Тие не соодвествуваат со реалните потенцијали, како човечки така и материјални, на државата.
При нивната изработка се приоѓало парцијално и не се почитувани меѓународните стандарди.
Бидејќи се изработувани нетранспаренто и од квазиексперти во нив се присутни бројни пропусти.
Сето тоа доведе до доцнење во трансформацијата на сите сегменти кои спаѓаат во безбедносниот сектор на државата.
Наместо тоа на реформите им даваме стратегиски приод.
Сметаме дека на безбедноста мора да и се пријде сеопфатно од аспект на повеќе сфери и функции на државата пред се заради нејзиниот интегрален карактер.
Реформата на безбедносниот сектор подразбира ревизија на стратегиските документи, реформа на полиција, реформа на судството, реформи на затворите, реформа на разузнавањето, реформа на контролните механизми како и реформи на одбраната
Ревизија на стратегиските документи
Ке направиме ревизија на клучните стратегиски документи (Стратегија за национална безбедност, Стратегијата за одбрабна, Воената стратегија) во кои сеопфатно ќе се пријде кон проблемите на безбедноста вклучувајќи широк спектар на фактори како што се историските, културните и политичките традиции како и државните потреби, приоритети и опкружувањето.
Процесот ќе го направиме транспарентен и ќе ги ускладиме интересите на сите субјекти инволвирани во креирањето на политиката, донесувањето на законите и извршувањето на работите во безбедносниот сектор.
Безбедноста и одбраната на Република Македонија ќе бидат целосно усогласени со надворешната и внатрешната политика на земјата односно со Уставот на државата и меѓународното право.
Реформа на полиција
Во однос на реформите во полицијата Либералната партија ќе обезбеди:
Донесување на законски решенија со кои ќе се обезбеди реформа на севкупниот безбедносен систем.
Тоа подразбира и изградба на безбедносна стратегија за владеење на правото
и целосно оградување од таканаречените корисни релации помеѓу извршната власт и криминалните структури;
• Департизација на виталните безбедносни институции и персонал.
Тоа подразбира воспоставување на заеднички стручни, наставни и други критериуми и основи за професионалците и специјалните сили, еднакви со таквите сили во Европа и силите на Армијата,
Co ова, низ процес на дообука која треба да биде стручна и департизирана ќе се изврши селекција која ќе обезбеди персонал по европски критериуми и стандарди во оваа област;
• Co Стратегијата за национална безбедност ќе се обезбеди ефикасност и координација на силите и средствата на државата за спречување натероризмот, корупцијата, илегалната трговија со наркотици, оружје, луѓе, перење пари и друго; и
• Реформа на моделот на обуката со која треба да се обезбеди модел компатибилен со европската безбедносна практика и стандарди.  •
Реформа на судството
По усвојувањето на уставните амандмани со законските решенија што ќе следат ќе ја регулираме организацијата и функционирањето на судството.
Таа законска рамка ќе продуцира департизирано, некорумпирано и ефикасно судство.
Реформи на затворите
Co посебна програма за имплементација на Законот за извршување на санкции ќе ги реорганизираме казнено-поправните установи.
Притоа особено ќе се посвети внимание на подобрувањето на условите за живот во нив и обезбедување на потребен број на компетентен персонал кој ќе одговори на новите законски решенија.
Реформа на разузнавањето
Ке ја осовремениме и здружиме разузнавачката заедница во државата и ќе воспоставиме систем на односи кои ќе обезбедат висок квалитет на информациите и нивна соодветна класификација.
Вака реформираниот систем ќе овозможи доставување на информациите по нивоа и донесување на целисходни и правилни одлуки на државниот врв.
Реформа на контролните механизми
Ке воспоставиме осовремени контролни механизми во безбедносниот сектор на државата.
Co тоа ќе се надминат бројните проблеми од досегашната пракса на нерегулираност на односите на постоечките контролни субјекти и субјектите одговорни за извршување на задачите во безбедносниот сектор.
Ке формираме Координативно тело за национална безбедност чија улога ќе биде:
да ги информира и советува Претседатетелот на Републиката, Претседателот на Владата и соодветните парламентарни комисии за прашањата од безбедносен карактер,
• да овозможи размена на информации помеѓу различните актери во безбедносниот сектор,
• да ги ревидира државните безбедносни цели и потреби
и да ја креира безбедносната политика
Ќе направиме ревизија на Законот за кризен менаџмент.
Системот за кризен иенаџмент ќе го направиме логичен, реален, многу поефтин и соодветен на потребите на земја со големина и капацитети како нашата.
Во тие рамки ќе го направиме и Националниот оперативен центар (кој што ќе ги обединува функциите на Воениот национален центар, Центарот за контрола на воздушниот простор (АСОЦ) и Центарот за кризен менаџмент.
Но, поважно од сите наведени стратегиски определби и насоки во сферата на безбедноста и одбраната ќе биде обезбедување на стабилна безбедносна состојба во земјата
и слобода на движење.
За таа цел Либералната партија ќе ги презема следните мерки:
Враќање и подобрување на довербата меѓу граѓаните
Враќање на сите раселени лица во своите вековни огништа и решавање на нивните проблеми
Ефикасни и координирани активности против новите извори на загрозување на безбедноста ( тероризам, шверц со дрога, оружје и луѓе,
миграции на населението и популационата политика) во соработка со меѓународната заедница;
Унапредување и развој на демократските институции на државата,
доследна и ускладена надворешна политика,
ефикасно функционирање на безбедносно-одбрамбениот систем и
целосна соработка со меѓународната заедница,
Реформи на одбраната
Либералната партија во периодот од 2006-2010 ќе се залага Владата да ги преземе следните мерки и активности за содветен развој на одбраната:
• приоритетите и задачите за продолжување на процесот на трансформација и адаптација на безбедносно-одбрамбениот систем во склад со сопствените стандарди и потенцијали (човечки и материјални ресурси) кои ќе бидат усогласени со нормите и стандардите на НАТО и интересите на Република Македонија.
Процесот на трансформација на безбедносно-одбрамбениот систем е траен процес и подразбира константно подобрување на системот користејки ги сопствените научени лекции и искуствата на НАТО земјите,
• Co законски и подзаконски решенија јасно да се разграничи улогата, намената, задачите и овластувањата на армиските и полициските сили вклучувајќи ги и специјалните единици и службите за разузнавање и контраразузнавање во мир, кризни состојби и воена состојба,
Формирањето на органи и тела кои ќе обезбедат координација на активностите, прецизно разграничување на задаците, реафирмирање на принципот на едностарешинство и субординација,
• Ниту еден старешина или вработен во Армијата да не остане без работа
• Планска професионализација и едукација со што ќе се обезбедат компетентни кадри кои ќе можат да ги спроведуведат планираните реформи и обезбедат раководење со одбраната и армијата во постигнувањето на крајната цел.
Затоа е потребно воспоставување на висок стандард на образование и обука на офицери, подофицери и војници и воспоставување и изградба на подофицерскиот кор низ целата организациско-формациска структура на Армијата бидејќи врз него почиваат сите модерни армии.
• Усогласување на улогата на АРМ со новото опкружување - менаџирање со одбраната.
Армијата на Република Македонија не е ниту јавна институација управувана од цивили ниту пак приватна бизнис фирма.
Армијата отсекогаш била и ќе продолжи да биде професија.
Професија во која воениот персонал ќе служи на државата со чувство на гордост и лична сатисфакција.
Трансформацијата на воената професија не може да се врши како што се врши трансформација на приватна бизнис фирма или слична организација и не може да биде вреднувана врз тие параметри .
• Co реформите во АРМ ќе бидат опфатени и законските регулативи прифатени не само од власта туку и од опозицијата (невладините организации), а кои ќе ја регулираат селекцијата, образованието, развојот и унапредувањето (кариерата) на нејзините припадници,
• Крајна цел е изградаба на систем за одбрана и Армија који ќе бидат во потполност заемно оперативни со системот и силите на НАТО т.е структурата, доктрината, опремата, обуката, логистиката, системите на планирање, буџетирање, менаџментот и персоналот во одбраната и на Армијата мораат да обезбедат потполна интеграција со НАТО сојузниците.
Така реформирана Армијата ќе има поширок дијапазон на компетенции и многу поголема флексибилност, ќе биде модерна, добро обучена и мотивирана професионална сила со еднакви шанси за сите, која ќе ја отсликува етничката рамнотежа во Република Македонија и ќе може со сигурност да се справи со сегашните и идните закани за безбедноста на државата.
• Подобрување на животниот стандард и условите за работа на воените лица и персоналот во Армијата и решавањето на службеното домување на старешините и професионалните војници и нивните семејства со крајна цел обезбедување на пристоен дом и услови за живот и работа во местото каде е на служба на секој старешина и персонал вработен во Армијата.
Ова подразбира и сериозна анализа на платите на воените лица и вработените во Армијата и нивно соодветно ускладување; и
• Максимално одговорно и ефикасно трошење на средствата за одбраната-јавните набавки преку целосно имплементирање на систем на планирање, програмирање и буџетирање со кој ќе се овозможи трошењето на основните средства за обука, живот и работа на единиците да е одговорност на командантите, додека Министерството ќе ја врши контролата и набавките од највисок ранг за потребите на целата Армија и системот за одбрана.
Co реализацијата на овој план максимално ќе се забрзаат реформите на безбедносниот сектор
и ќе се реализира нашата стратешка определба за влегување во евро-атлантските структури.
ЗА ЗЕМЈОДЕЛСТВОТО, ХРАНАТА
И РУРАЛНИОТ РАЗВОЈ
Во Македонија, земјоделството како стопанска гранка секогаш била застапена со висок процент на учество во БДП,
Тоа, особено беше изразено во периодот кога Македонија беше федерална единица од поранешната држава, кога земјоделството беше еден од носителите стопанскиот развој.
Но, со осамостојувањето се појави драстичен пад на производството во земјоделството.
Нашите главни извозни адути, го изгубија чекорот со условите на пазарот.
Исто така, аграрната политика во светски рамки за овие последни 15-тина години доживеа промени диктирани од СТО (Светската трговска организација).
Тоа особено се однесува на можноста на протекционизам и интервенционизам од страна на богатите земји во нивното аграрно производство,
како и воведувањето на нови стандарди во производството во агро-комплексот,
И другите промени, особено политички, на стариот континент влијаеа на развојот на глобалната политика во аграрот.
Како посебно значајно за нас е проширувањето на ЕУ кон исток и промените во земјите од бившиот источен блок.
Имено тие земји кои се сега дел од ЕУ се многу атрактивни за инвестиции од земјите од „старата" ЕУ.
Како пример може да се наведе Полска и Унгарија, а во поново време и Украина (која сеуште не е земја членка на ЕУ, а има недоволно искористените земјоделски површини) кои имаат голем потенцијал за производство на евтина сточна храна.
Главниот проблем во досегашнииот период од осамостојувањето на Македонија во однос на аграрната политика е некоординираност во производството и недефинирањето на македонските стратешки аграрни производи по кои ќе бидеме препознатливи.
Некоординираноста во производството беше предизвикана од неколку, пред се објективни, но и субјетивни причини.
Согласно претходно изнесеното се поставува мислење во кој правец треба да се движи државата во однос на создавање издржана стратегија која ќе го придвижи стопанството и особено земјоделството како стопанска гранка.
Она што најнапред треба да го дефинираме е:
одредувањето на стратегиски производи на кои треба да се постави темелот на понатамошен движечки потенцијал во земјоделството и
воведувањето нови технолошки решенија во агро-производството и нивно поттикнување (биотехнологијата е основа за развојот).
Сметаме дека сеуште постојат неколку позитивни чинители кои треба да се искористат во идниост раст на земјоделското производство.
Еден од позитивните чинители за развојот на агро-комплексот се разните видови земјоделски здруженија кои секогаш ги сметаме за партнери во разговор за проблемите поврзани со производството.
КОНКРЕТНИ МЕРКИ ЛЕГИСЛАТИВА
Дефинирањето на стратешките производи не значи ограничување во производството.
Имено, секој земјоделец ќе биде слободен да произведува она што сака, под начини и услови на кои тој самиот смета, а чиј производ ќе може слободно да го изнесува на пазарот.
Секако дека државните органи ја имаат главната улога за унапредување и стандардизација на производството.
Затоа ЛП, врз основа на претходно кажаното ќе има за цел новата Влада да донесе прецизни законски и подзаконски акти согласно ЕУ директивите и стандардите, при што нашите стратешки производи ќе можат да добијат либерализиран влез на европскиот пазар.
Овие решенија ќе се донесуваат во строга координација помеѓу министерствата за земјоделство, екологија и економија.
Стратешките производи на кои треба да го базираме извозниот потенцијал, а со тоа и развојот на агро-комплексот се:
раноградинарските култури;
Грозјето, виното;
тутунот - само во одредени подрачја и директно поврзано со тутунската индустрија;
Овци, кози односно нивните производи – млеко, јагне, јаре.
КОНТРОЛА НА КВАЛИТЕТОТ И СТАНДАРДИЗАЦИЈА НА ПРОИЗВОДСТВОТО
Контролата за унапредување и стандардизација на производството во агро-комплексот ќе се врши преку ланец на акредитирани лаборатории кои можат да бидат под контрола на министерствата или да работат како самостојни лаборатории (со стимулирање на приватниот капитал во оваа дејност) во координација со земјоделските здруженија кое е подобро решение.
Овие лаборатории ќе бидат специјализирани за одредени видови на услуги кои меѓусебе ќе треба да вршат споредба на резултати т.н. "Provision Testing Provide", со цел побрза акредитација.
Во ланецот на производство ќе треба да се контролира: квалитетот на земјиштето, квалитетот на водата, семенскиот материјал, опремата, здравствената состојба, заштитниот материјал и сл,
Тоа значи опфаќање на сите критични точки во ланецот на производство на храна.
Ова се тешки услови за исполнување па затоа треба да се воведе помош, односно начин на субвенционирање на примарните производители.
Заради успешно спроведување на субвенционирањето, односно помаѓањето на примарните производители, треба да се врати проектот за регистрација на примарните производители, со дополнување кое ќе се однесува на нивно категоризирање (пр. создавањето на приходот, од кои извори, со какви производи, квалитет и сл.).
СУБВЕНЦИОНИРАЊЕ НА ПРОИЗВОДСТВОТО
Државниот фонд за земјоделство (ДФЗ) веднаш ќе го ставиме во функција што ќе ги следи производството, квалитетот и количината на производи, извозните резултати од производството, подршката на производството и сл.
Ова значи воведување на функционално раководење на овој фонд, при што треба да се смета на формирање на Сектор за гаранциска подршка и сектор за рурална подршка.
Овие 2 сектори треба да бидат основните делови на ДФЗ.
Еден од најбитните чинители за правилно функционирање на ДФЗ и овие два сектори е членување на даночните обврзници со цел контрола на средствата за субвенционирање на земјоделците кои ќе се добиваат преку буџетската пресметка на годишно ниво.
Транспарентноста во овие процеси е клучниот фактор за успешноста на оваа реформа.
Надлежното Министерство ќе се јави како стимулатор и медијатор за воспоставување на кооперантски односи помеѓу производителите и преработувачите,
Co потпишување на кооперантските односи ќе се создаде доверба и сигурност на преработувачите и производителите и финансиско учество на производителите при успешен извоз.
Средствата на државата добиени по основа на извоз, заедно со буџетските средства ќе бидат ставени во функција на субенционирање.
Сепак, при воведувањето на субвенциите треба да се запазе принципот во СТО да не доведе до прекршување на одредбите на ова глобална организација.
Стимулирањето на земјоделството и сточарството треба да се бара и низ пазарното учество на банкарскиот систем во пласман на поволни кредитни линии.
НОВИ ТЕХНОЛОГИИ ВО ЗЕМЈОДЕЛСТВОТО И СТОЧАРСТВОТО
Воведувањето на нови технолошки решенија во производството на земјоделските култури треба да биде што повеќе застапено со цел да се унапреди квалитетот на производот,
но и да се сочува природната средина.
Имено Македонија е претежно рурална земја, а голем број на жители живеат по градовите.
Луѓето заради економската оправданост се преселуваа во градовите и работеа во сега затворените индустриски капацитети,
Тие луѓе и нивните потомци, најчесто ги немаат продадено нивните имоти, ја познаваат локалната структура на земјиштето, во таквите региони е многу мала густината на популацијата и нема големи индустриски загадувачи.
Исто така, човечкиот потенцијал е особено голем традиционалист во однос на земјоделското производство.
Овој традиционализам треба да се искористи, заедно со воведувањето на новите биотехнолошки методи, во крајна цел производство на здрава и квалитетна храна која ќе биде конкурентна на пазарот.
Тоа претставува еден подолг стратегиски процес кој треба да е унифициран со зајакнат мониторинг, со механизам за оценување, а целта треба да биде успешна, транспарентна и видлива политика за сите учесници во руралниот развој.
Отвореноста на државата треба да се однесува кон директните странски инвестиции, кои транспарентно ќе се пласираат преку секторот за рурален развој во ДФЗ.
Целта на секторот за рурален развој треба да се дефинира во три правци:
подобрување на компететноста во фармерството и шумарството;
обезбедување на подршка за заштита на околината;
промовирање на разноликоста во руралната економија,
како и квалитетот на животот во тие средини;
ПРАВЦИ НА ДЕЈСТВУВАЊЕ
Прв правец: Иновација и повторно градење се стратегии на кои треба да се фокусираме за искористување на човечкиот и физичкиот капитал
За тоа предвивуваме:
Целни мерки кои треба да го промовираат знаењето и подобрувањето на човечкиот потенцијал;
Целни мерки за повторно градење на физичкиот потенцијал и промовирање на иновации;
Целни мерки за подобрување на квалитетот на производството и производите во земјоделството;
Втор правец: Агро-амбиенталните мерки се задолжителни.
Овие мерки се строго пропишани и од страна на ЕУ-законодавството, преку 2 општи оски:
1. Целни иерки за подршка на земјоделските површини
2. Целни мерки за подршка на шумското земјиште
Трет правец: Мерките во овој дел се насочени кон фармерите, нивните семејства како и различната рурална популација.
Што повеќе разноликост на пазарот и подобар сервис, ќе се создаде нов раст на производството како и можност за работа во руралните области.
Најуспешните форми за имплементирање на разноликоста и подобриот сервис е преку локалните развојни стратегии:
1. Мерки за разноликост во руралната економија што вклучуваат:
2. Мерки за поттикнување на квалитетот на животот руралните области:
Co оглед на претходно кажанато, се поставува прашањето за промена на името на Министерството за земјоделство, шумарство и водостопанство во МИНИСТЕРСТВО ЗА ЗЕМЈОДЕЛСТВО, ХРАНА И РУРАЛЕН РАЗВОЈ, бидејќи основата за промените во агрокомплексот, како и главната цел намалување на невработеноста, се во правец на развојот на руралните средини и искористувањето на човечкиот потенцијал во хармонизацијата со условите во животната средина.
ЗА ШУМАРСТВОТО, ВОДОСТОПАНСТВОТО И ЗАШТИТАТА НА ЖИВОТНАТА СРЕДИНА
Шумарството како гранка е најважниот обновлив извор на земјата воопшто.
Економската, социјалната и еколошката функција на шумите се од големо значење за одржливиот развој на општеството и за подобрување на квалитетот на живеење, особено во руралните и планинските подрачја.
Покрај економското значење, улогата на шумарството од ден во ден се повеќе се зголемува од аспект на тоа што шумата овозможува работа и извршува многу социјални и други неекономски функции.
Шумите и дрвјата се од витално значење за развој на земјите нудејќи економски, социјални и користи за околината за локалните заедници и за националната економија.
Тие исто така обезбедуваат:
осигурување на биодиверзитетот
и заштита на земјоделското земјиште.
Социјално-економските, политичките промени и можните глобални промени на климата лоцираат голем број на проблеми и задачи кои шумарскиот менаџмент мора да ги разреши на професионално ниво.
Руралните подрачја зафаќаат 90% од пошироката територија на ЕУ и претставуваат дом за околу половина од нејзината популација.
И покрај тенденцијата на намалување која се заблежува во последните години, шумарството и земјоделството сеуште претставуваат најголеми корисници на површините во ЕУ.
Овие сектори ја играат клучната улога во менаџирањето со природните ресурси во руралните подрачја, и можат да допринесат за нивно ефикасно развивање.
Покрај споменатото, вниманието кон шумите и шумарството е се поголемо и од причина што шумскиот екосистем се наоѓа под сериозна закана, бидејќи четвртина од шумите во Европа се сметаат за оштетени од аеро загаденост.
Од претходно изнесените причини, сите држави, а пред се членките на ЕУ преземаат се поголеми мерки за подобрување на состојбите со шумите и шумарството.
Чекорите кои се прават во овој поглед пред се се во донесување квалитетни законски и подзаконски акти, кои ќе овозможат издигнување на шумите и шумарството на ниво кое современиот начин на живеење го бара од нив
ЦЕЛИ
Целите на оваа платформа се:
обезбедување развој на шумарството,
идентификување на областите каде дијалогот и подршката се потребни, планирана (осмислена) акција за реализирање на целите, земајќи го во предвид достигнатото искуство во изминатите години.
Меѓународната заедница одвојува значајни средства за развој на шумарството во последните неколку децении.
Како резултат на предходното, обидите за осигурување на биодиверзитетот се интензивираа, а пошумените површини се зголемија.
И покрај овие иницијативи, површините покриени со шума, постојано се намалуваат во повеќето земји.
Одржливото стопанисување со шумите (OCШ) е главна цел за развојот на шумарството.
Овој концепт покрива цела област од еколошки, економски и социјални придобивки од шумите.
Пречки за успешна имплементација на ОСШ во природните шуми се
недостиг на критериум и индикатори за OCШ
применлив систем за управување и
релевантно искуство.
Други важни фактори со негативно влијание врз шумарскиот сектор се:
Слабости во блиските области што индиректно предизвикува обесшумување;
- Важечките концесии и политиката за цената на дрвото, што креира силен подтик за неодржливо стопанисување;
- Недостиг на адекватано и транспарентно информирање за состојбата и користењето на шумските ресурси.
Класифицирањето на шумите и означувањето на шумските продукти од признати извори (обновливи-одржливи шуми), може да биде корисен маркетинг инструмент, давајќи можност на консументите да допринесат за одржливо стопанисување со шумите.
ЕКОЛОШКИ ФУНКЦИИ
Тропските шуми содржат половина од сите познати растителни и животински видови и го прават екосистемот во кој биолошките и биотичките процеси се тесно поврзани.
Меѓународната заедница ја потенцира заштитата на биодиверзитетот во Конвенцијата на ОН за Биолошки Диверзитет.
Шумите и дрвјата спречуваат лизгање на земјиште, овозможуваат заштита на почвата од ерозија, врзуваат јаглерод диоксид и ослободуваат кислород, ги прочистуваат водата и воздухот и др.
Шумите, исто така допринесуваат за еколошка стабилност на глобално ниво;
ЕКОНОМСКИ ФУНКЦИИ
Шумарството и неговите производи допринесуваат со околу 2% во светскиот БДП и 3% од меѓународен трговски производ.
Експлоатацијата на шумите обезбедува релативно висок допринос кон БДП во многу земји во развој, посебено во Африка (6%) и Латинска Америка (3%).
Во Република Македонија тој процент се движи околу 1,5 до 2.
Овие проценки не ги вклучуваат немерливите функции од шумата како складирање на С02 и одржување на биодиверзитетот,
некомерцијална употреба на дрвото како и други шумски производи кои се користат од локалното население.
Системот за цената на дрвото и концесионите права кои се практикуваат во земјите во развој ја намалуваат вредноста на дрвото и шумите.
Приходите кои ги прима Државата како сопственик на шумата, не се повеќе од 10 до 20% од вредноста постигната на реалниот пазар,
Пореален систем за цени, може да го зголеми приходот на државата и да го намали обесшумувањето.
Целта на маркетингот за производите од шумата е да постигне равнотежа помеѓу комерцијалната и еколошката политика
и да промовира одржлив развој,
СОЦИЈАЛЕН АСПЕКТ
Користите од шумите засегаат голем број на луѓе.
Политичарите, земјоделците, локалното население и индустријата имаат интереси директно или индиректно поврзани со шумарскиот сектор.
Шумите исто така се од големо културно значење за домашното население и важни за нивната егзистенција.
Затоа е важно да се води сметка за социјалниот аспект и поврзаноста со активностите за промоција на шумите.
ИНСТИТУЦИОНАЛНИ АСПЕКТИ
Владините служби се одговорни за имплементирање на шумарската политика.
Контролата на институциите и влијанието на државата во многу земји во развој во последните години забележува намалување.
Администрацијата да помогне во лоцирањето на проблемите во шумарството со повеќе сектори (екологија, земјоделство, индустрија, финансии идр.) кои се меѓусебно поврзани.
ЦЕЛИ HA СТРАТЕГИЈАТА HA ЗАЕДНИЦАТА
Главната цел на РМ во развојот на шумарството треба да биде:
зачувување на адекватна шумовитост;
подобрување на стопанисувањето со шумите како придонес кон локалната, регионалната и глобалната човекова околина и
глобален одржлив развој.
Активностите кои ќе ги презема шумарскиот сектор потребно е да водат кон:
намалување на неконтролираното обесшумување и деградирањето на шумите;
зголемување на областите со одржливо стопанисување со шумите;
зголемување на приходот од шумските производи и негова правична распределба;
зачувување на генетските извори и биодиверзитетот;
развојни истражувања за подобрување на знаењето поврзано со шумите.
КАКО ДА СЕ ПОСТИГНАТ ЦЕЛИТЕ
Развојните активности припаѓаат во четири различни групи, водејќи сметка за потребите на локално, национално и меѓународно ниво:
развивање и имплементирање на Глобалната политика за шумарството, на национално и меѓународно ниво, во поглед на зачувување на повеќефункционалната улога на шумите.
подобрување на одржливото интервенирање во поглед на заштитата на шумите и употреба како поле за промоција на OCШ и други одржливи и социјални форми, кои имаат позитивно влијание врз шумите;
подобрување на ефикасноста во користењето и обработувањето на дрвото и другите шумски производи низ правично и глобално приближување, поврзувајќи ги економскиот развој и интересите на домашното население;
допринесување за развојот на истражувањето, информирањето, капацитетот и технолошките трансфери помеѓу нив.
Напред изнесеното ќе допринесе до глобалните цели за овозможување на поединци и друштва да работат со шуми и шумарство и општества во целина, придонесувајќи за равноправност помеѓу производите од шумата и функциите кои произлегуваат од социјален, економски и еколошки аспект.
Оваа Либерална политиката ќе се залага за спроведување и почитување на пропишаните акти на ЕУ за развој на шумарството и човековата околина.
КОНКРЕТНИ МЕРКИ И ПРАВНА ОСНОВА
Еден од актите кои се донесени во контекст на подршка на OCШ е Согласноста за регулирање на руралниот развој подржан од Европскиот фонд за агро-култура, за рурален развој за програмираниот период од 2007-2013 година.
ЦЕЛИ НА КОНКРЕТНИТЕ МЕРКИ
Новата политика има две главни цели:
Прва цел е да се подобри конкурентноста помеѓу претпријатијата во шу-марството преку подршка за преструктуирање и иновации низ:
Мерки насочени кон промовирање на знаење и подобрување на човечкиот потенцијал;
Мерки насочени кон реорганизација на физичкиот потенцијал и промовирање на иновации;
Втора цел е подобрувањето на човековата околина.
Мерките за подобрување на човековата околина се обврзувачки.
Основни се мерките насочени кон одржливото користење на шумите и шумското земјиште.
ЛП инсистира на прецизни акти што ќе ги утврдат општокорисните функции на шумата и постепено симнување на акцентот од економското значење на шумата (намалено-оптимално искористување на шумите, согласно посебните планови за стопанисување со шумите).
Дефинирањето на општокорисните функции не подразбира напуштање на економското значење на шумите.
Напротив шумарството како стопанска гранка потребно е да се темели и да се развива врз принципот „трајно стопанисување" (обновливо) и обезбедување квалитетна дрвна маса за преработка со потекло од соодветни подрачја (ОСШ).
Современото менаџирање со шумите бара да покрај решавањето на економските проблеми, се постават и темелите за сериозно и современо третирање на општокорисните функции на шумите.
Современите случувања, од шумарството бараат однесување од аспект на:
заштита на земјиштето од ерозија;
шумата како средина за одмор и рекреација;
позитивно влијание на шумите врз климата и режимот на водите;
врзување на јаглерод диоксид;
шумата како средина за развој и опстанок на животинскиот свет,
како и развој на ловниот туризам; итн.
Третманот на шумите од аспект на општокорисните функции како и по принципот „трајно стопанисување" ќе биде загарантиран само врз основа на квалитетно и реално планирање во шумарството (Forest management and planning).
Co квалитетното и реално планирање во шумарството ќе бидат детектирани и дефинирани како економските така и напред споменатите општокорисни функции на шумите.
Исто така со планирањето во шумарството ќе бидат утврдени голините во и надвор од шума, кои е потребно да се пошумат со цел зголемување на површината под шума во државата и подобрување на квалитетот на шумите, со што ќе се допринесе за
: смирување на ерозијата на земјиштето,
подобрување на водниот режим,
добивање на кислород и сл.
Co цел шумите да одговорат на потребите и да ги задоволат функциите кои се очекуваат од нив, потребно е истите да се во добра кондиција како по квалитет така и по квантитет (површина и дрвна маса).
За да се реализира претходно изнесеното, потребно е создавање законски рамки за дефинитивно преструктуирање на оваа стопанска гранка со цел современо функционирање на шумарсвото.
Законите во РМ потребно е да предвидат услови за формирање на еден сосема нов систем за функционирање на субјектите кои ќе се занимаваат со шумарството.
Законот треба да предвиди функционирање на неколку субјекти кои ќе бидат овластени за:
лиценцирање, изработување посебните планови за стопанисување со шумите,
застапување на интересите на државата во поглед на стопанисувањето со шумите,
акционерски друштва и за надзор и контрола на спроведување на планираните активности во шумарството.
Од изнесеното во однос на општокорисните функции на шумата, логично се наметнува прашањето дали шумарството како една од стопанските гранки во РМ, треба и понатаму да биде лоцирано во Министерството за Земјоделство, Шумарство и Водостопанство?
ЛП смета дека вистинското место на шумарството како стопанска гранка му е во Министерството за екологија, поради тоа што потребите на човекот и општеството од шумата се зголемуваат и во иднина од шумата се повеќе ќе се бара:
заштита од ерозија;
подобрување на водниот режим;
стабилизирање на климата;
врзување на С02 и ослободување на кислород;
користење на шумите за едукација, одмор, рекреација, туризам и лекување;
користење на шумите за лов и ловен туризам, итн.
ЗДРАВСТВОТО
КАРАКТЕРИСТИКИ HA ПОСТОЈНИОТ ЗДРАВСТВЕН СИСТЕМ
Основна карактеристика која провејува низ целокупниот систем е општото незадоволство, искажано како од страна на пациентите-корисници на здравствените услуги, така и од страна на здравствените работници, даватели на услугите.
Од осамостојувањето до денес, здравството е подложено на секакви реформи.
Основен проблем при тоа е што не постои континуитет во нивното спроведување.
Досегашна карактеристика на сите тие реформи единствено беше нивната недоискажаност и недовршеност.
Секоја промена на Влада, а што е уште полошо и секоја промена на Министер за здравство водеше до промена и на дотогашната здравствена политика, одрекување на се што дотогаш било направено и отпочнување на реформите одново.
Сето тоа чинеше огромен труд и материјални средства без некои конкретни и видливи резултати.
Напротив континуирано се случува опаѓање на квалитетот на услугите кои здравството ги нудеше.
Се добива впечаток дека од сите тие реформи единствена придобивка е воведувањето на институцијата приватно здравство, како конкурентност на јавното.
Благодарејќи на тоа, степенот на квалитет на услугите во одредени сегменти од здравствениот систем, оние најинтересните за приватниот капитал, кои овозможуваат најбрзо оплодување на вложените средства, се подигна на навистина високо ниво.
Во јавното здравство пак, чест на исклучоци, дојде до постепено но евидентно намалување на истото тоа ниво.
Се појави и прелевање на квалитетните стручни кадри од јавното во приватното здравство,
Една од причините за таа состојба е и преголемата централизација на јавниот здравствен сектор и партизацијата на истиот.
Така наместо натпревар помеѓу двата сегменти на системот, дојде до постепена стагнација и деградација на јавниот за сметка на приватниот сектор.
Фондот за здравствено осигурување (ФЗО), како финансиска институција задолжена за финансирање на секојдневните потреби на здравствениот систем, речиси во целост потфрли во вршењето на таа своја основна дејност.
Во својот историјат на постоење немаше ниту еден период што не беше проследен со финансиски скандали.
Исто така неговото работење беше во континуитет карактеризирано со негативни финансиски резултати.
И покрај фактот што со највисок здравствен придонес во регионот од 9.2% од бруто личен доход по вработен месечниот прилив на средства изнесува 30-40 милиони евра, т.е. на годишно ниво буџет од 400 до 500 милиони евра, дубиозите стануваа се поголеми.
Платите на вработените во јавниот сектор останаа непроменети речиси цел овој период.
Тоа е една од главните причини зошто доаѓа до одлевање на квалитетен стручен кадар
и зошто многу често јавното здравство е проследено со корупциски скандали.
Непостоењето на доктринарни ставови за одредени дијагностички и терапевтски процедури доведе до талкање и на лекарите и на пациентите при лечењето на конкретни заболувања.
Ни се случува и големиот парадокс да имаме стручни лица со светско реноме, а нашата медицинска школа да не е призната надвор од нашите граници.
Фармацијата е дел од системот во кој се одливаат најголемиот дел од средствата.
Фармацевтските куќи се едни од подобрите економски субјекти во државата.
Финансискиот колач кој што тие го делат е голем, законските нормативи кои го покриваат тоа поле се недоволни, а сето тоа доведува до можност за манипулации и корумпираност.
ПРИЧИНИ ЗА РЕФОРМИТЕ
Изминатите дваесеттина години се карактеризираат со отпочнување на процес на реформи во здравствените системи во западно-европските држави.
Потребата од реформи настанува како резултат на повеќе фактори:
промена на демографската карта на населението,
епидемиолошката транзиција (намалување на заразните, зголемување на хроничните болести),
брз развој на технологијата,
се поголеми притисоци во националниот буџет, рапидно зголемување на трошоците,
зголемено влијание, потреби и очекувања на пациентите
и зголемена одговорност на медицинскиот персонал кон пациентите.
Но, поради непостоење на континуиран напор и политичка волја, реформите во здравството не можат да се спроведат,
Затоа е потребно критично согледување на досегашниот процес на реформи,
добра анализа на постоечките реформски механизми во останатите земји во Европа, | учење од нивното искуство
и прилагодување на користените модели во наши услови.
Промените неминовно доаѓаат.
Колку побрзо и поподготвено се отвориме кон нив, резултатите од истите ќе бидат подобри за сите.
Но, не може да имаме само административен пристап кон решавањето на проблемите.
Имено, не смееме да ги менуваме луѓето туку треба да го менуваме системот.
Сето горе наведено укажува на неопходна и итна потреба од спроведување на вистински, а не квази реформи во здравствениот сектор.
Прво треба да се сфати дека здравството е дел од општествениот живот кој е подложен на секојдневни промени.
Значи потребата од реформи е континуирана, а тие се долготраен процес и неопходно е во рамките на една зацртана долгорочна реформска политика да се остави простор за корективни зафати на истата.
За донесување на ваквата реформска политика потребно е превземање на мерки наведени во следниот текст, како процеси кој што мора да се изведуваат симултано.
ЗДРАВСТВЕНО ОСИГУРУВАЊЕ ВО МАКЕДОНИЈА
Стартна точка во решенијата на оваа Либералната политика по прашањето на здравственото осигурување е дека социјалните системи функционираат преку принципот на солидарност, при што се овозможува распределба на ризикот помеѓу осигурениците.
Co тоа средствата се наменети на оние на кои најмногу им се потребни.
Во практиката се документирани податоци дека само 10% од осигураната популација се корисници на 80% од средствата.
Реалната слика е дека Македонија има неконкурентен и високо централизиран систем на задолжително здравствено осигурување.
Системот се финансира главно преку придонеси (57,3%) од вработените,
додека определен процент доаѓа од пензискиот фонд (21,7%)
и од Бирото за вработување (12,6).
Македонија има највисоки придонеси за здравствено осигурување во регионот (9,2%).
Висината на осигурувањето е поврзана со приходот на осигуреникот и во одредена форма со образованието, a е независна од многу побитни ризик фактори како: возраста, полот или големината на семејството.
Високите придонеси за здравство, надополнети со другите давачки се голем товар за работодавците и важат за еден од клучните фактори кои придонесуваат за високата официјална невработеност (приближно 40%).
При обезбедување на здравствени услуги граѓаните се изложени и на дополнителни приватни трошоци кои според некои анализи се движат околу 50% од вкупните трошоци во здравството.
Сето ова придонесува да настане постепено, но сигурно влошување на нашиот социјален здравствен систем и појава на незадоволство и нееднаквост помеѓу осигурениците.
Еден од начините на кој државите излегуваат во пресрет на овие проблеми е конкуренција помеѓу социјалните фондови
или пак воведување приватно здравствено осигурување.
Според Законот за здравствено осигурување не е дозволено отварање на приватни осигурителни компании за целосно осигурување, туку постои можност за дополнително здравствено осигурување.
Наспроти тоа, ЛП смета дека е неопходно да се унапреди здравствениот систем преку постепено воведување конкуренција.
ЛП ќе поднесе предлог за изменувања на легеслативата што ќе овозможи формирање на тростолбен осигурителен систем.
Првиот столб би бил во целост државен, тоа би бил досегашниот ФЗО.
Во него би се слевале многу помал дел од средствата кои сега се одвојуваат за таа намена.
Предлог е тоа да бидат 2% до 3% од бруто личниот доход.
Исто така тука би се прелевале и средствата кои што би се одвојувале од Буџетот, како и средствата прибрани од акцизите.
Co вториот столб се отвара можноста за влез на други осигурителни компании во бизнисот со здравствено осигурување.
Значи, покрај ФЗО се дозволува и сите останати осигурителни компании кои ќе исполнат претходно пропишани услови да работат на тоа поле.
Стапката од бруто личниот доход би се движела од 5% до 7%, а би ги покривала сите трошоци за здравствена заштита кои погоре не се спомнати.
Разликата со првиот столб е во тоа што секој осигуреник би имал комплетна контрола над средствата кој тој лично ги одвојува, а за дел од сумата на непотрошени средства би имал и право на повраток на истите.
Третиот столб како што е веќе спомнато, би бил на доброволна основа.
Овде би работеле само осигурителните компании, a со него би се финансирале екстра здравствени услуги.
Значи, трансформацијата на ФЗО е неминовна.
МЕНАЏМЕНТ ВО ЈАВНИТЕ ЗДРАВСТВЕНИ ИНСТИТУЦИИ
Потребно да се либерализираат, а не да се бирократизираат процедурите за јавни набавки со кои се соочуваат државните болници.
Бирократизацијата придонесува и оние директори менаџери кои се одлични во својата работа, да не можат рамноправно да се натпреваруваат со нивните колеги кои работат во приватниот сектор.
Co тоа постепено би се изедначиле условите помеѓу приватното и државното здравство.
Се очекува така воспоставената конкуренција да ги унапреди здравствениот систем и самата конкуренција помеѓу осигурителните компании.
Во јавното здравство така ќе се вметне пазарна иницијатива во еден хиерархиски систем,
но притоа ќе се задржи универзалниот и бесплатен пристап до првото место на обезбедување на здравствени услуги - општиот лекар,
а локалните здравствени власти ќе станат набавувачи на здравствени услуги.
Нашата замисла е јавните болници постепено да прераснат во независни субјекти кои заработуваат преку провизија на здравствени услуги.
Тие се принудени да го прифатат претприемачкото однесување во нивната работа, со цел да се постигне оптимален резултат со инвестираните средства.
Истото е карактеристично за приватниот бизнис.
Нашиот концепт е:
болниците не се приватизираат, остануваат јавни но не и државни,
а сепак се воспоставува конкуренција.
Јавните институции го превземаат претприемачкото однесување во работата и рамноправно се натпреваруваат за својот дел од пазарот со постоечките приватни институции.
Co други зборови, сопственоста на болниците е пренесена на локално ниво,
а менаџментот го избираат одбори на доверители гласани од самите граѓани.
КОНКРЕТНИ РЕШЕНИЈА
Она што треба да се направи е:
Формирање општо прифатена Национална стратегија за здравство карактеризирана со неколку етапи: краткорочна, среднорочна и долгорочна.
Да се овозможи постоење на повеќе приватни фондови за да се овозможи конкурентен систем на здравствено осигурување - формирање на тростолбено здравствено осигурување;
Усвојување на генерален менаџмент на институционално, локално и регионално ниво.
Регионализација на здравството (деташирање на кадрите).
Заживување на дополнителната дејност.
Промена на уписната политика на Медицински факултет.
Воведување на катедра за Менаџмент во здравството при Медицинскиот факултет.
Што побргу да се донесе и што е најважно да профункционира законот за промет со лекови со единствени и референтни цени кои ќе бидат достапни и пристапни за сите здравствени осигуреници.
Враќање на довербата на луѓето кон здравствениот систем низ активности усмерени за унапредување на комуникациските вештини на здравствените работници со потикнување на медицинскиот персонал за пољубезен и потопол пристап;
Во даночната политика, дел од акцизите на алкохолните пијалоци и цигарите да се влеваат во здравствената каса како наменски денар за програми за превенција и лечење на болести на зависност,
Под итно би се донел Закон за производство, контрола и промет со лекови, со што би се намалиле ако не и во целост спречиле досегашните манипулации и криминал во таа сфера.
Во здравствениот буџет да се воведе посебна ставка за превентивни здравствени програми - превенцијата е најевтината здравствена активност, а користа од неа е огромна.
Делот од трошоците за лечење на хроничните заболувања како ТБЦ, шеќерната болест, хроничните бубрежни заболувања поврзани со дијализа, малигномите и сличните оболувања кои што со досегашниот закон беа во целост на терет на здравствената каса да се финансираат буџетски;
Целосно спроведување на мерките за спречување на професионален травматизам - повредите на работа се се почести и затоа мора да создадеме услови секој вработен во индустријата, рударството, градежништвото и земјоделството да биде добро заштитен како истите би се спречиле;
Граѓаните да се добро информирани за можностите кои ги нуди новиот систем;
Ниту еден провајдер или купувач на здравствени услуги да нема монопол на пазарот и до одредена мера да нема крајности односно непредвидливи ситуации.
Да се подготват и применат приоритетни програми за заштита од одредени заболувања (зарази, ТБЦ, СИДА, Бруцелоза);
Да се обезбеди заштита на одредени групи - невработени, инвалиди, деца и мајки, стари и изнамоштени лица, болни од малигноми,
Да се сочува стабилноста на здравствениот систем низ:
А) Финансиска регулација наменета да ги заштити осигурениците од ризикот дека осигурителните компании нема да можат да ги исплатат потребните обврски.
Б) Пазарна регулација која е потребна да се обезбеди фер и соодветна цена на полисите за осигурување.
В) Обезбедување нормално функционирање на пазарот и заштита од недостатоците на пазарот (пристрасната селекција со која приватните компании ќе се потрудат да ги осигураат само здравите и млади луѓе, додека ќе настојуваат да ги избегнат постарите и болни лица)
Главниот предизвик е да се најде рамнотежа меѓу предностите на мотивацијата кои ги носи конкуренцијата, да се корегираат недостатоците на пазарот и да се задржи концептот на здравјето како социјално добро на едно модерно општество.
Притоа државата мора:
да превземе обврска да обезбеди основни здравствени услуги за граѓаните;
да обезбеди здравствена заштита на децата почитувајки ја Отавската декларација за право на децата за здравствена заштита и Конвенцијата за правата на децата на ООН;
да обезбеди здравствена заштита на мајката.
ПОЛИТИЧКИОТ СИСТЕМ
Co усвојувањето на Уставот од 1991 година, РМ се определи за систем на парламентарна демократија со поделеност на законодавната, извршната и судската власт, водејќи се од системот на проверка и урамнотеженост.
Уставните измени произлезени од Рамковниот договор од 2001 г. исто така не го променија системот на поставеност на властите во државата, ниту го загрозија нејзиното републиканско уредување.
Парламентарната демократија е доминантниот политички систем во најголемиот број демократии и системи со републиканско уредување во Европа и ширум светот.
Воедно, системот на парламентарна демократија бил основна заложба на либералите од XVII век.
Но, македонскиот политички систем манифестира специфичности кои се неприменливи за една типична парламентарна демократија и кои во изминатиот период од 16 години несомнено го доведоа во прашање вистинското функционирање на парламентаризмот и особено проверката и урамнотеженоста на поделените власти во државата.
Притоа, како загрозена се покажа парламентарната контрола врз извршната власт која е поделена меѓу Владата и Претседателот на државата.
Оттука, според Либералната партија е потребно редефинирање на принципите на парламентарниот систем во македонскиот Устав во насока на прецизирање на контролата на Собранието над Владата
и споделените надлежности на носителите на извршната власт: Владата и Претседателот на Републиката.
Потребно е да се создадат мерки кои ќе ја зајакнат лојалноста на граѓаните кон државата и ќе обезбедат систем на владеење на правото,
Истовремено, тоа е начинот за создавање на македонската политичка нација како резултат на хомогеноста на Македонците и припадниците на заедниците чие врзивно ткиво е државата Македонија - гарант на правата на сите нејзини граѓани.
Процесот започна 1991 година со македонската независност, процесот продолжи со Рамковниот договор од 2001 година и Декларацијата за извинување на жртвите на режимот во периодот 1945-1990 година.
Процесот на зајакнување на системот мора да продолжи со:
ПРОМЕНА НА НАЧИНОТ НА ИЗБОР И ПОЗИЦИЈАТА НА ПРЕМИЕРОТ И МИНИСТРИТЕ ВО ВЛАДАТА
Потребен ни е принцип на одговорна Влада.
Ваков принцип ќе биде запазен доколку Премиерот пред Собранието одговара за целокупната работа на Владата,
а својот министрите одговараат исклучително пред Премиерот, наместо директно пред Собранието.
На овој начин се зацврстува позицијата на Премиерот и компактноста на Владата, a се напушта постојното решение кое е рецидив од стариот систем.
Само на тој начин ќе се напушти постојниот принцип на одговорност на министрите пред партиските раководства што ги предложиле наместо пред Премиерот во чиј кабинет се.
Потребни се и промени во начинот на избор и разрешување на Премиерот и министрите.
Основна одлика на парламентарниот систем претставува одлучувањето на пратениците во име на граѓаните што ги избрале.
Притоа, со постојното уставно решение должноста министер е неспоива со должноста пратеник.
Но токму пратеникот има непосредно доверен мандат од граѓаните за одлучување по основните и најзначајните прашања во државата,
а министрите кои располагаат со висок степен на дискрециони права, се посредно избрани на должноста.
Оттука, според Либералната партија, потребно е членовите на Владата да произлегуваат од пратеничкиот состав и воедно да бидат пратеници додека извршуваат министерска должност.
Ваквото решение, истоветно со позицијата на членовите на владиниот кабинет во колевката на парламентарната демократија - Велика Британија - претставува основа за избор на министри кои ја добиле довербата на граѓаните на непосредни избори.
На ваков начин и граѓаните ќе ги препознаат своите идни министри уште на самите избори.
РАСПУШТАЊЕТО НА СОБРАНИЕТО ПРЕД ИСТЕКОТ НА МАНДАТОТ -ТИПИЧНО РЕШЕНИЕ ЗА ВИСТИНСКА ПАРЛАМЕНТАРНА ДЕМОКРАТИЈА
Македонија е една од ретките парламентарни демократии во Европа во која единствен начин за престанок на мандатот на пратениците меѓу два редовни изборни циклуси претставува самораспуштањето.
Наместо тоа, Либералната партија ќе предложи уставни измени со кои Премиерот ќе може да побара распуштање на Собранието во услови кога ќе увиди дека нема поддршка од мнозинството кое ја поддржувало неговата Влада или кога ќе предложи владина политика, одлука, потег... за кој нема добиено мандат на избори за пратеници.
Согласно фактот што Премиерот е лидер на најбројната политичка групација во Собранието или на партијата што освоила мнозинство пратенички места, Премиерот секогаш ќе биде во можност да ја провери политиката на својата Влада и поддршката на нејзините потези низ предвремени избори, без притоа да биде заложник на парламентарното мнозинство и без уцени од пратениците што ја даваат поддршката во парламентарното мнозинство.
Ваквиот институт истовремено ќе ја зголеми и одговорноста и мобилноста на пратениците, Владата и воопшто ефикасноста на парламентарната демократија и нејзините институции, а особено ќе влијае позитивно на проверката и балансот.
ПОЗИЦИЈА НА ПРЕТСЕДАТЕЛОТ НА РЕПУБЛИКАТА СООДВЕТНА НА ПАРЛАМЕНТАРНАТА ДЕМОКРАТИЈА
Поделеноста на извршната власт меѓу Претседателот и Владата на РМ е една од основните слабости на нашиот политички систем.
Преклопување на надлежности и недореченост и јасна поделба на нивните надлежности често пати предизвикуваат блокирање на системот.
Така со уставно дефинираната позиција на Претседателот на РМ како шеф на државата избран за период различен од мандатот на пратениците и Владата на непосредни избори и широките овластувања во надворешната политика, одбраната, заштитата на уставноста и законитоста и судството, Македонија непосредно функционира како држава со претседателски систем.
Имено, покрај позицијата шеф на државата, со правата во надворешната политика, а особено учеството во креирањето надворешната политика и македонските амбасадори, со правата во одбраната (поставувањето началник на Генералштабот и слично), со предлагањето членови на Уставниот и Врховниот суд... Претседателот во огромна мерка има учество во извршната власт во државата.
Во исто време, одговорноста на Претседателот се сведува на минимум освен во одбранбената област,
а неговото реално влијание во економската политика и другите општествени сфери е минимално.
Оттука многу често во РМ се јавуваше потребата од кохабитација меѓу Владата и парламентарното мнозинство со Претседателот од една страна и конфликти на оваа релација од друга.
Оттука, со цел вистинско позиционирање на шефот на државата, Либералната партија ќе предложи промена на Уставот со која ќе се предвидат оптималните овластувања на претседателот во протоколарниот дел на претставување на државата,
а ингеренциите од извршна власт ќе и бидат недвосмислено доверени на Владата.
Ваквата негова позиција ќе повлече и промена на начинот на избор на Претседателот.
ДЕЦЕНТРАЛИЗАЦИЈА И ДЕКОНЦЕНТРАЦИЈА НА ВЛАСТА:
Процесот на децентрализација со новиот закон за локалната самоуправа само е започнат.
Општините реално немаат вистински овластувања ниту соодветни извори на приходи.
Македонските единици на локалната самоуправа и натаму се само своевидни деташирани единици на централната власт и единици за решавање на комуналните потреби на граѓаните.
Општините во Македонија и Градот Скопје во останатите области се препуштени сами на себе,
а нивното финансирање е нерешлива загатка во најголем број случаи.
Оттука, Либералната партија во соработка надлежното Министерство за локална самоуправа и со носителите на должностите во органите на локалните самоуправи ќе иницира измени и дополнувања во Законот за локалната самоуправа и во релевантните закони, овозможувајќи:
покачување на изворите на средства за единиците на локалната самоуправа врз основа на зафаќања од даноците;
децентрализација на полицијата - назначување на раководителите на подрачните единици на јавната безбедност од страна на советите на единиците на локалната самоуправа;
наплата на казни по основа на инспектирање од страна на локалната самоуправа;
давање право за уредување на прашања од интерес на единицата на локалната самоуправа на подрачје определено од органите на локалната самоуправа наместо на подрачјето на целата единица на локалната самоуправа како досега;
оптимално уредување на правото на задолжување на единиците на локалната самоуправа во земјата и странство;
доуредување на сите прашања од интерес на единиците на локалната самоуправа согласно проблемите манифестирани во текот на изминатиот период од донесувањето на новиот Закон за локална самоуправа.
ПОЛИТИКА НА ПОВЕЌЕ СПОРТСКИ АКТИВНИ ГРАЃАНИ, ПОВЕЌЕ "СПОРТСКИ" РАБОТНИ МЕСТА и ВРВНИ РЕЗУЛТАТИ
ЦЕЛИ И ПРИОРИТЕТИ
Либералната политика за спортот претставува она што треба да биде иднината на спортот во Македонија.
Либералната политика за спортот ги опфаќа сите сегменти на спортскиот живот и за главна задача ќе има имплементација и поставување на еден ефикасен и ексклузивен спортски систем.
Организацијата на спортскиот систем, кој ќе го сочинуваат сите оние кои се вклучени во спортот, ќе треба да овозможи постигнување на врвни резултати во најважните сегменти на спортското живеење.
Најголемата подршка мора да биде насочена кон Спортот за сите
и кон врвниот спорт
како и кон спортските клубови кои се основата на македонскиот спорт.
Развојот на младинскиот спорт, посебно преку стипендирањето на младите талентирани спортисти е исто така еден од приоритетите на нашата партија.
Мора да се стипендираат и млади талентирани стручни кадри (студенти и научни работници) во најпознатите спортски школи во светот кои потоа своето знаење би го омплементирале при работата во спортските клубови, во научните спортски институции - кадри како професори и научни работници.
Кога е спортот во прашање сите мораме да работиме заедно.
Поставувањето на спортот во центарот на вниманието е од круцијална важност.
Инвестициите во спортот се приоритет,
но исто така мора да дадеме приоритет и на ефикасното користење на средствата кои ни се на располагање.
Спортот мора да биде насочен во правец на јакнење на социјалните, едукативните, културните, економските и здравствените бенифиции кои се насочени како кон поединецот така и кон општеството.
Либералната политика за спортот ќе даде вистински придонес за соодветниот развој на спортот преку превземање на голем број конкретни акции во однос на унапредување на спортот
како и кон неутрализирање и отстранување на сите негативности кои се јавуват како резултат на модерниот начин на живеење.
Спортот бил и секогаш ќе биде есенцијална и интегрална компонента, која секогаш се користи во насока на почитување на човековите права,
спроведување на парламентарната демократија
и владеење на правото.
Во тој правец, напорите и акциите на ЛП, во однос на константно прогресивниот развој на спортот, постојано ќе бидат на највисоко можно ниво.
Bo спортот ЛП ќе „инвестира" особено преку имплементација на европските искуства и решенија, со помош на кои МАКЕДОНИЈА ЌЕ ГИ ДОСТИГНЕ ЕВРОПСКИТЕ И СВЕТСКИТЕ СПОРТСКИ ВИСОЧИНИ.
Ке ги унапредиме и професионализираме сите спортски структури,
но, пред се,ќе ги елиминираме сите негативностите во спортот и посебно ќе ги неутрализираме сите обиди за државна (политичка) контрола врз спортот.
Кога е спортот во прашање мора да веруваме во своите способности и со гордост да одиме напред.
Сите мора да работиме заедно.
Поставувањето на спортот во центарот на државното внимание ќе биде од круцијална важност.
НАЦИОНАЛНА СТРАТЕГИЈА ЗА СПОРТОТ
Донесувањето на Национална стратегија за развој на спортот ќе биде приоритет на Либералната партија бидејќи таа е неопходност, есенција која треба да претставува една моќна визија за иднината на спортот во Републиката,
Стратегијата ќе ги опфаќа сите сегменти на општествениот живот и за крајна цел ќе има имплементација на еден ефикасен и ексклузивен спортски систем.
Националната стратегија за развој на спортот подготвена од страна на Либералната партија, ќе биде поставена како политика на употреба на спортот, како средство за подобрување на квалитетот на животот на граѓаните кое ќе им овозможи здрава, плодна и горда иднина и за таа цел ќе содржи:
а) Влијание и бенифиции на граѓаните преку спортските активности;
б) Порака дека секој поединец е важен и дека секогаш во преден план ќе биде неговата потреба;
в) Концепт за развој на спортот на локално ниво;
г) Стратегија за тренинг со млади лица односно начин за заштита на младите спортисти во однос на нивното здравје и нивната едукација
како и воспоставување на прецизни правила во однос на комерцијалните спортски трансакции во кои се вклучени малолетните лица.
д) Програми за развој на спортот за сите кој ги обединува луѓето, надминувајќи ги културните, социолошките и економските бариери;
ѓ) Прифаќање на фактот дека за да се достигнат посакуваните височини, мора да се вложи силен напор и да се елиминираат корупцијата, политизацијата на спортските федерации, допингот, насилство на навивачите и сл.;
е) Принципи за толеранција и фер-плеј во спортот;
ж)Почитување на принципите на транспарентност и промоција на реализираните резултати од спроведувањето на програмата;
з) Признавање на фактот дека централната улога во организацијата на системот на натпревари ја игра националната спортска федерација, чија главна карактеристика е апсолутната независност и
ѕ) Развој и унапредување на односот помеѓу едукативните институции и спортските организации.
и) Водење сметка и создавање програми за спортување на хендикепираните лица и утврдување на посебен систем на натпревари во разни спортови за нив.
СПОРТИСТИТЕ, СПОРТСКИТЕ ФЕДЕРАЦИИ И СПОРТСКИТЕ ОБЈЕКТИ ВО ЛИБЕРАЛНАТА ПОЛИТИКА
Посебно внимание посветуваме на создавање успешни генерации на македонски спортисти кои со своите врвни резултати ќе ја воздигнат Македонија на светско ниво.
Спортските федерации ќе ја уживаат нашата несебична подршка.
На сите нивоа ќе го зголемиме учеството во спортот преку регрутирање на нови учесници во соработка со единиците на локалната самоуправа, со образовните установи, со националните и со регионалните спортски центри.
Само така ќе ги реновираме и ќе ги направиме функционални спортските објекти.
Паралалено ќе инсистираме на училишни програми со кои ќе го зголемиме времето на учеството на учениците и младите во спортот во вонучилишните слободни активности,
а истовремено постојано ќе го поттикнуваме индивидуалното и семејното учество во спортот.
ЛЕГИСЛАТИВА ЗА СПОРТОТ - ПРАГМА НА ЛИБЕРАЛНАТА ПОЛИТИКА ЗА СПОРТОТ
Предвидуваме да се донесе соодветна легислатива која ќе се однесува на:
Училишниот спорт;
Префрлањето на сопственоста на спортските објекти од државна во сопственост на единиците на локалната самоуправа;
Укинување на царините и намалување на ДДВ при набавка на спортска опрема (од 18% на 5%);
Ослободување на донаторите од данокот на добивка во висина на средствата донирани за спортски намени;
Зголемување на процентот кој го добива спортот преку игрите на среќа (не помал од 70% во однос на постојните приближно 20%).
Распределбата на овие средства треба да ја извршува тело составено од претставници на МОК, спортските федерации и државата;
Процент од износот платен за откуп на телевизиските права за пренос на спортски натпревари (најмалку 5, пожелни 10%), да биде насочен кон развојот на младинскиот спорт
како и за оддржување, модернизирање и за изградба на спортските објекти;
Државниот орган на управа одговорен за работите од областа на спортот треба да биде одговорен за издавање на мислење за работењето на спортски клуб - кладилница,
а данокот кој го плаќаат спортските обложувалници мора исклучително да биде наменет само за спортот;
Воведување задолжителна допинг-контрола од страна на сите оние кои спроведуват организиран систем на натпревари (спортските федерации);
Формирање Национална анти-допинг агенција која ќе биде оформена со одлука на Собранието;
Назначување на членовите на Советот за спорт од страна на Собранието;
Членовите на Владата како и членовите на државната администрација да не смеат да водат или да бидат дел од управните органи на спортските невладини здруженија;
Да се донесе посебна легислатива во однос на учеството на жените во управните тела на спортските федерации;
Да се даде целосен придонес кон поинтензивно вклучување на науката во спортот;
Да се постигне договор за поддршка на спортот во кој ќе се потенцира придонесот на спортот кон развојот на демократското општество и кон развојот на квалитетот на животот на македонските граѓани.
Овој договор треба да биде потпишан од сите политички партии.
Ке извршиме преглед на моменталната ситуација.
Ќе ги идентификуваме правците на развој.
Ке ги прошириме можностите.
Ќе го развиеме потенцијалот.
Ќе постигнеме врвни резултати.
Ке ја направиме Република Македонија спортска нација.
КУЛТУРАТA
ЗНАЧЕЊЕ НА КУЛТУРАТА: Културата како темелна вредност во животот на граѓаните, како израз на неговиот идентитет и право на културно изразување, преставува значаен фактор во развојната политика и афирмацијата на нашата земја,
ПРАВНО-ПОЛИТИЧКА РАМКА: Министерството за култура согласно Законот за култура - пречистен текст (Службен весник на РМ бр.бб03) и Националната програма за култура за периодот 2004-2008, преку своите годишни програми ги потикнува и поддржува програмите, односно проектите на институциите, невладините здруженија и поединци во сите области на културното творештво што се од национален интерес на културата
и води активна политика во афирмацијата на нашите културни вредности во земјата и во странство.
Годишните програми на Министерството се финансираат од Буџетот на Република Македонија.
Согласно Правилникот за систематизација Министерството за култура е составено од следните основни организациони облици:
 Сектор за нормативни и управни работи, авторско право и сродни права (во процедура е одделување на посебен Сектор за авторско право и сродни права);
 Сектор за уметничко творештво и дејности;
 Сектор за заштита на културното наследство;
 Сектор за материјално-финансиски работи,развој, инвестиции и документација;
 Сектор за меѓународна соработка, европска интеграција и УНЕСКО;
 Сектор за управно-надзорни работи и контрола
Управа за заштита на културното наследство, новооснован орган во состав на Министерството за култура (започна со работа од Lol.2005 год.)
Управа за афирмирање и унапредување на културата на припадниците на заедниците (согласно обврските од Рамковниот договор).
III. АКТУЕЛНИ СОСТОЈБИ:
III. 1. Закони и други акти донесени во 2004 и 2005 год.:
Национална програма за културата за периодот 2004-2008;
Закон за култура-пречистен текст;
Закон за заштита на културното наспедство (март 2004);
Закон за музејска дејност;
Закон за библиотечна дејност;
Закон за измена и дополнување на Законот за авторско право и сродните права;
Колективен договор (јуни 2005);
Уредба за наменски дотации во културата за локални установи;
Програма за хармонизација со законодавството, на ЕУ до 2010 год. (септември 2005 г,);
Предлог за донесување на Закон за филмски фонд (октомври 2005 г.) Помината е првата фаза на разгледување во Собранието на РМ.
III.2. Децентрализација
Во текот на 2004 и 2005 година се одвиваше продолжување на активностите поврзани со децентрализацијата на културата.
Од 115 установи, 51 установа се стекнаа со статус на национални установи, a 48 на локални.
За националните установи беше спроведен конкурс и беа именувани директори, управни одбори, а исто така се даде согласност и за статутите на овие национални установи,
За останатите 48 установи кои званично преминаа во надлежност на локалната самоуправа во јули 2005 година Министерството за култура е задолжена за нивното финансирање во преодниот период до 2007 год. со посредство на општините.
III.3. Нови културни манифестации:
Од 2004 г. Министерството за култура со цел да го поттикне заживувањето на културата на локално ниво и да се создадат услови за рамномерен културен развој започна со реализација на нова манифестација Град на културата (2004 г. - Штип, 2005 г.- Велес и 2006 г. - Куманово)
и манифестацијата утврдена со Националната програма Ден на културата кој традиционално ќе се одбележува на национално ниво секоја година на 10 јуни.
III.4. Меѓународна соработка:
Нашата земја треба да практикува отварање на КИЦ согласно потпишани билатерални спогодби во земји кои се стратешки важни за нас, но и претходно да изврши сериозна анализа на исплатливоста за отварање на повеќе вакви центри бидејќи за нив се плаќаат месечни трошоци за кирија, одржување и персонал, како и реализација на постојани културни настани.
Отварање на Македонски културен центар во Њујорк, во септември 2004 год., и
Културно информативен центар на РМ во Софија, во април 2005 год. (со Спогодба потпишана помеѓу РМ и Р. Бугарија, така да претходно во месец фебруари истата година беше отворен КИЦ на Бугарија во Скопје);
Од особена важност е да се дава приоритет за финансирање на проекти во меѓународната културна соработка.
Тоа подразбира промовирање проекти кои ги задоволуваат следните мерила и критериуми:
Проектот да ги презентира националните културни вредности;
Задржување на континуитет во поддршката на традиционалните меѓународни презентации и манифестации (како Денови на македонската култура во странство, Македонија во чест на Св. Кирил во Рим, Струшките вечери на поезијата, Фестивалот "Охридско лето", Меѓународниот џез фестивал, Балкански фолклорен фестивал, Млад отворен театар, меѓународните ликовни колонии, меѓународните филмски фестивали во Битола и Скопје и др.);
Програмските содржини да се совисока креативност ;
Проектите да се реализираат во рамки на потпишани билателарни и друг вид меѓународни договори;
Проектите да се реализираат во рамки на заеднички регионален меѓународен проект, финансиран или кофинансиран од афирмирана меѓународна организација или фондација;
Проектите да се реализираат во рамки на копродукција со друга држава и кои имаат реципрочен карактер;
Проектите да ја стимулираат и унапредуваат соработката со соседните земји, со земјите од Централна и Југоисточна Европа и особено со земјите членки на ЕУ, како и со земјите-членки на УНЕСКО, Советот на Европа и Меѓународната агенција за франкофонија каде што Република Македонија е асоцијативна членка, а полноправна треба да стане во текот на 2006, така што оваа година нашата земја треба да ја засили промоцијата на франкофонијата со разни културни активности во земјата и странство;
Проектите да се реализираат во земјите во кои најмногу има македонско иселеништво (Австралија, Канада и САД).
Да се стимулира литературното творештво преку преводи на македонски автори во странство и презентирање на книжевната продукција на Република Македонија на меѓународните саеми и изложби на книги;
Да се поддршжи копродукцијата и дистрибуцијата на креативните кинематографски дела.
Да се презентираат проекти во странство кои ја афирмираат и ја унапредуваат културата на припадниците на етничките заедници во Република Македонија.
IV. Програмски насоки за стратешки развој и акционен пристап:
Културната политика на Република Македонија како значаен дел од севкупната активност на нашата земја во наредниот период треба да се развива согласно неколкуте основни принципи:
достапност до културните вредности,
почитување на културната разноликост како во земјата така и во рамките на меѓународната соработка,
искористување на сите поволни можности за културен постојан развој,
отвореност кон другите култури и спремност на интеркултурен дијалог преку размена на културни содржини и реализација на заеднички проекти и програми, на билатерален или мултилатерален план.
Акциониот пристап на ЛП за успешно управување со состојбите во културата ги опфаќа следниве активности:
Институционално зајакнување на Министерството;
• Измени и дополнувања на Законот за заштита на културното наследство во правец на овозможување приватно инвестирање во археолошките истражувања и реставрација на културните споменици;
• Да се овозможат услови за остварување и заштита на врвните културни вредности со настојување да се одвојат повеќе средства од Буџетот на РМ за културата и да се изнајдат и правилно искористат нови извори на финансиски донации како од странски меѓународни организации, фондови, така и од приватниот сектор.
Во оваа насока треба да заживее новодонесениот закон за покровителство во културата со што би се стимулирал приватниот сектор и би се развила една поактивна граѓанска иницијатива;
• Да се унапреди мониторинг-инспекцискиот, системот за заштита на авторските и сродни права што е всушносг една од основните начела на земјите од ЕУ,
а средствата прибрани од мониторинг-инспекцискиот систем директно да се насочуваат кон културните програми;
• Да се води поголема и подеднаква грижа за заштита, евидентирање и промовирање на нашето културно наследство, како на материјалното (движно и недвижно), така и на духовното,
Co алармантното присвојување на наши народни песни и ора, обичаи, музички инструменти и слично особено од соседните држави, треба да се формира Национално тело за заштита на духовното културно наследство што е всушност и препорака на УНЕСКО.
Да се стимулира аматеризмот,
финансиски да се поддржи евидентирањето и популаризирањето на културното наследство кое може развојно да го зајакне и збогати културниот туризам и културниот одржлив развој воопшто.
Да се направи Менаџмент-план за развој на културниот туризам со поддршка на културните индустрии-занаети, инфраструктурното уредување на културните предели, манастирските и културни објекти, печатење и дистрибуирање на културни информатори, медиумски кампањи, маркирање на показателите каде се наоѓаат културните споменици и сл. );
Создавање на услови за рамномерен културен развој во сите делови од Републиката ;
Да се стимулира живата уметност,
културолошките истражувања
и младите талентирани кадри;
Да се интензивира меѓународната соработка која особено сега во време на нашето настојување за европска и нато интеграција може да одигра една од најзначајните улоги.
ЕКОНОМИЈА
ОСНОВНИ КАРАКТЕРИСТИКИ НА МАКЕДОНСКАТА ИНДУСТРИЈА
Во транзициониот период (1995-2005) македонската економија имаше ниска стапка на економски раст, која во просек изнесуваше околу 2%.
Основни причини за таквата состојба беа екстерните шокови кои ја погодија македонската економија, пред се трговските блокади, економските санкции кои ги спроведуваше меѓународната заедница врз соседните земји и вооружените конфликти, надополнети со интерните слабости при спроведување на структурните реформи и лошо изведената приватизација.
Поради ова, македонската индустрија генерираше негативен придонес во целокупниот економски раст и развој,
Самиот процес претрпе структурни промени, деиндустријализација и едновремено, секторски промени во смисла на се поголемо учество на услугите во создавање на додадената вредност.
Индустриското производство бележеше двоцифрени негативни стапки: 13,9% во 1993; 10,5% во 1994; 10,7% во 1995 додека во периодот од 1996 до 1998 индустриското производство во просек порасна за околу 3,5 %.
Во 1999 поради зголемување на екстерната побарувачка на челик и пораст на берзанската цена на челикот и челичните лимови, падот на индустриското производство беше -2,6%, но во 2000 година индустриското производство забележа пораст од 3,5%.
Во текот на 2001, индустриското производство беше под силно влијание на безбедносната криза.
Негативните ефекти особено беа присутни во текстилната индустрија каде беа откажани голем број на договори.
Кон крајот на годината дојде до интензивирање на структурните реформи во претпријатијата-загубари чие производство беше значително забавено во време на кризата, што предизвика сопирање на производството на неколку големи капацитети односно пад на индустриското производство за 4,5%.
По овој период индустријата навлезе во период на стагнација, што се карактеризираше со висока нестабилност на производството, особено во првата половина од 2002 г.
Од поважните индустриски гранки единствено кај прехранбената индустрија и индустријата за градежни материјали беа остварени позитивни стапки на пораст од 5,8% и 0,3%.
Негативните трендови се сопрени во втората половина на годината, а особено во четвртиот квартал кога индустриското производство оствари позитивни стапки на раст во текот на четири последователни месеци.
Клучна улога за ова одигра рестартирањето на неколку претпријатија загубари по нивното преземање од странски инвеститори, која улога се зголеми со обновување на извозните договори во текстилната индустрија и позитивните движења во челичната индустрија, како резултат на изземањето на македонскиот челик од протекционистичките мерки од страна на САД.
Позитивните ефекти од закрепнувањето на носечките индустриски сектори кон крајот на 2002 година дојдоа до целосен израз во текот на 2003 година, кога индустриската активност забележа зголемување од 4,5%.
Порастот се должи на одличните перформанси на челичната индустрија и производството на феросилициум и фероникел, кои детерминираа релативно висок степен на пораст на индустриското производство.
Останува фактот дека во оваа година позитивни стапки се евидентирани само во 9 од вкупно 24 индустриски гранки, како уште еден доказ за слабата и недоволна диверзификација на македонската индустрија.
Негативните ефекти од преголема концентританост на индустријата беа особено силни во првата половина од 2004, кога како резултат на неработењето на неколку клучни индустриски капацитети ("Балканстил" и др.) како и пролонгирање на процесот на решавање на дел од претпријатијата загубари (рудниците, скопска Топилница и др.), индустриското производство забележа пад од околу 20%.
Сепак, ажурирањето на пондерационите коефициенти за пресметка на индексот на физички обем на индустриското производство компензираше дел од негативните ефекти, поради што на крајот од годината индустриското производство забележа пад од само 2,1%.
Индустриското производство во 2005 во однос на 2004 има порасг од 6,7 %.
Ваквиот пораст се должи на порастот на производството во 14 индустриски гранки од кои позначајни се:
производство на основни метали (33,4%);
произвосЈство на неметални минерали (21,5%);
производство на метални производи за металопреработувачката индустрија (18,9%);
деривати на нафта (16,6%).
КАРАКТЕРИСТИКИ НА ИЗВОЗОТ
Слични движења со трендовите на индустриското производство се присутни и во доменот на надворешно-трговската размена на Македонија, при што како основна карактеристика во целиот овој период се истакнува високата увозна зависност, која во одредени економски сектори го надминува нивото од 80%.
Ваквата поставеност на економијата иницира постоење на "затворен круг" во кој зголемената индустриска активност доведува до зголемување на извозот што од своја страна значи пораст на увозот во поголем обем и зголемување на трговскиот дефицит.
Во периодот од осамостојувањето па до денес, македонскиот извоз (изразен во САД долари) се движи во границите од 1.100 до 1.250 милиони долари,
со исклучок на годините 2003 и 2004, кога се евидентирани значително поголеми номинални износи на извозот, условени пред се од депрецијацијата на американскиот долар.
Во исто време, увозот на стоки бележи континуиран тренд на пораст (освен 1999 и 2001 како кризни периоди) достигнувајќи износ од речиси 2.800 милиони долари во 2004 г.
Во првите години на транзиција (1994-1998 г.), македонскиот извоз растеше со просечна стапка од околу 4,5%, што во услови на истовремен пораст на увозот на стоки по просечна стапка од околу 12,5% не овозможува соодветен придонес во постигнувањето на повисоки стапки на економски раст.
Во текот на целиот транзиционен период, извозната структура на македонската економија слободно може да го понесе епитетот "анемична", со доминантна застапеност на лон изработките (половина од вкупниот извоз), суровините и репроматеријалите, односно производите со ниска фаза на пеработка и мала додадена вредност.
Секако дека водечко учеството имаат текстилот, железото и челикот, тутунот и цигарите.
Од аспект на економската намена на производите, доминантно место сеуште заземаат производите за репродукција (околу 50%) и стоките за широка потрошувачка (околу 45%), што укажува на фактот дека во извозот сеуште доминираат стоките со низок степен на преработка.
Меѓу стоките за широка потрошувачка водечко место имаат облеката, пијалаците, тутунот, прехранбените производи, овошјето и зеленчукот, а во последните неколку години и нафтата.
Овие групи производи, заедно со железото и челикот представуваат повеќе од 70% од македонскиот извоз.
Како позитивна тенденција секако се истакнува намалувањето на учеството на лон преработките во вкупниот извоз, и тоа на ниво од околу 38% во 2004 година.
Во поглед на регионалната насоченост на извозот, традиционалните македонски трговски партнери се главно од развиените индустриски земји, пред се Европската унија, како и поранешните југословенски републики.
Зголемувањето на македонскиот извоз на пазарот на ЕУ (околу 57% во 2004 г.), представува исклучително важна ориентација на македонската економија.
Македонскиот извоз во најголем дел се одвива на пазарите на СЦГ, Германија, Грција, САД, Италија и Хрватска.
Во 2005 г. главни извозни ставки се облека и текстил (30%); железо и челик (15%); обоени метали (5%), додека како увозни најголеми поединечни стапки се сурово масло и рафинирани производи (12%); разни видови машини, опрема и алатки (10%).
Покриеноста на увозот со извозот изнесува 63,2% или негативно салдо на размена од -1.137, милиони$.
Досегашните искуства потврдуваат дека неорганизираниот настап на македонските извозници на странските пазари има големо влијание врз намалување на извозот, односно создавање на неповолни услови при продажбата на стоки.
Ниското ниво на извоз е последица на неповолната индустриска структура во која сеуште доминираат капацитети со примарни фази на преработка, техничко-технолошка застареност на капацитертите, нивна недоволна искористеност, висока увозна и енергетска зависност.
Од сето ова сосема е јасно дека проблемот со кој се соочува македонската индустрија и македонскиот извоз е од структурен карактер, што од своја страна бара итно преземање мерки за зачувување, а во наредниот период и подобрување на македонската конкурентност.
Може да се заклучи дека како најсоодветна форма за натамошен развој на македонската економија е промовирањето на концептот на современо конкурентно претпријатие, односно претпријатие кое е способно за прифаќање на предизвиците и прилагодување кон истите.
Наместо секторски мерки за поддршка, предност треба да имаат хоризонталните мерки со кои се изедначуваат условите за работење и развој и кои за цел имаат зголемување на ефикасноста и продуктивноста на целата индустрија.
Хоризонталниот пристап ги опфаќа мерките кои го олеснуваат создавањето на економските субјекти, нивниот влез на пазарот, создавањeто поволна економска рамка за развој на претпријатијата и го олеснуваат трансферот и заштитата на сопственоста.
Претпријатијата во македонската економија, особено во индустријата, ќе се потпираат на повеќе мали, специјализирани и флексибилни погони кои во себе ќе интегрираат различни функции.
Употребата на нови технологии овозможува децентрализирана и нехиерархиска структура на претпријатието, односно поголема флексибилност и приспособување на променливите пазарни барања.
Од производство изразено во обем, се преминува на производство со повисоки вредности во рамки на соодветните национални, па и меѓународни целини (кластери).
Конкурентната предност на македонската економија не може да се реализира со производство на големи серии со утврден квалитет, туку со премин кон мало, специјализирано производство, односно давање услуги со висок квалитет, каде вредноста на човечкиот капитал доаѓа до полн израз.
Успехот на македонските претпријатија ќе зависи од нивниот премин кон производи и услуги со повисоко ниво на апликативни знаења и со цел задоволување на специфичните барања на точно определена група клиенти.
ПОЛИТИКИ И МЕРКИ ЗА ПОДДРШКА НА ЕКОНОМСКИ PACT И РАЗВОЈ
Предлогот на нашите политики и мерки за поддршка на економскиот раст и развој во Република Македонија произлегува од неколку основни претпоставки:
Одржување на прифатливо ниво на макроекономска стабилност;
Постигнување на одржлива стапка на раст на БДП;
Решавање на проблемот со големите претпријатија;
Потреба за структурно преструктуирање (прилагодување) на стопанството;
Потреба за зголемување на учеството на малите бизниси во економијата;
Потреба од лимитирање на буџетската потрошувачка;
Потреба од зголемен обем на инвестиции;
Потреба од зголемен обем на вработување;
Пораст на личната потрошувачка
и намалување на сиромаштијата;
Потреба од зголемување на обемот на извозот како генератор на економскиот раст
и подобрување на платно-билансната состојба во земјата
Олеснување на фискалниот товар за стопанството преку донесување на законски и подзаконски акти за поодделни области.
Имајќи ги предвид овие основи, мерките и активностите на Либералната партија ќе бидат фокусирани на повеќе области
СТРАТЕГИЈА ЗА ИНДУСТРИСКА ПОЛИТИКА
Република Македонија нема документ - стратегија за индустриска политика со кој ќе бидат опфатени сите индустриски политики за развој на економијата.
Еден дел од процесот за креирање на политики е опфатен со Националната стратегија за интеграција на земјата во ЕУ.
Изготвувањето на идната Стратегија за индустриска политика треба да се базира на ЕУ стандардите каде основен принцип е подобро регулирање на законодавството за бизнисот (деловното работење), кој претпоставува минимално негативно влијание на прописите законите врз конкурентноста.
РМ треба да направи значителен напредок на ова поле, бидејќи во моментот не постојат регулирани постапки за проценка на влијанието на новото законодавство врз бизнисот.
Постојат некои проценки на очекувани влијанија од новите прописи во деловниот сектор, но тоа не се изведува на систематски начин,
Во однос на искористувањето на усогласеноста меѓу политиките во индустријата, за што има голема зависност од донациите, самиот процес сеуште е во рана фаза.
Имајќи во предвид дека политиката на ЕУ за индустрија наложува потреба од унапредување на индустриски стратегии за подобрување на конкурентноста и забрзување на структурните промени, а едновремено и создавање и развој на бизнис климата, неопходно е изготвување на Стратегија за Индустриска политика.
СТРУКТУРНО ПРИЛАГОДУВАЊЕ НА СТОПАНСКИТЕ КАПАЦИТЕТИ
Процесот на приватизација во РМ може да се смета за завршен (неприватизираното портфолио се состои од 78 фирми кои не влијаат на стопанското движење).
Потребни се постприватизациони активности за ставање во функција на големите капацитети кои поради стечајните постапки не работат.
За таа цел ќе се изработи Акционен план кој јасно ќе ги дефинира активностите, роковите и начинот на решавање.
Едновремено, неопходно е да се изработи проект за преструктуирање на клучните стопански дејности со цел подобрување на конкурентноста на македонското производство и прилагодување на македонските производи кон европските пазари.
Постојана поддршка ќе се доделува за подобрување и развој на менаџерски вештини, предприемачки дух
и изготвување стратегии на корпоративно управување и подобрување на корпоративната култура.
Исто така, ќе се создаваат услови за зголемување на флексибилноста на пазарот на работна сила, со давање можност претпријатијата што имаат интерес, на сопствена сметка, да извршат докупување стаж, плаќање отпремнина на работници пред пензија или работници со намалена работоспособност (како една форма за отворање нови работни места).
Во контекст на директните поволности за претпријатијата ќе се отпочне процедура за измена и дополнување на Законот за откуп на побарувањата на правните лица од РМ од Ирак и Кувајт од страна на РМ.
ТЕХНОЛОШКИ РАЗВОЈ
Ке создадеме регулаторна рамка за технолошка модернизација, имплементирање на адекватна технологија и високи технолошки стандарди, технолошко преструктуирање (следење и имплементирање на последната технолошка генерација).
Долгорочни цели на технолошката политика се:
Унапредување на конкуренцијата;
Креирање нови работни места;
Зголемување на квалитетот на живеење;
Развој на човечките ресурси и
Промовирање на општество базирано врз знаење.
Основни правци на ангажирање на Либералната партија во областа на технолошкиот развој се :
Развој на бизнис клима (деловна околина);
Инвестирање во човечки ресурси и
Инвеститање во инфраструктура.
Од овие ангажирања произлегуват следните оперативни задачи:
Креирање на ново знаење;
Примена на ново знаење;
Кооперација и Иновации, финансии, пазари.
Во контекст на сите активности ќе се направи програма за поддршка на увозот на напредни технологии кои се од приоритетно значење за пораст на конкурентната способност на македонското стопанство.
Дефинирањето на приоритерите е сложена задача во прилична мерка.
Донесувањето програма за национални приоритети денес е стратешки предизвик за секоја земја.
Во многу земји се користи анализа за долгорочно согледување на иднината и обично таа е дел од програмата на една влада.
Методологијата и техниките на евалуација на технолошките ефекти ќе бидат дефинирани во технолошко портфолио, кое ќе биде основа за реална идентификација на стратешките приоритети.
ПОТТИКНУВАЊЕ НА ИНВЕСТИЦИИТЕ И ПОДОБРУВАЊЕ НА РЕГУЛАТОРНАТА РАМКА
Вкупните активности треба да се насочат кон максимално ангажирање на институциите надлежни за привлекување на странски инвестиции, a посебно кон Агенцијата за странски инвестиции и тоа:
Систематско прибирање на информации за сите релевантни аспекти на македонската економија и информирање на странските инвеститори кои планираат да инвестираат;
• Истражување на развојните потенцијали на кластерите на македонската економија;
• Преземање на промотивни активности за создавање добар имиџ на македонската економија;
• Прибирање на технички информации за сите релевантни аспекти за извозот на одредени странски пазари;
• Истражување на меѓународните целни пазари ;
• Промотивни активности за домашните деловни ентитети и за нивните извозни производи на одделни странски пазари
• Системска промоција на целокупната национална економија (имиџ);
• Континуирано давање на стручна помош за воспоставување деловни контакти;
• Едукација на менаџментот во делот на експортниот маркетинг;
Во услови на ограничени домашни ресурси, а особено при недостаток на капитал, насочувањето треба да биде врз три основни принципи:
Национален третман на странските инвестиции (но не договарање во четири очи);
Владеење на правото и целосна заштита на правото на сопственост на странските инвестиции;
Стабилна и конзистентна регулатива, односно економски амбиент за делување, со зголемени олеснувања и погодности за новите инвестиции
Адекватно и транспарентно функционирање на сите институции на системот.
ДИЈАГОНАЛНА КУМУЛАЦИЈА НА ПОТЕКЛОТО НА СТОКИТЕ
Интензивирање на активностите за вклучување на РМ во Пан-европскиот систем за дијагонална кумулација на потеклото на стоките.
Co ова ќе се овозможи домашните производители да обезбедуваат поевтини и поквалитетни импути од Европската унија, ЕФТА и повеќе земји од Централна и Источна Европа.
Co потпишување на договори за слободна трговија со земјите од Централна и Југоисточна Европа, претпријатијата ке можат да го извезуваат финалниот производ во било која од овие земји со преференцијален статус.
ПОДДРШКА НА МАЛИТЕ И СРЕДНИ ПРЕТПРИЈАТИЈА (МСП)
Малите и средни претпријатија можат да му дадат силен импулс на економскиот раст и развој,
да креираат значителен број нови работни места,
a со својата флексибилност брзо да постигнат искористување на комерцијалните потреби.
Политиката на мерки на Либералната партија ќе биде насочена кон:
Развој и деловна инфраструктура за пружање на финансиски и нефинансиски услуги за МСП преку развивање на заеднички проекти со меѓународни донаторски организации.
Основен принцип за реализирање на овие проекти ќе биде неселективност и целосно почитување на пазарните законитости, економска оправданост и издржаност на проектите;
Поттикнување на основање на центри за помош, обуки, консалтинг и бизнис-планирање и развој на проекти за приватни претприемачи, мали и средни претпријатија;
Развој на кредитни шеми, преку обезбедување кредити под поволни услови за самовработување и развој на микро бизниси, мали и средни бизниси, со учество на деловни банки, невладин сектор и меѓународни донатори;
Поттикнување на микробизнисите и самовработувањето, како начин на апсорпција на невработеноста и лицата останати без работа како резултат на преструктуирањето на големите стопански субјекти.
Посебни активности ќе се одвиваат во правец на намалување на сивата економија преку отварање можности, олеснувања и инструктажи на носителите за отварање легални бизниси,
но и засилен надзор врз сивата економија што создава нелојална конкуренција, преку мерки на царинска заштита и пазарна инспекција.
КРЕАТИВНИ ИНДУСТРИИ
Создавање на услови за функционирање на индустрија на културата.
Неопходно е да се изготви Стратегија за развој на креативна индустрија.
Во рамките на активностите ќе се креира база (идентификација на креативната индустрија) за знаење и креативност кои ќе бидат основа за извоз на идеи и инвентивност,
Ќе се формира инкубатор за студенти по нивното дипломирање, со одредени цели и задачи.
Во рамките на овие активности посебно е значаен начинот на поврзување на науката (професорскиот кадар) со предизвиците и задачите на индустријата.
ЕНЕРГЕТИКА
Во делот на енергетиката, активностите и политиките на ЛП ќе бидат насочени кон следните активности:
Комплексно согледување на состојбата на енергетскиот сектор и дефинирање на стратешките цели и политики, со изработка на долгорочна стратегија за енергетика;
Трансформација на енергетскиот сектор, со цел создавање услови за негова либерализација;
Создавање услови за интензивирање на инвестициони активности во енергетскиот сектор, преку концесии и други аранжмани;
Отварање на инвестициони можности во нови извори на енергија (пред се хидроцентралите Чебрене и Галиште);
Стимулирање на проекти за супституција и заштеда на енергија.
ГЕОЛОГИЈА И РУДАРСТВО
Тргнувајќи од основните прашања поставени пред модерната геологија:
1. Прашања поврзани со разбирањето на процесите кои се случуваат на Земјата како глобално тело, т.е. разбирање на основните фундаментални процеси кои се случуваат во земјината внатрешност, а кои резултираат со глобални збиднувања во Земјините сфери (литосфера, хидросфера, биосфера и атмосфера)
2. Прашања поврзани со интеракцијата помегу фундаменталните и применетите геолошки дисциплини.
Подоброто разбирање на геолошките процеси може да ни помогне во подоброто разбирање на:
Оценката на природниот и антропогениот ризик
Предвидувањето на консеквенците на тој ризик и понудата на конкретни решенија на евентуално настанатите проблеми.
Проблемите кои се поврзани со природните ресурси и
Поддршката на одржливиот развој
3. Прашања поврзани со меѓународната геолошка соработка, геолошка корелација во решавањето на прекуграничните еколошки проблеми како последица на геологијата и нејзината секундарна активност - рударството.
4. Прашања поврзани со зачувување и заштита на природните и културните реткости, импликација на геолошките аспекти во значајните споменици на културата.
Либералната партија ќе ги преземе следните конкретни чекори во овие области:
1. Оформување институција која би се занимавала со третирањето на проблемите од овој вид (што досега беше Геолошкиот завод кој во транзициониот период без поддршка на државата неминовно мораше да пропадне) и би се занимавала со:
база на податоци за сите енергетски суровини со која располага РМ и на сите потенцијални наоѓалишта на енергетски суровини (тука спаѓаат сите минерални богатства, јаглени природни гасови, диатомејски земји и др.)
постојана проспекција на подрачјето на целата територија на РМ како државата би знаела со кои минерални суровини (и колку) располага.
на овие податоци државата ќе го базира и својот економски развој
и ќе ја планира својата долгорочна економска политика.
Имено држава која не си го знае енергетскиот потенцијал може бесцелно да се задолжува, а сите тие задолжувања веќе да ги има како сопствен извор во државата).
2. Имплементација на Законот за концесија во насока на поттикнување на развојот на рударството.
Особено важно е да се каже дека рудниците за олово и цинк со кои Македонија изобилува со години не работат, додека цените на берзите вртоглаво растат.
Ваквата состојба е резултат на незнаењето на актуелната власт да ги менаџира рудниците и ја остави државата без значен девизен прилив (што и во минатото беше носечка гранка на развојот на РМ), а и сега и во иднина особено значи и ке значи еден од главните носечки столбови на економијата во РМ.
Затоа ЛП ќе се залага за транспарентност на продажбата на имотите на постоечките рудници и привлекување на сериозни странски инвеститори со атрактивни бенефити за нив.
3. Во областа на испитувањето на рудните богатства, ЛП ќе иницира носење соодветни подзаконски акти за стимулирање и привлекување инвестиции за геолошки истражувања во областа на рударството.
Резервите за експлотација сеуште не се до крај проценети (а има многу користени до сега) бидејки тоа е континуиран процес кој трае до крајното исцрпување на резервите што може да трае и со векови.
Co активирање на рудниците не се остварува само заначаен девизен прилив (кој во моментот со вакви цени на металите изнесува од 180 - 200 милиони $)
туку и социјалниот ефект ке биде многукратен бидејќи во најмала рака се вработуваат 1.500 рудари како директни вработувања
додека со работењето на рудниците ке се придвижат уште толку вработувања во услужните, трговските и занаетчиските дејности.
НАМАЛУВАЊЕ НА ЦАРИНСКИТЕ СТАПКИ НА СУРОВИНИ И РЕПРОМАТЕРИЈАЛИ
Анализите покажуваат дека со елиминитање или намалување на царинската стапка на суровини и репроматеријали кои не се произведуваат во РМ на цца 400 тарифни броја кој се најчувствителни за индустријата, буџетскиот дефицит ќе се продлабочи за 0,1 % од БДП.
Наспроти ова ќе се добијат позитивни ефекти ако се примени намалување или ослободување на оваа категорија на суровини и репроматеријали, во други две компоненти, а тоа се: зголемување на индустриското производство и извозот.
Постигнатите ефекти би биле долгорочни.
Либералната партија има намера оваа предност да ја спроведе во пракса.
ЗАЈАКНУВАЊЕ НА ИНСТИТУЦИОНАЛНИОТ КАПАЦИТЕТ И ТРАНСПАРЕНТНОСТА НА ЕКОНОМСКИТЕ РЕСУРИ
Република Македонија не е ниту апликант за зачленување во Европската соработка (колаборација) во метеоролошките стандарди (ЕУРОМЕТ),
Едновремено РМ е придружна, но не и полноправна членка на Европскиот комитет за електротехничка стандардизација (ЦЕНЕЛЕЦ).
Тргнувајќи од предходно кажаното, потребно е зголемување на квалитетот на националниот систем за метеорологија, стандардизација и акредитација.
ПРЕИСПИТУВАЊЕ ЗА ИЗМЕНА НА ПРОПИСИТЕ ЗА ДАНОКОТ НА ДОБИВКА
Во старт ке се отпочне со анализа за економска оправданост за измена на Законот за данок на добивка,
Учеството на данокот на добивка во вкупните даночни приходи е околу 6% (просечна наплата во изминатите години).
Што значи намалена стапка на данок на добивка?
Би имале помал даночен товар за даночните обврзници т.е. бизнисите;
Придобивка би било да се испрати порака до бизнисмените и странските инвеститори и партнери дека развојот на приватниот сектор е висок приоритет во економијата;
Би се намалил големиот административен товар на УЈП;
Би се поедноставила контролата на собирање на даноци и би се намалиле даночните прекршоци,
ДОГОВОР ЗА СЛОБОДНА ТРГОВИЈА ЗА ЗЕМЈИТЕ ОД ЈЕИ ВО РАМКИТЕ НА ПАКТОТ ЗА СТАБИЛНОСТ
Во рамки на Пактот за стабилност, земјите од Југоисточна Европа (ЈИЕ) се обврзани на потпишување на Единствен договор за слободна трговија во функција на натамошна хармонизација, транспарентност и постојана примена на правилата за непречена регионална трговска соработка, вклучувајќи ја регионалната сопственост во процесот на натамошна трговска либерализација.
Либералната партија ќе ги интензивира овие активности.
ПОБАРУВАЊА НА ПРАВНИТЕ СУБЈЕКТИ ОД ИРАК И КУВАЈТ
Повеќе од дваесет претпријатија се соочуваат со потешкотии во своето работење, а истите имаат поголем износ на побарувања од Ирак и Кувајт.
Доколку се пристапи кон измена и дополнување на Законот за откуп на побарувањата на правните лица од РМ, од Ирак и Кувајт од страна на РМ, со следните промени: да се продолжи рокот за плаќање на обврските кон фондовите до 30,12.2005 г. (член 7) со обврзниците од овие побарувања и да се даде можност овој бенефит да го користат и други друштва.
Тогаш ќе се најде решение голем дел од овие предпријатија да излезат од опасната зона на должници,
Co тоа би профункционирал системот за редовно плаќање на тековните придонеси на споменатите претпријатија.
ПРОГРАМА ЗА РАЗВОЈ НА ТУРИЗМОТ
Еснафот во туристичката индустрија во Република Македонија преку своите здруженија и асоцијации перманентно се залага туризмот да добие соодветен третман од страна на Владата на Република Македонија.
Ваквата состојба малку беше ублажена во времето на постоењето на Бирото за туризам, орган во состав на Министерството за економија, но со доаѓањето на власт на коалицијата на чело со СДСМ, во измените и дополнувањето на Законот за туризам, Сл. Весник на РМ бр.382003 Бирото за туризам беше укинато и повторно третманот на туристичката индустрија се сведе на постоење на сектор за туризам во Министерството за економија.
Ваквиот однос од страна на државните органи на една од најперспективните стопански гранки во Република Македонија повторно го разочара еснафот вработен или на некој начин поврзан со оваа стопанска гранка.
ЛП сериозно ќе пристапи кон решавање на проблемите и надминување на застојот во оваа стопанска гранка со формирање на "АГЕНЦИЈА ЗА ТУРИЗАМ НА РЕПУБЛИКА МАКЕДОНИЈА" која ќе работи како САМОСТОЕН ОРГАН НА УПРАВАТА,
која што во своите надлежности ќе има за цел да донесе "Стратегија за унапредување и развој на туризмот во Република МакедониЈа",
како и да се грижи за ОПШТАТА ТУРИСТИЧКА ПРОПАГАНДА НА РЕПУБЛИКА МАКЕДОНИЈА, која што со укинувањето на Бирото за туризам, тотално замре, a е од непроценливо значење за сите правни субјекти во туристичката индустрија.
Финансирањето на овој орган на управа ќе се врши преку средствата од Буџетот на РМ, собрани од туристичката такса рамномерно распределени помеѓу Буџетот на РМ, локалните самоуправи во РМ и Град Скопје.
Во сите земји каде што сериозно се третира оваа стопанска гранка и каде што се бележат значителни резултати, вклучително и земјите од непосредното соседство, постојат во најмала рака"Агенции за туризам" (тоа стои и во нашиот предлог) или Министерства за туризам како уште посериозен и повисок начин на третирањето на оваа стопанска гранка која во светот се нарекува ТУРИСТИЧКА ИНДУСТРИЈА,
Потребно е да се изготви Стратегија за развој на туризмот која ќе ги опфати сите релевантни стандарди и нормативи од европското законодавство.
Co тоа ќе се подобри амбиентот за привлекување на странски туристи.
Едновремено ќе се направи и акционен план за делување.
ФАКТОРИНГ УСЛУГИ
Либералната партија ќе предложи Собранието на Република Македонија да донесе закон за Факторинг услуги.
Факторингот е една повеќеслојна активност,за компании кои се активни во внатрешната или меѓународната трговија, која ги комбинира финансиите и услугите.
Факторингот е купување и финансирање на побарувањата од должници со давање на услуги на административна обработка на побарувањата од должници, наплата, кредитно покривање на купувачот и соодветно покривање на ненаплативото побарување во случај на загуба предизвикана од финансиската немижност на купувачот да плаќа.
Тој го претвара побарувањето од должникот во готовина, со што се олеснува потребата од ликвидност на компанијата.
Испитувањата во Македонија покажуваат дека има интерес од компаниите за користење на Факторинг услуги.
СОЗДАВАЊЕ НА ДОМАШЕН БРЕНД ВО ТЕКСТИЛНАТА ИНДУСТРИЈА
Конкуренцијата на текстилната индустрија станува се поизострена, а тоа во голема мерка се должи на извозната експанзија на HP Кина и Индија.
Компаративната предност на овие земји е главно цената, благодарение на ниските трошоци на работна сила, но не и квалитетот и дизајнот на производите.
Шансата на малите земји е токму во задоволувањето на овие сегменти на побарувачка на текстилни производи каде се преточени квалитетот на производот, неговиот дизајн, марката и сл.
Предност на РМ е релативната близина до главните потрошувачки центри во земјите од ЕУ, која овозможува брза испорака, непречена комуникација и почесто обновување на договорите во чекор со новите модни трендови.
Организирањето во кластери и создавање на македонски брендови е перспективата на македонскиот текстил,
а едновремено е потребна и соработка со познати брендови таму каде што има економска оправданост.
ПЕНЗИСКОТО И ИНВАЛИДСКО ОСИГУРУВАЊЕ
Главен приоритет во натамошниот развој на пензискиот систем ќе биде преземањето мерки и активности за негова финансиска стабилност со што ќе се постигне сигурност во остварувањето и исплатата на пензиските примања.
Целта на оваа Либералната политика е Република Македонија да добие модерен и ефикасен пензиски систем кој ќе одговара на земјите од Западна Европа.
ИЗМЕНИ ВО ЛЕГИСЛАТИВАТА
Особено ќе бидат значајни активностите за хармонизација на нашето законодавство од оваа област со европското поради што ќе биде неопходно да се направат одредени измени и дополнувања во Законот за пензиско и инвалидско осигурување со кој ќе се постигне погоре споменатата цел од една страна,
а од друга пензискиот систем ќе надмине некои од слабостите во остварувањето на правата кои се неизменети речиси 50 години.
Во оваа насока:
ќе се преиспита ограничувањето на пензијата (највисока пензија, највисока пензиска основица)
и ќе се преиспитаат и сите можности за обезбедување или пренасочување на постојни финансиски средства за подигање на нивото на минималните пензии со што ќе се обезбеди поголема минимална, материјална и социјална сигурност на оваа категорија на корисници на пензија.
Сегашното ниво е пониско дури и од некои социјални давања;
ќе се преиспитаат и процесните одредби со што ќе се создадат услови за поефикасно и побрзо спроведување на постапката за решавање на правата, која сега трае неоправдано долго и надвор од роковите пропишани со Законот;
во органите на управување со Фондот ќе се овозможи учество на претставници на Сојузот на пензионерите.
ОБЕЗБЕДУВАЊЕ СРЕДСТВА
Во делот на обезбедувањето на средства, односно финансирање на пензиското и инвалидското осигурување ќе продолжат и ќе се унапредат мерките за поголема ефикасност на наплатата на придонесите и во таа насока за поголема соработка со Управата за јавни приходи.
Притоа ќе се води сметка ваквите мерки да бидат во насока на помагање на опстанокот на стопанските субјекти, а не кон нивна ликвидација.
Поради тоа ќе се наоѓаат модалитети во плаќањето на заостанатите придонеси особено преку склучување на договори за плаќање на рати, се разбира таму каде што е тоа можно.
Исто така, заради обезбедување на поголеми финансиски средства ќе се оди на подинамична продажба на акциите и уделите што ги поседува Фондот во фирмите во рамките на процентот пропишан со Законот.
Заради ефикасно извршување на сите овие задачи, особено во делот на евиденцијата на обврзниците за уплата на придонесот и наплата на придонесот, ќе мора да се екипираат службите со стручни и компетентни кадри
и истовремено системот за автоматска обработка на податоци да се подигне на повисоко реализациско ниво, следејќи ги постојано светските технолошко-организациски нормативи.
ОЦЕНА НА РАБОТНАТА СПОСОБНОСТ
Значајни мерки и активности особено се потребни во делот на оцената на работната способност заради остварување право на инвалидска пензија
каде во овој момент се присутни многу слабости проследени и со незаконски дејства од актерите на оваа постапка.
Во оваа насока ќе се преиспита организационата поставеност на комисиите за оцена на работната способност,
Овој апарат е гломазен што доведува до тоа постапката за остварување на инвалидска пензија да трае неоправдано долго, а во многу случаи вештачењето на инвалидитетот да биде погрешно,
Ќе се оди во насока на создавање систем на вештачење, налик на германскиот (присутен и во други европски држави) каде наместо големиот број комисии (кај нас пет), вештачењето за секоја област од медицината посебно, ќе го врши лекар-поединец т.н. "лекар од доверба".
Тоа ќе го подигне нивото на одговорност во објективноста на донесените наоди за оцената на работната способност на осигуреникот,
а истовремено ќе се скуси и времето на постапката.
Лекарската документација без оглед колку е таа објективна, ќе се смета за валидна во постапката само ако е изготвена од реномирана медицинска установа на која ќе се повика Фондот наместо сегашната состојба каде се приложува медицинска документација од неадекватни медицински установи и од локални амбуланти со што полесно доаѓа до израз непотизмот, пријателските врски, митото и корупцијата и други појави што влијаат на објективноста на вештачењето.
Ќе се овозможи учество во постапката за остварување право на инвалидска пензија на Заводот за медицина на тудот како врвна установа од оваа област со истакнати поединци, наместо сегашната состојба во која оваа институција нема речиси никаков удел.
Во делот на капитално финансираното пензиско осигурување ќе се следи спроведувањето на пропишаните регулативи (сеуште немаме искуство во нивната примена).
ДИНАМИКА НА ВОВЕДУВАЊЕ НА ТРЕТИОТ ПЕНЗИСКИ СТОЛБ
Во оваа насока ќе биде потребно да се оцени динамиката на воведувањето на третиот столб (доброволно осигурување) со оглед на фактот што некои осигурителни компании ова осигурување го имаат или се на пат да го воведат.
Тука особено се значајни искуствата на земјите кои го имаат воведено ова осигурување заради што ќе треба да се унапреди меѓусебната соработка.
Оваа соработка ќе се унапредува во наредниот период, особено и во делот со земјите од поранешна Југославија заради поефикасно спроведување на обврските преземени со меѓународните договори за социјално осигурување.
Во сегашните промени е присутно одолговлекувањето на постапката за остварување на сразмерниот дел на пензијата кој во некои земји трае и повеќе од две години.
ЗАШТИТА И УНАПРЕДУВАЊЕ НА ЖИВОТНАТА СРЕДИНА
Еманципираниот, образован и совесен човек сфати дека и бескрајното има граници, дека индустријата на новото време го прифати принципот „ЗР" -редукција, реупотреба и рециклирање.
Сфати дека е неопходен нов приод што ги решава проблемите кои ги создава индустријата.
И покрај тоа во Република Македонија оваа проблематика сеуште се маргинилизира.
Co политиката што ја води Министерството за животна средина и просторно планирање не можеме да сметаме на влез во ЕУ.
Всушност еден од основните предуслови за влез во ЕУ се токму реформите во оваа област,
Во изминатиов период Министерството за животна средина и просторно планирање беше користено за лични и партиски интереси, наместо истото сериозно да пристапи кон решавањето на една проблематика во која секој погрешен чекор или не превземање навремени и адекватни мерки може да предизвика катаклизма.
Животната средина е единствена област каде нема простор за манипулација и одложување на реформите!
КОНКРЕТНИ РЕШЕНИЈА
ЛП во новата Влада бескомпромисно ќе го прекине политикантскиот начин на водење на политиката за животна средина
и ќе постави нова, стабилна и европска политика:
1.Современо производство кое ке биде во согласност со стандардите на ЕУ за заштита и унапредување на животната средина
Поставување на нови поволни критерииуми за одобрување и користење на кредити за развој и адаптација на фирмите со што би се создале услови за воведување на серијата стандарди ISO 14000 чија основна идеја е непрекинато унапредување и заштита на животната средина.
Носител на оваа серија стандарди е стандардот ISO 14001 на кој му претходат стандардите ИСО (9001/ 9002);
Формирање и едукација на стручен тим за воведување на серијата стандарди ISO 14000;
Промовирање на одржлив развој особено преку стимулирање на мали и средни претпријатија.
2.За успешна заштита и унапредување на животната средина неопходно е директорот и инспекторите во Државниот инспекторат да бидат лица со професија дипломиран инжинер по животна средина.
3.Целосна забрана за производство и увоз на генетски модифицирана храна вон европски утврдените правила и прописи.
4.Стимулирање на органско производство кое ќе ги задоволува минималните критериуми пропишани со европските стандарди.
5. Строга контрола врз производство и преработката на материјали кои во производот, нуспродуктот и отпадокот содржат заканувачки материи за живиот свет:
Еколошки адекватен третман на нуклеарен третман;
Дислокација на топилницата ХИВ во Велес, реконструкција на истата согласно стандардите за изградба на објекти од таков тип со што трајно ќе се спречи опасноста од целосен помор на живиот свет;
Постепено и трајно исфрлање од употреба на пластични шишиња како превентива од ендокрина молекуларна мимикрија,
6. Целосно исфрлање на фреонот од употреба.
7. Заштита на природните езера и реки
А) Охридско - УНЕСКО-во езеро:
Овој редок природен феномен чиј жив свет се карактеризира со апострофиран ендемичен карактер и бројни реликти едноставно е музеј на живи фосили.
Токму поради тоа УНЕСКО го стави под своја заштита и го прогласи за светско културно богатство и природно наследство.
Ова олиготрофно слатководно море алармантно укажува на забрзана "културна" етурофизација особено преку зголемениот број на видови(од 2 на 9) од родот Eunotia.
Затоа е неопходно веднаш да се преземат адекватни мерки и тоа:
Изградба на прочистителни станици на вливовите од четирите поголеми загадувачи: Черава, Велгошка, Коселска река и Сатеска;
Подобрување на постоечкиот (недоизграден) колекторски систем:
Строга забрана на испуштање на поголеми количини вода од езерото и сл.
Б) Преспанско езеро:
Првичен чекор за заштита на оваа езеро е спречувањето на директно влевање на атмосферските води загадени со хербициди, фунгициди, инсектициди и алгициди со кои максимално се третираат јаболковите насади.
Тоа ќе се постигне со :
Изградба на канали околу езерскиот систем и
Изградба на прочистителна станица на Голема река,
Неопходна е заштитата на Преспанско езеро бидеjки сите штетни материи од него директно се влеваат во Охридско езеро,
В) Дојранско езеро:
Некогашното еутрофно езеро богато со флора и фауна доживеа 120 национални катастрофи и денес е класифицирано во блато.
Антропогениот фактор кој несовесно го уништи, конечно го направи првиот вистински чекор за негова заштита преку проектот "Ѓавато".
Наредни чекори кои треба да се преземат се следниве:
Да се исчисти крајбрежниот дел од виши растенија;
Да се донесат примероци на жив свет од сродни езера и тоа Моноспитовско блато; Преспанско езеро; Егејската езерска група (Ставрос, Аспровалта) итн.
Г) Река Вардар:
За нејзина заштита неопходно е да се изградат прочистителни станици на нејзините притоки, а пред се на реките Тополка, Лепенец и Пчиња.
Претходно наведеното ќе биде реализирано во периодот од 2006-2010 г. преку годишните планови за работа на Министетството за животна средина и просторно планирање.
НАУКАТА
Значење на науката:
Во функција на суштински и неделив елемент од развојната политика на секое демократско општество, науката претставува еден од основните чинители на економскиот потенцијал на секоја земја и важен фактор на нејзниот севкупен напредок.
Во таа смисла, од особена важност е да се создадат поволни општествени услови за вклучување на науката во демократските развојни текови.
Од еднаква важност е и обезбедувањето независност во процесот на нејзиното програмско планирање и во однос на финансирањето,
како и услови за самостојно определување на сопствените сфери на интерес и приоритетите во рамките на научно-истражувачката дејност,
Ова се појдовните критериуми според кои се раководи пристапот на ЛП кон реализација на целите поставени во програмските определби.
Правно-политичка рамка:
Министерството за образование и наука во согласност со Законот за научно-истражувачка дејност и донесените акти е обврзано да ги финансира активностите за развој и просперитет на науката во РМ.
Исто така, Министерството за образование и наука, согласно законските акти, е одговорно и за активностите околу технолошкиот развој и техничката култура во државата.
Во однос на релевантните научни области, Министерството ги определува следниве приоритети:
одржлив развој,
биотехнологија,
производство на високо квалитетна храна,
управување со водните ресурси,
енергетика,
нови материјали,
заштита на животната средина,
информациски и комуникациски технологии,
здравство и
геолошки науки и инженерството.
Насоки за акционен пристап:
Унапредување на одделни аспекти од постојните нормативи во функција на нивно посоодветно приспособување кон зацртаните цели на националната стратегија за финансирање на научно-истражувачката дејност.
АКТУЕЛНИ СОСТОЈБИ ВО НАУКАТА И НАСОКИ ЗА АКЦИОНЕН ПРИСТАП
Во пристапот на Либералната партија, програмите и активностите предвидени за органите на државната управа, а, оттука, и за Секторот за наука, се ставаат во функција на исполнување на стратешките приоритети на Владата на Република Македонија во целина.
Имајќи ја предвид севкупноста на политичките, социјалните и економските услови со кои во последниве години се соочува земјата, за актуелните состојби во однос на науката, а особено за одделни нејзини области, може да се каже дека се на незадоволително ниво.
Bo функција на основната цел: истражувањата и технолошкиот развој во РМ да станат конкурентни на европско ниво, потребно е да се преземат значајни промени во рамките на научните институции, како и да се обезбедат долгорочни обновливи извори.
Активностите за надминување на проблемите кои постојат во научно-истржувачката дејност, меѓу другото, треба да опфатат неколку поважни аспекти и тоа:
- Финансирање на науката:
Процентите кои фигурираат како податоци за нашата земја покажуваат дека средствата за наука покажуваат занемарливо ниско учество во БНП.
Изразено со конкретни бројки, тоа изгледа вака:
во 2002 година издвојувањата од БНП за наука и развој изнесуваа околу 0,27%,
Дури и зголемувањето на средствата во одделни години, во 2003 г. за 50%, не е ни приближно доволно за нормално одвивање на дејноста,
Причината за тоа се наоѓа во фактот што само по основ на пренесувани обврски од минатите години, Министерството веќе е оптоварено со минусно салдо.
Co ребаланс на буџетот, средствата, наместо да се зголемуваат, се намалуваат , така што се доведува во опасност целокупната дејност на Секторот за наука.
Годинешниов износ определен за финансирање на научната дејност предвиден со буџетот е разочарувачки низок.
Исто така, финансирањето на научноистражувачките активности од индустријата е незначително и, доколку постои, не е во корелација со буџетските средства,
Од тие причини, земјата сеуште е далеку од целта на ЕУ за 3% од БДП за истражување и развој до 2010 г.
Императив на новата влада треба да претставува финансирање на науката според релевантни критериуми на планирани расходи во вкупен износ од 1 до 1,5% од БДП по програмски предвидени ставки.
Насоки за акционен пристап:
Да се наложи како највисок приоритет надминувањето на хроничната состојба на потпросечни буџетски инвестирања во научната дејност со долгорочна цел: нејзино издигнување на достојно ниво на фактор на развој на секоја земја.
- Реализацијата на научни проекти:
Секторот за наука треба да промовира политика преку која научните истражувања ќе бидат во соодветност со потребите на националната програма за научни истражувања во државата.
Подеднакво е значајно и стимулирањето на истражувањата кои се насочени кон засилување на поврзаноста меѓу научните установи и индустрискиот сектор, поточно, производствените системи,
Насоки за акционен пристап:
Одделно внимание треба да се посвети уште на неколку релевантни фактори:
унапредување на апликативните и развојните истражувања во функција на потребите и современиот развој на стопанските претпријатија и на услужните дејности,
поизразено вклучување на интердисциплинарниот принцип во рамките на истражувањата,
воедначување на застапеноста на научноистражувачките проекти по научни области.
- Учество на индустрискиот сектор и инвестирање во применетото истражување и иновациите:
Еден од важните показатели за валидноста и квалитетот на научните достигнувања е степенот на неговата применливост во практиката и во процесот на индустриското производство.
Стратешка цел на државата треба да биде преку овие проекти да обезбеди адекватен избор на дел актуелни теми кои ќе бидат насочени кон поттикнување на оние региони и стопанства со зголемени потреби од примена на нови технологии и знаења.
Насоки за акционен пристап:
Проблемот на технолошкиот развој заслужува одделно внимание и треба да биде сериозно разбран со преземање конкретни активности на планот на:
поттикнување и поддршка на релација универзитет - индустрија,
унапредување и интензивирање на користењето на истражувачките резултати во индустријата,
унапредување на технолошкиот развој на претпријатијата заради поттикнување на нивната конкурентност.
- Меѓународна соработка:
Co оглед на фактот дека меѓународната научна соработка се повеќе добива карактер на неодминлива функција на науката, особено е важно да се промовира активна политика со земјите од Европската унија, преку активностите кои веќе се отпочнати во рамките на 6-та Рамковна програма, на COST, NATO, UNESCO, IAEA итн.
Подеднакво е важно поставеноста на пристапот да биде организиран и со јасно диференцирани приоритети (обезбедување поефикасен пристап кон меѓународните фондови и финансиски програми, како и реорганизација на билатералната соработка од аспект на нејзината организациска и финансиска поставеност).
Насоки за акционен пристап:
Co цел да се унапредат состојбите во доменот на меѓународната соработка важно е да се преземат активности во следниве насоки:
изработка на соодветен национален концепт во однос на меѓународната научна соработка како резултат на подготвување програма за сопствените приоритети по области, региони и форми на научна соработка со странство,
континуирано и доследно реализирање на активностите за обезбедување финансиски средства за програмите за наука од меѓународните институции,
надминување на тенденциите да се дава предност на индивидуалниот настап на истражувачите и на одделните и институционални интереси, пред државниот интерес.
СТРАТЕГИСКИ ЦЕЛИ ВО ФУНКЦИЈА НА РЕАЛИЗИРАЊЕ НА ПРИОРИТЕТИТЕ ВО ДОМЕНОТ НА НАУКАТА
Во функција на приближување на македонските кон европските текови во областа на науката, активностите на Либералната политика се насочуваат кон следниве стратегиски цели и приоритети:
Во инфраструктурната поддршка, активностите ќе бидат насочени кон:
натамошен развој на академската истражувачка мрежа,
обновување на опремата,
стимулирање и создавање на нови истражувачки единици во стопанството,
систематска и континуирана набавка на странска литература,
обезбедување пристап до светските електронски бази на податоци,
развој на посовремен библиотечен информациски систем,
поддршка на постојните субјекти на технолошкиот развој,
основање центри за трансфер на технологија и
оформување „центри за извонредност",
Во рамките на научно-истражувачката дејност, активностите ќе бидат насочени кон:
зголемување на користењето и трансфер на знаењето;
економски, социјален, културен и еколошки развој на РМ;
поттикнување и промовирање на меѓународната соработка и трансфер на знаење и технологија од странство (зголемување на учеството во Рамковните програми на ЕУ);
воведување на мониторинг и систем на евалуација за научните и технолошките квалитети и резултатите од истражувањата со користење на меѓународни стандарди и критериуми;
зголемување на инвестирањето во научно-истражувачките активности,
зголемување на користењето на меѓународни фондови, техничка помош и сл.
Целни субјекти кон кои ќе биде насочена научната политика се:
високообразовните установи,
МАНУ,
јавните научни установи,
субјектите за трансфер на технологии
и Истражувачките развојни единици во стопанството.
ЗАКЛУЧНИ СОГЛЕДУВАЊА И КОНКРЕТНИ ПРОГРАМСКИ АКТИВНОСТИ
1. Финансиски приоритети:  -
Co години наназад, а особено последниве неколку години, издвојувањата од буџетот наменети за научно-истражувачката дејност, технолошкиот развој и техничката култура се на исклучително ниско ниво, како во однос на земјите во регионот, така и во однос на земјите од ЕУ.
За да може РМ, во согласност со обврските преземени од добиениот статус на земја-кандидат за ЕУ, достојно да одговори на напорите за приближување до европските текови на науката, императивна потреба е тие да бидат зголемени од страна на новата влада.
2. Кадровска и организациска поставеност на Секторот за наука:  -
Од голема важност е да се засили, особено на финансиски, но, бездруго и на кадровски план, Одделението за евроинтеграции со цел да биде во можност да одговори на преземените обврски и на предвидените програмски определби.
Во овој контекст, од еднакво важно е и континуираното засилување на интер-ресорската комуникација, меѓу-секторската соработка во рамките на Министерството како и унапредување на соработката на ниво на одделенија во рамките на Секторот за наука.
3. Соработка со стопанството и со приватниот сектор:  -
Од особено значење е унапредување на соработката на научните институции со приватниот сектор и со индустријата со цел да се одржи чекорот во применетите истражувањата
и во економскиот развој на државата;
4. Инфраструктурни приоритети:
Оформување на централна база на податоци за научно-истражувачки кадри координирана од едно место
и нејзино приспособување кон европските стандарди;
5. Меѓународна соработка:
Обезбедување континуиран и ефикасен пристап до меѓународните програми за финансирање на научната дејност;
6. Учество на жените:
Го реафирмираме ставот за зголемување на процентот на учество на младата женска популација преку нејзино поопфатно вклучување во научната дејност;
7. Формирање на Инкубатор за дипломирани студенти - тоа ќе биде врската на дипломираниот кадар со индустријата, насочување на македонскиот стручен потенцијал и начинот за изнаоѓање решенија за негово идно ангажирање
