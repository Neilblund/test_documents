I EKONOMSKA PITANJA
Sadašnji  događaji  u  vezi  s  privredom  Bosne  i  Hercegovine  sasvim opravdano  zahtijevaju  da  se  ekonomski  razvoj  zemlje  stavi  u  fokus političkih  aktivnosti.
Duboko  poremećeni  odnosi  u  proizvodnji,  raspod-jeli,  razmjeni  i  potrošnji,  te  dramatično  poremećen  balans  trgovinske razmjene  zahtijevaju  hitno  poduzimanje  mjera  na  sanaciji  ekonomske situacije  u  državi.
Stoga treba naznačiti najvažnije prepreke koje nam stoje na putu poboljšanja ekonomske situacije i stvaranja samoodržive ekonomije Bosne i Hercegovine:
neiskorišteni unutrašnji resursi rasta,
nedostatak kvalitetnih stranih investicija,
nerazvijenost saobraćajne infrastrukture,
nerazvijenost ruralnih područja i opadanje broja stanovnika,
nezaposlenost,
odlazak  stručnog  kadra,
neefikasna i skupa administracija na koju se troši 60% GDP-a,
negativne posljedice privatizacije,
nogromni  i  stalno  rastući  deficit  vanjskotrgovinskog  bilansa,
nogromni  javni  rashodi,  posebno  u  odnosu  na  ekonomsku snagu  privrede,
nejedinstveni ekonomski prostor,
nestabilan poslovni ambijent, neformalna ekonomija i korupcija,
tehnološko zaostajanje, zapostavljenost istraživanja i razvoja,
neracionalan i nesvrsishodan sistem obrazovanja,
finansijska neodrživost penzionog sistema,
brz rast siromaštva.
1. EKONOMSKA POLITIKA
Savez za bolju budućnost Bosne i Hercegovine zalaže se za tržišnu privredu zasnovanu na razvoju integralnog tržišta robe, usluga, novca, kapitala i rada, na pluralizmu vlasničkih odnosa uz dominantnu ulogu privatnog vlasništva.
Privredu  zasnovanu  na  ekonomskoj  motivaciji  poduzetnika,  menadžera i  radnika,  na  općem  i  jednakom  pravu  konkurencije,  otvorenu  prema utjecajima  svjetskog  tržišta,  te  efikasnoj  zaštiti  imovine  i  ekološkoj  sig-urnosti  građana.
Uspostava  i  funkcioniranje  jedinstvenog  tržišta  na  cijelom  prostoru Bosne  i  Hercegovine  osnovna  su  pretpostavka  za  razvoj  i  zaštitu  do-maće  proizvodnje  i  otvaranje  prema  tržištima  drugih  zemalja,
odnosno uspješno  uključivanje  u  procese  globalizacije  tržišta  u  svijetu.
SBBBiH  se  zalaže  za  strategiju  razvoja  Bosne  i  Hercegovine  na  bazi izvozno  orijentirane  privrede  u  kojoj  će  dominirati  privatni  kapital,
uz jačanje  finansijskog  sektora  i  makroekonomske  stabilnosti,
stvaranje poslovnog  ambijenta  za  domaća  i  strana  ulaganja,
te  osiguranje  vla-davine  prava
uz  efikasne  mehanizme  za  borbu  protiv  korupcije  i  krim-inala.
To  će  doprinijeti  povećanju  zaposlenosti
i  realizaciji  zadataka iz  Sporazuma  o  stabilizaciji  i  pridruživanju  s  Evropskom  unijom.
SBBBIH  preferira  strana  ulaganja  koja  imaju  dugoročni  razvojni  karak-ter.
Razvoj  BiH  među  svoje  prioritete  treba  obuhvatiti  i  strategiju samoodrživog  povratka,
uspostavu  adekvatnog  obrazovnog  sistema
te socijalne  i  zdravstvene  zaštite.
U uobičajenim dimenzijama strategije ekonomskog razvoja Bosne i Hercegovine smatramo bitnim sljedeća opredjeljenja, koja treba putem odgovarajućih mjera i instrumenata implementirati:
Razvoj efikasne i otvorene privrede.
Formiranje  i  stimuliranje  razvoja  izvozno  orijentiranih  sektora  i grana  privrede  (drvna,  tekstilna,  metaloprerađivačka,  farmaceutska, industrija  kože  i  obuće,  elektroindustrija,  kompleks  namjenske proizvodnje,  građevinarstvo,  turizam).
SBBBiH  će  podsticati  stim-uliranje  razvoja  viših  oblika  ekonomske  saradnje  među  domaćim privrednim  subjektima,  zajedničkih  ulaganja,  investiciono-pre-duzetničkih  projekata  i  poslovnih  operacija  za  nastup  na  “trećim“ tržištima,  i  sl.
Navedene  izvozno  orijentirane  grane  su,  bez  izuzetka, istovremeno  i  radnointenzivne  grane.
Prioritetan  razvoj  radnointenzivnih  grana  sam  po  sebi  za  Bosnu  i  Hercegovinu  ima  višestruke druge  efekte.
SBBBiH  je  potpuno  uvjeren  da  je  Bosna  i  Hercegovina  izgubila svoju  ukupnu  razvojnu  kondiciju  zbog  potpuno  iracionalnog  deceni-jskog  odugovlačenja  s  izradom  i  realizacijom  svojih  dviju  ključnih sektorskih  razvojnih  strategija:  energetskog  sektora
I putne  infra-strukture.
Iako  se  izgubljeno  nikada  ne  može  vratiti,  jedan  od  prvih koraka  mora  biti  jasno  definiranje  ovih  strategija,  pored  ostalog: uključivanje javnog određenja objekata koji će se graditi;
odgovarajući način finansiranja, uključujući javno-privatno partnerstvo, korištenje dobara domaćih javnih kompanija, povoljne kredite inobanaka, strateško partnerstvo, koncesioniranje i druge savremene aranžmane;
usaglašavanje entiteta radi sinergetskih efekata;
jasno određenje dinamike izgradnje;
obezbjeđenje preferiranja domaćih građevinskih i drugih preduzeća.
Razvoj jedinstvenog sistema infrastrukture u oblasti energetike, telekomunikacija, cestovnog i željezničkog saobraćaja je zajednički interes svih u Bosni i Hercegovini, te se zajedničkim definiranjem prioriteta i optimalnom realizacijom projekata mogu postići veliki sinergetski efekti.
SBBBiH tretira vlastite proizvodne potencijale Bosne i Hercegovine, bez obzira na to u čijoj su ustavnoj ingerenciji, nacionalnim dobrima od jedinstvenog – zajedničkog interesa.
SBBBiH će se snažno založiti da se što prije definira strategija regionalnog razvoja, kao svojevrsna sinteza svih prethodnih ciljeva,
uključujući iznalaženje rješenja (modela) za prevazilaženje ogromnog jaza između regionalnih nadležnosti nad resursima i nužnost očuvanja minimuma ingerencija centralnih vlasti i obezbjeđenja miminalno jedinstvenog sistema.
SBBBiH stoji na stanovištu da je u državi neophodno koristiti potencijale domaćih banaka, čiju će aktivu poboljšati depoziti velikih državnih firmi.
SBBBiH posebno ističe glavne ekonomske, strateške ciljeve BiH: Makroekonomska stabilnost
Konkurentnost privrede
Zapošljavanje
Održiv razvoj
Evropske integracije
Socijalna uključenost
Ono  na  čemu  će  SBBBiH  posebno  insistirati  u  kontekstu  imple-mentacije  ove  deklaracije  jeste  blagovremena  izrada,  struktura  i  odgov-orno  provođenje  akcionih  planova  na  svim  nivoima  vlasti  s  javno delegiranim  odgovornostima  svih  nosilaca.
SBB smatra prioritetnim poduzimanje sljedećih ekonomskih mjera: Održavanje stabilne monetarne politike, što podrazumijeva punu podršku radu Centralne Banke BiH.
Stvaranje preduslova za izmjene sistema direktnih poreza
koji bi omogućili olakšice za privrednike i zaposlene te progresivno oporezivanje većih primanja i plaća.
Jačanje institucionalnog okvira kao osnovnog preduslova za dobar poslovni ambijent, što se ogleda u razvijanja pravnog sistema s ciljem zaštite privatne svojine, zaštite licenci, autorskih prava itd.
Deregularizacija, ukidanje regulativa koje se odnose na zabranu ulaska novih firmi u industriju ili ograničavaju konkurentnost i
zalaganje da sve regulative zadovoljavaju kriterije kao što su sigurnost, zaštita okoliša, dobra supervizija finansijskih institucija.
Trgovinska liberalizacija i stimuliranje izvoza.
Uspostavljanje efikasne administracije za prikupljanje svih poreza.
Budžetske reforme u smislu preraspodjele sredstava s područja sa slabim ekonomskim povratom (administracija, vojska) na ona koja imaju visoku ulogu u razvoju ekonomije (obrazovanje, zdravstvo itd.).
Reforme u sektoru socijalne zaštite.
Razvoj ključnih sektora u privredi.
Razvijanje mjera za stvaranja uslova za finansiranje naučnoistraživačkih i obrazovnih institucija s ciljem uvezivanja poslovnog svijeta s akademskom zajednicom BiH.
2. ZAPOŠLJAVANJE
SBBBiH  stoji  na  stanovištu  da  je  nezaposlenost  u  Bosni  i  Hercegovini najveći  ekonomski,  socijalni,  ali  i  moralni  problem,
iznad  svega  prob-lem  mladih,
a  to  znači  problem  budućnosti  Bosne  i  Hercegovine.
Iako je  ogromna  poslijeratna  nezaposlenost  u  najvećoj  mjeri  bila  posljedica ratnih  razaranja  i  gotovo  potpunog  uništenja  privrednih  kapaciteta,
danas  je  potpuno  jasno  da  su,  zbog  dužine  i  stalnog  pogoršanja  stanja, glavni  uzroci  u  pogrešnoj  i  neadekvatnoj  strategiji  razvoja  i  ekonom-skim  politikama  u  cijelom  poslijeratnom  periodu.
Povećanje zapošljavanja zahtijeva posebnu – integralnu strategiju razvoja na nivou Bosne i Hercegovine.
Jedinstveni ekonomski prostor je nezaobilazan,
ne samo zbog neizbježnih integracionih procesa u Evropsku uniju nego i zbog djelovanja osnovnih ekonomskih zakona.
U tom kontekstu SBBBiH će stvarati uslove za jedinstvenu strategiju zapošljavanja.
SBBBiH  će,  u  skladu  sa  svojim  generalnim  snažnim  zalaganjem  za ubrzanje  procesa  integracije  u  Evropsku  uniju,  u  potpunosti  akceptirati sve  dosadašnje  relevantne  dokumente  u  segmentu  povećanja  zapošlja-vanja,  počev  od  Amsterdamskog  ugovora  (1997.),  Evropske  strategije razvoja  iz  1997.  i  2003.  godine.
S ciljem povećanja zaposlenosti, ali i zaposlenosti ostalih faktora (resursa) koristit će se sve mjere sistematizirane u tri bloka:
razvoj malih i srednjih preduzeća i otvaranje novih radnih mjesta,
funkcioniranje tržišta rada i aktivne mjere zapošljavanja,
poboljšanje vještina na tržištu rada, strukovnog obrazovanja i treninga.
S  obzirom  na  to  da  se  ograničenja  tržišta  rada  i  uzroka  nezaposlenosti ogledaju  u  sporom  provođenju  ekonomskih  reformi,
usporenoj  i  nead-ekvatnoj  privatizaciji,
nemobilnosti  radne  snage,
diskriminacije  na tržištu  rada,
visokim  porezima  i  doprinosima  na  plaće  i  dr.,  SBBBiH smatra  neophodnim  poduzeti  sljedeće:
Stvaranje pretpostavki za pokretanje i razvoj malih i srednjih preduzeća i otvaranja novih radnih mjesta.
Uvođenje poreske olakšice s ciljem stimuliranja novog zapošljavanja.
Smanjivanje stope poreza i doprinosa na plaće.
Stimuliranje veće mobilnosti radne snage unutar BiH.
Prioritetno zapošljavanje mladih nezaposlenih osoba.
Provođenje politike zapošljavanja osoba s radnim iskustvom koje su zbog krize ostale bez posla (muskaraca starijih od 40 god i zena starijih od 35 god)
Poduzimanje mjera za zapošljavanje invalidnih osoba, osoba s otežanim mogućnostima zapošljavanja, a posebno nezaposlenih branitelja, porodica šehida i povratnika.
Obavezno podsticanje i davanje povlastica preduzećima koja vrše prvo zapošljavanje visokoobrazovanih kadrova.
Poduzet ce mjere za uspostavljanje sistema socijalnog poduzetnistva i socijalnog zaposljavanja a u skladu sa Rezolucijom Evropskog parlamenta od 19.februara 2009.god a koja se zove „socijalna Ekonomija“.
3. SOCIJALNA POLITIKA
Bosna i Hercegovina se nalazi u situaciji vrlo niskog nivoa socijalne zaštite, najviše zbog niskog nivoa ekonomskih aktivnosti, odnosno slabe ekonomije.
Ta okolnost, dodatno zaoštrena ratom i njegovim posljedicama, zahtijeva izuzetnu i najširu pažnju i napore države da osigura što viši nivo socijalne zaštite sve šireg kruga stanovništva i sve većeg broja socijalno ugroženih, odnosno isključenih grupa.
Međuzavisnost ekonomske snage, efikasnosti, preduzetništva i drugih performansi ekonomije zemlje, s jedne, te socijalnog siromaštva, ugroženosti i isključenosti, s druge strane, zahtijevaju i međuzavisne strategije rješavanja problema.
Evropska  unija  je  još  1975.  godine  usvojila  definiciju  siromašnih  kao “pojedince  ili  porodice  čija  su  dobra  i  novčani  prihodi  i  usluge  iz  javnih i  privatnih  izvora  toliko  mali  da  ih  isključuju  iz  minimuma  prih-vatljivog  načina  života  u  državi  članici  u  kojoj  žive ”.
Prema  novim  podacima,  Indeks  generalne  socijalne  isključenosti,  pos-matran  kroz  međusobnu  zavisnost  životnog  standarda,  zdravstvenog statusa,  obrazovanja,  učestvovanja  u  društvu,  pristupa  službama  i  us-lugama,  pokazuje  da  je  u  Bosni  i  Hercegovini  u  2006.  godini  50,32% stanovništva  socijalno  isključeno  u  barem  jednom  od  navedenih  oblika.
Istovremeno,  Indeks  ekstremne  socijalne  isključenosti  je  pokazivao  da je  krajnja  socijalna  isključenost  obuhvatala  21,85%  stanovništva  BiH, dakle,  isključivala  ih  je  iz  najosnovnijih  procesa  i  potreba.
SBBBiH  u  cijelosti  podržava  i  borit  će  se  za  postizanje  šest  postavl-jenih  generalnih  ciljeva  Strategije  socijalnog  uključivanja  u  BiH:
Socijalna zaštita u funkciji zapošljavanja.
Poboljšanje zaštite djece i ugroženih porodica s djecom.
Poboljšanje obrazovanja.
Poboljšanje zdravstvene zaštite.
Poboljšanje penzione politike.
Poboljšanje zaštite osoba s invaliditetom.
S  obzirom  na  to  da  su  neka  od  ovih  pitanja  fokusirana  u  drugim  seg-mentima  Deklaracije,  u  nastavku  se  navode  opredjeljenja  SBBBiH  u ostalim  segmentima.
Sistem socijalnog osiguranja u Bosni i Hercegovini obuhvata socijalno osiguranje koje se sastoji od sljedećih segmenata:
a) osiguranje od nezaposlenosti,
b) zdravstveno osiguranje,
d) socijalna zaštita,
e) zaštita porodica s djecom,
f) boračka zaštita.
Socijalna zaštita u funkciji zapošljavanja je cilj koji treba da omogući ekspanziju zapošljavanja nezaposlenih kao najbrojnije skupine osoba u stanju najveće socijalne potrebe, i to kroz sljedeće prioritete i glavne mjere:
Uključivanje socijalno isključenih kategorija u tržište rada, razvijanjem sistema podrške socijalnom preduzetništvu,
programima samozapošljavanja na poreske olakšice i drugim poticajnim mjerama, te podsticanjem aktivnog traženja posla.
Osiguranje pristupa socijalno isključenih grupa svim dobrima, uslugama i resursima koji će poboljšati njihovo aktivno učešće na tržištu rada.
Jačanje mehanizma socijalnog dijaloga, uvođenjem mehanizma javnog i privatnog partnerstva u finansiranju socijalnog uključivanja.
Povećanje ciljanosti socijalnih transfera prema siromašnim i ugroženim kategorijama stanovništva efikasnijim sistemom registracije korisnika i stalnim praćenjem njihovih potreba,
jačanjem međusektorske saradnje sa zdravstvom, obrazovanjem, institucijama tržišta rada i nevladinim organizacijama.
S  obzirom  na  činjenicu  da  je  u  Bosni  i  Hercegovini  ugroženo  gotovo 20%  ukupnog  broja  djece,  SBBBiH  će  posvetiti  posebnu  pažnju  zaštiti djece  i  ugroženih  porodica  s  djecom,  prvenstveno  kroz  sljedeće  prior-itete  i  mjere  socijalne  zaštite:
Upostavljanje mehanizma monitoringa i praćenje položaja različitih grupa porodica s djecom koje su u riziku socijalne isključenosti.
Jačanje intersektorske saradnje i kapaciteta zaštite javnog, privatnog i civilnog sektora, uz podržavanje nezaobilaznih reformi penzionog sistema
u skladu sa zahtjevima integracionih procesa (kroz poznata tri stuba) u Evropsku uniju.
SBBBiH se snažno zalaže da ne smije doći do bilo kakvih umanjenja postojećih prava brojne socijalne skupine sadašnjih penzionera.
U ovom kontekstu, osim niza drugih mjera, neophodno je: a) poboljšati finansijsku stabilnost penzionih sistema
povećanom kontrolom uplate doprinosa, proširenjem obuhvata broja osiguranika, povećanjem starosne granice, odnosno penzije;
b) zaštititi stečena penziona prava zadržavanjem postojećih oblika obaveznog invalidskog osiguranja, postepenim usklađivanjem minimalnih penzija s evropskim standardima, definiranjem penzionih prava poljoprivrednika i slobodnih zanatlija.
SBBBiH će se boriti za uspostavljanje i provođenje široke liste mjera instrumenata za poboljšanje položaja osoba s invaliditetom (budući da u ovoj socijalnoj skupini u siromaštvu živi 23! porodica), naročito kroz sljedeće:
Stvaranje zakonskih budžetskih uslova senzitivnih prema osobama s invaliditetom na svim nivoima vlasti i u svim instrumentima u kojima se, manje ili više, tangira njihov ukupan život i položaj (u socijalnoj i zdravstvenoj zaštiti, obrazovanju na tržištu rada, u klasičnoj i komercijalnoj pristupačnosti).
Uspostavljanje socijalnog modela uključivanja s usklađenim prohtjevima u oblasti okruženja i registracije osoba s invaliditetom.
Razvijanje modela lokalne zajednice koji obezbjeđuju jednake mogućnosti osobama s invaliditetom, uključujući i podršku porodicama koje brinu o osobama s invaliditetom.
4. ZDRAVSTVENA POLITIKA
Stanje  u  zdravstvenoj  zaštiti  u  cijeloj  zemlji  danas  je  nezadovoljava-juće,
A neracionalna  organizacija  je  jedan  od  ključnih  uslova.
U  Bosni i  Hercegovini  postoji  13  ministarstava  zdravstva  i  13  zdravstvenih  fondova.
Ovako  fragmentiran  sistem  ograničava  jednak  pristup  zdravstvenim uslugama  za  sve  građane.
Usluge  zdravstvene  zaštite  nisu  prenosive između  entiteta,
a  pogotovo  zdravstvene  zaštite,  od  primarne  do  terci-jarne,  nejednako  su  raspoređene  čak  i  između  kantona.
Veliki  broj  stanovništva  i  čitave  pojedine  socijalne  grupe  su zdravstveno  potpuno  neosigurane.
Prema  podacima  iz  2008.  godine,  u Bosni  i  Hercegovini  je  bilo  čak  615.000  hiljada  zdravstveno  neosigu-ranih  lica  (u  Federaciji  BiH  380.000  ili  16,35%  stanovništva  i  u  RS 235.000  ili  19,18%  stanovništva).
SBBBiH  će  stvoriti  potrebne  uslove  da  se  promijene  i  ispoštuju obaveze  iz  međunarodnih  dokumenata  koje  garantiraju  uni-verzalnu  primarnu  zdravstvenu  zaštitu  bez  diskriminacije
i  da  se izvrši  neophodna  reforma  primarne  zdravstvene  zaštite.
S tim ciljem je, pored ostalog, neophodno sljedeće: Osigurati univerzalni pristup zdravstvenoj zaštiti,
jedinstvenu preventivnu zaštitu, jedinstvenu evidenciju i prevenciju bolesti koje predstavljaju najveće probleme u zdravstvu,
korištenje prava zdravstvene zaštite za sve kategorije stanovništva bez diskriminacije i sl.
Donijeti jedinstven zakon ili entitetske zakone koji će regulirati obavezu informiranja građana o načinu ostvarivanja zdravstvene zaštite i osiguranja.
Omogućiti da sve osobe s teškim invaliditetom imaju pravo na direktno zdravstveno osiguranje.
Uvesti sheme koje uključuju minimum standarda u zdravstvenoj zaštiti, osnovni paket zdravstvenih usluga,
jednostavan i transparentan sistem naplate za međuentitetsko osiguranje koji će biti u stanju da usaglasi razloge u nivou razvoja ekonomije i prihoda.
Putem institucija vlasti stvoriti zakone i finansijske uslove za povezivanje radnog staža za sve radnike, a ne samo u preduzećima s većinskim državnim kapitalom,
čime će im se osigurati i adekvatna prava iz zdravstvene zaštite.
Zakonski urediti jasne odnose između javnog i privatnog sektora u zdravstvu, uz startno osiguranje jednakih uslova obavljanja djelatnosti, te stvaranje uslova za ravnopravnu konkurenciju među ponuđačima zdravstvenih usluga i slobodan izbor od pacijenata.
Izvršiti neophodnu reorganizaciju i racionalizaciju mreže zdravstvene zaštite i zdravstvenih kapaciteta uz provođenje jasnije podjele rada (ponude usluga), posebno između ustanova primarne i sekundarne strategije zdravstvene zaštite.
Omogućiti širu primjenu modela javno-privatnog partnerstva u zdravstvu.
Izvršiti modernizaciju u cijelom sektoru zdravstva s aspekta uvođenja novih moderniziranih tehnologija i opreme, jačanja specijalizacije i efikasnijeg sistema finansiranja i sl.
Stvoriti uslove za izradu i stalno proširivanje sveobuhvatne i moderne liste esencijalnih lijekova koji se izdaju na teret zdravstvenih fondova,
te njenu primjenu u svim kantonima FBiH.
Obezbijediti dolazak mladih, obrazovanih i efikasnih menadžera na čelo zdravstvenih ustanova, kliničkih centara, bolnica, domova zdravlja i dr.
Suzbijati korupciju u zdravstvu.
5. PRIVATIZACIJA I REVIZIJA PRIVATIZACIJE
Proces  privatizacije  je  bio  i  ostaje  nezaobilazan  i  glavni  stub  ukupne tranzicije  privrednog  i  društvenog  sistema  u  Bosni  i  Hercegovini.
Dosadašnji  proces  privatizacije,  zbog  pogrešnog  nefunkcionalnog modela  provođenja,  nejedinstvenog  provođenja  u  cijeloj  zemlji  i  nekorištenja  dokazanih  boljih  modela,  te  korupcije  i  drugih  razloga  nije  ni izdaleka  postigao  izvorne  generalne  ciljeve:  pravednost,  transparent-nost,  efikasnost  i  dr.,
već  je  omogućio  neopravdano  bogaćenje  pojedi-naca  na  nezakonit  način.
Problemi uzrokovani ovako loše provedenom privatizacijom po ekonomiju zemlje su:
Ogromna nezaposlenost i obespravljenost radnika i velikog broja dioničara.
Gašenje privrednih aktivnosti uz akcent na rasprodaju imovine, pretvaranje nekretnina u neproduktivne namjene, i sl.
Neproduktivno “topljenje certifikata (vlastitih dionica/udjela), putem privatizacijskih investicionih fondova,
kroz koje je prodefilirala najveća korupcija i istopilo se i ono što je u startu nominalno pripadalo radnicima.
Stavovi SBBBiH prema dosadašnjem toku i budućem odvijanju procesa privatizacije su sljedeći:
Neophodno je provesti sveobuhvatnu analizu rezultata i posljedica dosadašnjih provedenih procesa privatizacije, uključujući i reviziju ovog procesa.
Takvu analizu nije niko do sada uradio, osim agencija za privatizaciju u svrhu analize inkasiranja gotovine.
Analiza će prikazati pozitivne efekte privatizacije, ali i brojne probleme i negativne posljedice koje je proizvela.
U posebnom fokusu analize i revizije privatizacije treba da se nađu sve one privatizacije gdje nisu ispoštovani ugovori o privatizaciji i koje nisu provedene transparentno i legalno,
a treba tražiti i poništenje svih privatizacija koje su vršene u periodu agresije na BiH.
Analizu, poništenje i reviziju neophodno je u startu bazirati na zakonski utvrđenim obavezama, principima, postupku i procedurama.
Osnovna svrha analize i revizije privatizacije nije samo u sankcioniranju novih vlasnika, nego u ispravljanju grešaka za preostali tok privatizacije i definiranju jasnog programa ukupnog restrukturiranja privatiziranih preduzeća.
Privatizaciju preostalih strateških preduzeća treba provoditi na osnovu posebno donesenih zakona postepeno u funkciji strateškorazvojnih ciljeva (pokretanja velikih infrastrukturnih i profitabilnih projekata)
i formiranja novih razvojnih programa te programa zapošljavanja.
Transparentnost  svake  preostale  privatizacije  treba  zakonski  os-igurati  kroz  efikasan  monitoring,  uključujući  i  parlamentarnu kontrolu.
Osnovni  kriterij  obima  i  tempa  privatizacije  najvrednijih javnih  preduzeća  treba  da  bude  privlačenje  kapitala  u  funkciji povećanja  efikasnosti  i  daljeg  rasta  i  razvoja  tih  preduzeća.
6. RURALNI RAZVOJ I POLJOPRIVREDA
Prema nedavnom istraživanju, na području Federacije BiH na selu danas živi svega 15% ukupnog stanovništva, od čega veoma veliki dio čine staračka domaćinstva.
Pretpostavka je da u Republici Srpskoj u ovom smislu stanje može biti samo neznatno bolje.
SBBBiH  će  svojom  konkretnom  integralnom  strategijom  razvoja  ru-ralnih  područja  i  njenom  operacionalizacijom  kroz  akcione  planove  i konkretne  programe  i  projekte  na  svim,  a  posebno  lokalnim,  nivoima izvršiti  sveobuhvatni  preokret  u  ruralnom  razvoju  i  životnom  standardu na  selu.
U ovom kontekstu, SBBBiH će primjenjivati sljedeće politike, principe i mjere: Prostor i ruralni sistem sačinjavaju različite djelatnosti: poljoprivreda, zanatstvo, male i srednje industrije, trgovina i usluge.
Ruralno područje ima najmanje trostruku ulogu (funkciju): ekonomsku, ekološku i društvenu.
Na ruralnim područjima se proizvode sve brojniji proizvodi, ali pružaju i najkompletnije usluge (primjer seoskog turizma).
U Proglasu članicama Evropske unije s posljednje Konferencije o ruralnom razvoju stoji da se angažiraju na poboljšanju svake korisne integracije poljoprivrede s turizmom, zanatstvom i kulturom na svo joj teritoriji.
Ruralni prostor je prirodni kapital, odnosno konkretni razvojni potencijal.
U samom startu neophodno je prostorno planski utvrditi poljoprivredno i urbano zemljište, rekreativne i strateške prostore, čime će se omogućiti zaustavljanje devastiranja prostora i prethodno – racionalno uključivanje industrije i drugih djelatnosti kao nadogradnje ruralnim prostorima;
U razvoju ruralnih područja sveobuhvatno će se koristiti bogata iskustva komparabilnih zemalja, a posebno Austrije, Slovenije i Holandije, prije svega zbog mogućnosti sličnog koncepta zaokruženog razvoja od poljoprivrede do seoskog turizma.
SBBBiH će upotrijebiti sve neophodne i poznate mjere da stvori prirodne uslove za život na ruralnim područjima.
To može postići kroz dva vezana procesa: razvoj poljoprivrede i brojnih drugih djelatnosti na selu i
zapošljavanje na selu.
Uspješan  razvoj  bilo  koje  zajednice  uslovljen  je  odgovarajućim odnosom  društva  prema  razvoju  i  unapređivanju  poljoprivrede  i sela,
jer  se  time  potiče  stabilan  i  održiv  razvoj  u  cjelini.
Između  os-talih,  za  svestraniji  i  efikasan  razvoj  ruralnih  područja,  SBBBiH će  uspostaviti  i  provoditi  sljedeće  mjere:
Hitno donijeti i usvojiti zakon na državnom nivou koji uspostavlja Ministarstvo poljoprivrede BiH.
Usvojiti programe razvoja ruralne infrastrukture u svim lokalnim zajednicama, uključujući i programe javnih radova.
Donijeti programe finansiranja samozapošljavanja na selu.
Usvojiti programe razvoja tržišne poljoprivredne proizvodnje na svim nivoima (općine, kantoni), radi prestrukturiranja postojeće, pretežno naturalne, u tržišnu i poljoprivrednu proizvodnju.
Donijeti razvojni program porodičnih farmi, koje bi na raspoloživom poljoprivrednom zemljištu i proizvodnim kapacitetima organizirale tržišnu poljoprivrednu proizvodnju u skladu sa strateškim opredjeljenjima.
Razviti ostale programe, a posebno u oblasti usluga koje se mogu uspješno realizirati na selu (kućna radinost, seoski turizam, zdravstvene usluge, obrazovanje, dislocirana proizvodnja brojnih proizvoda i dr.).
Donijeti i implementirati programe edukacije stanovništva, a posebno u oblasti ekologije, preduzetništva, savremenih dostignuća u poljoprivrednoj proizvodnji, turizmu, zanatstvu i sl.
Usvojiti posebne programe poticanja poljoprivrede i prehrambene industrije i sela (regresiranje kamata na plasirane kredite, uspostava posebnih kreditnih linija te razvojnih fondova za unapređenje poljoprivrede i sela, i dr.).
7. ENERGETSKA EFIKASNOST I EKOLOGIJA
Bosna  i  Hercegovina  je  zemlja  velikih  potencijala  za  korištenje  ob-novljivih  izvora  energije  i  zemlja  izrazito  bogata  prirodnim  ljepotama.
Ipak,  kao  posljedica  negativnog  utjecaja  raznih  faktora  na  okoliš,  od ratnih  razaranja  i  zagađenja  praktično  cijele  zemlje  do  gotovo  nes-metanog  poslijeratnog  uništavanja  i  zagađivanja  prirodne  sredine  u općem  smislu,  te  kao  poslijedica  uvoza  zastarjelih  i  energetski neefikasnih  tehnologija  u  proizvodnji,  domaćinstvima  i  saobraćaju, trenutno  stanje  u  ovoj  oblasti  je  ozbiljno  i  zabrinjavajuće.
Prema nekim istraživanjima, BiH je po energetskoj efikasnosti (udio troškova energije u GDP-u) među posljednjim zemljama u Evropi, a u rangu s Alžirom, Armenijom, Bolivijom, Argentinom, Estonijom i Senegalom.
Zagađenje vodotoka neprečišćenim vodama, prije svega naselja, ali i industrije, jeste svakodnevna pojava.
Efikasno i ekološki prihvatljivo upravljanje čvrstim otpadom je više izuzetak nego pravilo.
Emisija štetnih gasova iz zastarjelih vozila i iz objekata koji koriste fosilna goriva za zagrijavanje i proizvodnju električne energije je enormna.
I  pored  toga,  BiH  još  može  predstavljati  zemlju  s  očuvanom  prirodom i  zdravom  životnom  sredinom.
Za  to  je  neophodan  ne  samo  zakonski okvir,  nego  sveobuhvatan,  multidisciplinarni  harmoniziran  pristup  u ekološkoj  strategiji  i  politici,
od  nivoa  države,  preko  entiteta,  do  je-dinica  lokalne  samouprave  i  svakog  pojedinca.
Bosna  i  Hercegovina  je  potpisnica  mnogih  međunarodnih  dokumenata koji  reguliraju  oblast  efikasnog  korištenja  energije  i  smanjenja  emisije stakleničkih  plinova.
Između  ostalih,  to  su  Ugovor  o  Energetskoj  za-jednici,  kao  važan  dio  Sporazuma  o  stabilizaciji  i  pridruživanju,  te  rat-ificirani  UNFCCC  (UN  Framework  Convention  for  Climate  Change, 2000.)  i  Protokol  iz  Kyota  (2007.).
Ovi  dokumenti  otvaraju  mogućnosti zemlji  za  sticanje  značajne  ekonomske  koristi,  ukoliko  obezbijedi  i  po-drži  korištenje  „čistih“  i  energetski  efikasnih  tehnologija.
Pitanje energetske efikasnosti te mjera i aktivnosti na zaštiti okoliša, SBBBiH posmatra u svjetlu dvaju značajnih programskih ciljeva:
Generiranja snažnog ekonomskog razvoja i borbe protiv siromaštva i
Priključenja procesu evropskih integracija i ispunjenja preuzetih međunarodnih obaveza.
U  tom  smislu,  na  primjeru  podizanja  energetske  efikasnosti  putem podizanja  izolacionih  standarda  mogući  su  veliki  finansijski  efekti  kroz energetske  uštede  i
generiranje  novih  radnih  mjesta.
Stimuliranje  iz-gradnje  postrojenja  za  korištenje  obnovljivih  izvora  energije,  za  šta Bosna  i  Hercegovina  ima  velike  potencijale  u  dijelu  solarne,  hidro  i energije  vjetra,
dovest  će  do  smanjenja  energetske  ovisnosti  o  uvoznim fosilnim  gorivima,  smanjenja  učešća  troškova  energije  u  proizvodima i
generiranja  značajnog  broja  novih  radnih  mjesta.
U oblasti energetske efikasnosti SBBBiH će se zalagati za sljedeće konkretne mjere i programske aktivnosti:
1. Usvajanje energetske strategije na nivou Bosne i Hercegovine
Bosna  i  Hercegovina  trenutno  koristi  približno  40%  svojih  potencijala za  proizvodnju  energije.
Pri  tome  je  udio  obnovljivih  izvora  energije veoma  mali.
U  skladu  s  EU  legislativom  do  2020.  godine  BiH  20% svojih  energetskih  potreba  treba  zadovoljiti  proizvodnjom  iz  ob-novljivih  izvora  energije.
Za  daljnji  razvoj  ovog  sektora  neophodno  je usvajanje  sveobuhvatne  strategije  na  nivou  BiH.
2. Stvaranje institucionalnog okvira za početak primjene Kyoto Protokola
Iako  je  2007. godine  ratificirala  Kyoto  Protokol,  Bosna  i  Hercegovina ga  još  nije  počela  primjenjivati.
Nephodno  je  formirati  institucionalno okruženje,  uključujući  i  osnivanje  agencije  na  državnom  nivou,
što  bi omogućilo  prokretanje  investicija  u  ovom  sektoru  i  privlačenje  sred-stava  za  projekte  iz  okvira  UN-ovog  CDM  (Clean  Development  Mech-anism)  programa.
3. Zakonsko reguliranje sektora obnovljive energije i energetske efikasnosti
Putem  zakonskih  rješenja  neophodno  je  stimulirati  proizvodnju  en-ergije  iz  obnovljivih  izvora  –  malih  hidroelektrana,  vjetroelektrana,  ko-rištenje  sunčeve  i  geotermalne  energije.
Istovremeno,  putem  zakonskih rješenja  stimulirati  energetsku  efikasnost  domaćinstava  i  privrede.
4. Potpuna implementacija mjera i strategija definiranih NEAP-om BiH
Svjetska banka je finansirala izradu NEAP-a, akcionog plana na državnom nivou za zaštitu okoliša.
Ovaj plan predviđa niz strategija i mjera usmjerenih ka očuvanju i zaštiti okoliša.
Iako je plan izrađen 2003. godine, njegova implementacija je do sada izostala.
SBBBH će se zalagati za primjenu ovog plana.
5. Stimuliranje javno-privatnog partnerstva u oblasti korištenja obnovljivih izvora energije i zaštite okoliša
SBBBiH  smatra  da  je  javno-privatno  partnerstvo  jedan  od  važnih  in-strumenata  za  pokretanje  finansiranja  značajnih  projekata  u  ovoj oblasti,  i  da  je  neophodno  aktivno  stimulirati  ovaj  koncept  razvoja  pro-jekata  na  bazi  pune  transparentnosti,  jednakih  šansi  i  čvrstih  kontra-garancija  svih  ponuđača
,  a  sve  to  uz  koncept  da  svi  prirodni  resursi moraju  ostati  u  vlasništvu  i  pod  punom  kontrolom  budućih  generacija.
6. Razvijanje javne svijesti o važnosti energetske efikasnosti i zaštiti okoliša
SBBBiH će pokretati i podržavati javne i stručne skupove, medijske akcije i javne promocije energetske efikasnosti i zaštite okoliša,
jer je podizanje nivoa svijesti svakog pojedinca o značaju i koristima od rada u ovom pravcu jedan od ključnih faktora uspjeha.
7. Jačanje kapaciteta u državnim institucijama putem obrazovanja i zapošljavanja kvalitetnih kadrova
Obrazovanje  kadrova  i  njihovo  zapošljavanje  u  relevantnim  instituci-jama  države  će  omogućiti  da  organi  državne  uprave  budu  inicijatori  i nosioci  aktivnosti  u  sektoru.
Država  treba  da  bude  pokretač  i  servis svim  ostalim  zainteresiranim,  a  to  je  moguće  jedino  ukoliko  država raspolaže  kvalitetnim  i  obrazovanim  kadrovima.
9.INFORMATIZACIJA BH. DRUŠTVA
Bosna  i  Hercegovina  ne  smije  ostati  na  margini  globalizacijskih  prom-jena,  među  koje  spada  i  stvaranje  modernog  informacionog  društva baziranog  na  intenzivnom  korištenju  znanja  i  informacija,
ali  i  infor-maciono-komunikacionih  tehnologija  (IKT)  u  svakodnevnom  životu.
Nadalje,  procesi  informatizacije  i  promjene  ne  smiju  se  odvijati  stihi-jski,  nego  je  potrebno  –  koristeći  se  iskustvom  drugih  država  –  te  pro-cese  usmjeravati  i  razvijati.
Opći  svjetski  trend  jeste  sve  masovnije  i sve  brže  stvaranje  i  primjena  informaciono-komunikacionih  tehnologija.
Razvoj  informacionog  društva  u  BiH  je  naglo  prekinut  raspadom  Ju-goslavije  i  ratom  koji  je  uslijedio.
Zastoj  u  razvoju  bio  je  utoliko  dramatičniji što se desio u periodu eksplozivnog razvoja IKT-a i njihove primjene na globalnom nivou.
Period obnove dao je značajne, mada ne i dovoljne rezultate u ovom domenu.
Tri  pojave  radikalno  utječu  na  bh.  okruženje  relevantno  za  informatizaciju.
Prva  je  veoma  brz  razvoj  IK  tehnologije  i  infrastrukture.
Druga je  da  informaciona  revolucija,  za  razliku  od  nekih  drugih  vitalnih  prom-jena,  ne  trpi  ni  kratkotrajni  pravni  vakuum.
Ukoliko  se  praznine  pojave, popunjavaju  ih  sami  privrednici  kreiranjem  SOFT  LAW-a,  odnosno nekog  drugog  načina.
Treće,  očekuje  se  daljnje  proširenje  nadležnosti institucija  BiH  u  različitim  oblastima  društvenog  i  privrednog  života.
Opći  trend  u  svijetu,  koji  se  nezadrživo  globalizira,  jeste  sve  masovnije i  sve  brže  stvaranje  i  primjena  informacionih  tehnologija.
Postindus-trijsko  društvo  se  pretvara  u  informaciono  društvo.
Ova  transformacija se  ogleda  i  u  pravu.
Primjena  IKT-a  uzrokuje,  s  jedne  strane,  promjenu niza  klasičnih  koncepata.
Rezultati  su:  prisutnost   IKT-a  u  svim  sferama života,  a  u  privredi  posebno,  neslućena  mogućnost  pristupa  informa-cijama,  naročito  javnim,  te  radikalno  proširenje  domena  slobode.
Ovi trendovi  su  zahtijevali  stvaranje  posebnih  politika,  institucija  i  legisla-tive  posvećenih  uspostavljanju,  održavanju  i  unapređenju  informa-cionog  društva.
Na  regionalnom  planu  za  nas  je  bitna  politika  EU.
Zbog  toga  navodimo njene  najvažnije  dokumente: Akcioni plan eEUROPE 2002;
Pripremni dokumenti Akcionog plana eEUROPE 2005;
Dokumenti Transevropske mreže relevantni za telekomunikacije (čl.154.-156. Osnivačkog ugovora);
Članovi 59.-66. Osnivačkog ugovora, koji osiguravaju slobodu pružanja usluga i u oblasti telekomunikacija, uključujući i one koje se daju putem interneta;
Članovi 81.(85.) i 83.(86.) Osnivačkog ugovora zajedno s regulativom iznimki, koje omogućavaju istraživanje, razvoj i zajedničke poduhvate u istoj oblasti;
International Market Harmonization, kao dokument koji otvara tržište telekomunikacionih usluga EZ;
UNCITRAL – Model zakona o elektronskoj trgovini;
UNCITRAL – Model zakona o međunarodnom prijenosu sredstava;
UNCITRAL – Model zakona o elektronskim potpisima;
Jednobrazna pravila i običaji MTK o dokumentarnim akreditivima;
CMI pravila za elektronske konosmane.
Sagledavanje  stanja  u  ovoj  oblasti  dozvoljava  da  se  iznesu  stavovi  o generalnim  trendovima  u  razvoju  informacionog  društva  u  BiH.
Razu-mije  se  da  to  mora  biti  učinjeno  uz  ograničenja  koja  nameće  uopćen pristup.
SBBBiH  se  zalaže  za  informatizaciju  i  internetizaciju  Bosne  i Hercegovine.
Smatramo  da  je  potrebno  što  hitnije  krenuti  u  real-izaciju  postojećih  dokumenata:
Politika razvoja informacionog društva BiH,
Strategija razvoja informacionog društva u BiH,
Akcioni plan razvoja informacionog društva BiH.
SBBBiH će, također, poduzeti konkretne aktivnosti radi Uspostavljanja tehničke i tehnološke osnove za razvoj informacionog društva u BiH.
Ovakva konstatacija ne isključuje, nego podrazumijeva i zahtjev za daljnjim dinamičkim unapređenjem infrastrukture u ovom domenu.
Uspostavljanja organizacija i institucija koje su nosioci općeg razvoja informatičkog društva i kreiranja jednog subjekta koji bi imao regulatornu i koordinacionu ulogu.
Donošenja novih propisa koji vode računa o zahtjevima koje postavljaju IK tehnologije prilagođene svjetskim trendovima u primjeni IKT-a i zahtjevima direktiva Evropske zajednice, a posebno harmonizacija sa zahtjevima Evropske unije.
“Ne želimo birokratizaciju već informatizaciju”
II. DRUŠTVENA PITANJA
1 LJUDSKA PRAVA I SLOBODE
Bosna  i  Hercegovina,  kao  članica  UN-a  i  Vijeća  Evrope,  potpisnica  je velikog  broja  međunarodnih  konvencija,  protokola,  sporazuma  i  drugih dokumenata,
te  ima  dužnost  da  u  zadatim  rokovima  i  na  traženje  odgo-varajućih  međunarodnih  subjekata,  kao  i  svojih  građana  i  institucija, ispunjava  svoje  obaveze  u  vidu  redovnog  izvještavanja  o  stanju  ljud-skih  prava  u  Bosni  i  Hercegovini.
Sistem  izvještavanja  ima  svrhu  osiguranje  koherentnog  okvira  unutar kojeg  svaka  zemlja  članica  može  ispuniti  svoje  obaveze   predviđene međunarodnim  sporazumima  o  ljudskim  pravima  kroz  koordiniran  pro-ces.
Izvještavanje  o  tome  čini  osnovni  element  posvećenosti  države članice  poštivanju,  zaštiti  i  ispunjavanju  prava  izloženih  u  sporazumu čija  je  potpisnica.
Ta  obaveza  i  posvećenost  posmatra  se  u  okvirima šireg  konteksta  obaveza  Bosne  i  Hercegovine  - da  se  promovira  pošti-vanje  ljudskih  prava  i  sloboda  izloženih  u  Univerzalnoj  deklaraciji  o ljudskim  pravima,
te  da  se   međunarodnim  instrumentima  za  zaštitu ljudskih  prava  osigura  njihovo  univerzalno  i  efikasno  prepoznavanje, provođenje  i  praćenje.
Važno  je  naglasiti  i  shvatiti  da  države  potpisnice  spomenutih  međunar-odnih  dokumenata  u  pripremi  svojih  izvještaja  proces  izvještavanja treba  da  posmatraju  ne  samo  kao  dužnost  u  ispunjavanju  međunarodnih obaveza,
nego  i  kao  priliku  da  preuzmu  ukupan  korpus  zaštite  ljudskih prava  u  okvire  svoje  nadležnosti  u  svrhu  planiranja  i  implementacije obaveza  iz  te  oblasti.
Na  taj  način  proces  pripreme  izvještaja  nudi  pri-liku  svakoj  državi  potpisnici  da sveobuhvatnim  analizama  usaglasi  nacionalno  zakonodavstvo  i  poli-tiku  s  odredbama  relevantnih  sporazuma  o  ljudskim  pravima  čija  je potpisnica;
prati  napredak  u  jačanju  ostvarivanja  prava  koja  se  navode  u  pojedinim sporazumima  u  kontekstu  promoviranja  ljudskih  prava  uopće;
identificira  probleme  i  nedostatke  u  svom  pristupu  implementaciji sporazuma,  te  da  planira  i  razvija  odgovarajuću  politiku  radi  posti-zanja  postavljenih  ciljeva.
Posebnu pažnju treba posvetiti rješavanju problema populacije bivših logoraša, te zaštićenih svjedoka na domaćim sudovima i Sudu u Haagu,
uz dodatno osposobljavanje domaćih institucija da otkriju sve i dovrše procesuiranje postojećih procesa za zločine iz nesretnog rata u BiH.
S  obzirom  na  trenutnu  situaciju  po  pitanju  ljudskih  prava  i  slo-boda  u  BiH,  SBBBiH  će  poduzeti  sljedeće  konkretne  korake  i  pro-gramske  aktivnosti:
Osigurati neovisnost i nepristranost Ureda državnog ombudsmana.
Pojačati napore na osiguranju održivog povratka izbjeglica u svoje domove, osiguravajući im jednako uživanje prava,
posebno u području socijalne i zdravstvene zaštite i obrazovanja.
Izmijeniti i dopuniti postojeću legislativu, kako bi adekvatno odražavala i implementirala Zakon o jednakosti spolova,
te povećati sredstva Agencije za ravnopravnost spolova, kako bi joj omogućila da djelotvorno kontrolira i bori se protiv diskriminacije u području ekonomskih, socijalnih i kulturnih prava.
Zalagati se za dosljednu reformu ustavno-pravnog sistema Bosne i Hercegovine putem konzistentne i koherentne primjene građanskog koncepta, nasuprot etničkom konceptu,
izraženu kroz historijsku odluku Suda za ljudska prava u Strazburu Sejdic and Finci v. Bosnia and Herzegovina (application nos. 27996/06 and 34836/06), koja insistira na dosljednoj zabrani diskriminacije utemeljenoj u članu 14. Evropske konvencije za zaštitu ljudskih prava i temeljnih sloboda, u vezi s članom 3.Protokola broj 1 (pravo slobodnih izbora) i u vezi s članom 1. Protokola broj 12 (opća zabrana diskriminacije) uz Evropsku konvenciju.
U potpunosti insistirati na zaštiti i očuvanju pravnog poretka Bosne i Hercegovine putem usaglašavanja svih zakona s Ustavom BiH i s međunarodnim konvencijama o ljudskim pravima, kao i usaglašavanjem njihove primjene s međunarodnim obavezama BiH.
Mora se osigurati profesionalno funkcioniranje pravosuđa, bez uplitanja i pritisaka sa strane, posebno bez političkih pritisaka.
Privrženi smo temeljnom ljuskom pravu na pravedno suđenje u razumnom roku, te potpunom poštivanju prava na adekvatnu pravnu zaštitu ugroženih pojedinaca u pravosudnom sistemu i ravnopravnom pristupu pravosudnom sistemu za sve građane BiH.
Savez za bolju budućnost će se svim silama zalagati za zaštitu ljudskih prava prema propisanim međunarodnim standardima.
Osiguranje ove zaštite predstavlja ne samo ustavnu obavezu za sve pravne subjekte u Bosni i Hercegovini, već je i preduslov i instrument za dugotrajnu političku stabilnost naše zemlje.
Profesionalno funkcioniranje održivih, djelotvornih i nezavisnih državnih tijela za zaštitu ljudskih prava predstavlja glavni uslov za integraciju Bosne i Hercegovine u euroatlantske institucije.
U tom smislu od ključne važnosti jeste postupno, ali konzistentno približavanje (harmoniziranje) bosanskohercegovačkog pravnog sistema acquis-u Evropske unije,
sve u skladu s obavezama iz Sporazuma o stabilizaciji i pridruživanju i prioritetima Evropskog partnerstva (Stabilisation and Association Agreement and the European Partnership priorities).
Uložiti sve neophodne napore kako bi se unaprijedila svijest o standardima zaštite ljudskih prava i vladavini prava.
Treba osigurati primjenu ovih standarda na svim nivoima vlasti i društva i ojačati državne mehanizme za rješavanje postojećih i potencijalnih problema iz oblasti ljudskih prava.
SBBBiH privržen je osnovnim međunarodnim dokumentima koji sadrže priznate standarde zaštite ljudskih prava, a smatraju se sastavnim djelom ustavno-pravnog poretka BiH.
To su: a) Evropska konvencija o zaštiti osnovnih ljudskih prava i sloboda i njeni protokoli;
b) Međunarodni pakt o građanskim i političkim pravima;
c) Međunarodni pakt o ekonomskim, socijalnim i kulturnim pravima;
d) Okvirna konvencija o nacionalnim manjinama i
e) Međunarodna konvencija o eliminaciji svih oblika rasne diskriminacije.
Adekvatnu zaštitu ljudskih prava i vladavinu prava moguće je osigurati samo neovisnim pravosuđem,
depolitizacijom tijela gonjenja,
kao i osiguranjem kvalitetnoga rada sljedećih državnih tijela: Institucije ombudsmena BiH, Komisije za ljudska prava BiH, Ustavnog suda BiH i Ministarstva za ljudska prava i izbjeglice BiH.
Demokratska i odgovorna tijela gonjenja (policija, državne inspekcije, državne uprave i agencije), kao i nezavisno sudstvo, jesu preduslovi za vladavinu prava i punu zaštitu ljudskih prava.
Bjelodano je da su pomaci postignuti u reformi sudstva ograničeni.
Neometane nemoćnom i nesposobnom opozicijom, vladajuće stranke više se trude očuvati svoje baze moći, nego osigurati ljudska prava svojim građanima.
Odnosi između građana i države moraju počivati na vladavini prava, a ne vladavini pojedinaca i interesnih grupa.
Savez za bolju budućnost poziva na uspostavljanje istinski nezavisnog i nepristranog sudstva, koje će osigurati vladavinu prava u svim krivičnim, građanskim i trgovačkim pravnim stvarima.
U ovom kontekstu smatramo da je jačanje Ustavnog suda Bosne i Hercegovine, s jedne, i uspostavljanje Vrhovnog suda na nivou države, s druge strane, glavni prioritet.
Vrhovni sud Bosne i Hercegovine konzumirao bi nadležnosti entitetskih vrhovnih sudova, Apelacionog suda Distrikta Brčko, te Suda Bosne i Hercegovine
i tako osigurao jedinstvenu primjenu prava, unificiranu sudsku praksu i jednaku zaštitu ljudskih prava na teritoriji cijele Bosne i Hercegovine.
Uviđamo stalnu potrebu za nastavkom međunarodnog nadzora nad reformom sudstva sve dok se ne osigura potpuna profesionalizacija i neovisnost bosanskohercegovačkog pravosuđa od političkih centara moći.
Uspostavljanje efikasnih i funkcionalnih državnih institucija samo po sebi nije dovoljno za osiguranje pravne zaštite ljudskih prava i kreiranje klime vladavine prava.
Sami građani i zvaničnici u BiH moraju preuzeti odgovornost za svoju budućnost.
Savez za bolju budućnost će adekvatnom reformom obrazovnog sistema, putem javnih medija i neposrednim kontaktima, ohrabrivati građane BiH da sami insistiraju na transparentnosti i odgovornosti svojih izabranih zvaničnika.
Izgradnja građanskog društva na temeljima proaktivne građanske participacije jeste budućnost BiH kao demokratske i prosperitetne države.
Treba donijeti zakon na državnoj razini koji treba propisati i osigurati mehanizme za oduzimanje imovine stečene ili korištene prilikom vršenja krivičnih djela s precizno određenim nadležnostima državnog tužitelja i suda.
Za razliku od velike većine zemalja u tranziciji, u Bosni i Hercegovini još nije donijet zakon o lustraciji.
Savez za bolju budućnost smatra da treba donijeti ovaj zakon, prema kojem će svi kandidati za zvanične funkcije biti provjereni, kako bi se utvrdilo da li su sarađivali ili bili članovi tajnih službi u vrijeme vladavine jednopartijskog sistema.
Nadležni organi treba da ubrzaju provođenje Državne strategije za rješavanje slučajeva ratnog zločina, Državne strategije za reformu pravosudnog sektora, te Zakona o kretanju i boravku stranaca i azilu.
Pojačati napore u borbi protiv nezaposlenosti kroz posebno ciljane programe,
uključujući programe usmjerene na smanjenje nezaposlenosti među mladima, ženama, posebno udovicama nositeljicama domaćinstava, kao i nezaposlenosti među siromašnim i marginaliziranim.
Poduzeti djelotvorne mjere kako bi poslodavci poštovali ugovorne obaveze prema svojim uposlenicima, tj.
da se uzdrže samovoljnog otpuštanja uposlenika ili neisplaćivanja na vrijeme plaća ili doprinosa za socijalno osiguranje.
Osigurati odgovarajuća sredstva iz cjelokupnih resursa za socijalnu skrb,
te povećati broj socijalnih radnika, psihologa i drugog kvalificiranog osoblja, kako bi se bolje odgovorilo na specifične potrebe djece bez roditeljske skrbi, udovica nositeljica domaćinstava, osoba s invaliditetom i žrtava trgovine ljudima, posebno žena i djece.
Osigurati pravedniju dodjelu postojećih sredstava za socijalnu zaštitu, posebno civilnih žrtava rata, s ciljem smanjenja proturječnosti.
Osigurati da žrtve seksualnog nasilja, pretrpljenog za vrijeme agresije na BiH 1992. -1995. , dobiju status civilnih žrtava rata i implementirati koherentnu strategiju na državnoj razini, kako bi se zaštitila ekonomska, socijalna i kulturna prava žrtava seksualnog nasilja i članova njihovih porodica,
te kako bi se osiguralo sudjelovanje žrtava seksualnog nasilja u svim procesima donošenja odluka koje su u vezi s njima.
Osigurati pravo svim građanima, a posebno Romima, na povrat svoje predratne imovine, jamčenje prava zadržavanja stana u zakupu stanovnicima romskih naselja, te osigurati odgovarajući alternativni smještaj ili kompenzaciju Romima.
Osigurati prestanak s praksom “dvije škole pod jednim krovom i obezbijediti da se podučava jedan plan i program u svim razredima, bez obzira na etničko porijeklo.
Obezbijediti jednak pristup djece, a posebno romske, osnovnom, srednjem i tercijarnom obrazovanju, npr.
kroz dodjelu stipendija i
refundiranje troškova za udžbenike i troškove putovanja u školu.
Poduzimati sve druge mjere i aktivnosti koje Komitet UN-a za ljudska prava bude zahtijevao.
2. POLITIKA PREMA BORAČKOJ POPULACIJI
Oblast  boračko-invalidske  zaštite  uređena  je  zakonskim  propisima  koji su  doneseni   posljednjih  nekoliko  godina  i  kojima  su  obuhvaćene  sve kategorije  te  populacije.
Činjenica  je  da  su  ti  propisi  u  posljednje  vri-jeme  mijenjani,  dopunjavani  ili  neki  čak  stavljeni  van  snage,  što  je  išlo na  štetu  korisnika  boračko-invalidske  zaštite.
Također,  važeći  propisi se  sve  teže  provode   i  implementiraju,  pa  i  sa  zakašnjenjima.
U  primjeni  propisa  iz  ove  oblasti  došlo  je  do  nekih  devijantnih  pojava i  zloupotreba,  što  je  za  rezultat  imalo  ostvarivanje  prava  jednog  broja korisnika,  koji  su  na  nedozvoljen  način  pribavili  određenu  doku-mentaciju,  po  osnovu  koje  su  ostvarili  određena  prava.
Ova  pojava izaziva  opravdano  reagiranje  istinskih  branilaca  i  članova  njihovih porodica  i  zahtijevanje  da  se  svima  koji  su  ostvarili  neko  pravo  na  nele-galan  način,  isto  što  prije  uskrati.
Imajući  u  vidu  ulogu  i  značaj  ove  populacije  u  odbrani  i  očuvanju Bosne  i  Hercegovine,  moraju  se  učiniti  dodatni  napori  kako  bi  ova  pop-ulacija  imala  pravedan  tretman,  a  da  raspodjela  posljedica  ekonomske krize,  koja  je  na  sceni,  bude  što  pravednija.
Posebno  se  mora  voditi računa  o  očuvanju  dostojanstva  ove  populacije.
S  tim  ciljem  SBBBiH  namjerava  poduzeti  sljedeće  konkretne  ko-rake  i  programske  ciljeve: Izvršiti izmjene Ustava Federacije Bosne i Hercegovine u dijelu koji definira socijalnu politiku, tako da se boračko-invalidska zaštita više ne tretira kao sastavni dio socijalne zaštite, već odvojeno.
Oblast boračko-invalidske zaštite sveobuhvatno i sistemski riješiti kroz jedan zakon i za sve korisnike na prostoru BiH, bez obzira na njihovo sadašnje mjesto boravka.
Obezbijediti da se isplate mjesečnih novčanih primanja ove populacije ne dovode u pitanje, te spriječiti njihovo daljnje smanjivanje, a potrebno je obezbijediti da njihov rast bude u skladu s porastom troškova života.
Novčana primanja ovih korisnika ne smiju se tretirati kao socijalna pomoć, već kao naknade za posebne zasluge u odbrani BiH.
Da bi se to realiziralo, neophodno je napraviti jedinstven fond.
Izvršiti izmjene i dopune Zakona o kontroli korištenja prava iz oblasti boračko-invalidske zaštite, u dijelu koji definira pripadnost Oružanih snaga BiH i u potpunosti ga implementirati.
Uspostaviti jedinstven registar pripadnika oružanih snaga i korisnika prava iz oblasti boračko-invalidske zaštite, radi onemogućavanja raznih zloupotreba, kao i korištenja više prava po istom osnovu.
Uraditi kvalitetne planove i programe zapošljavanja boračke populacije i članova njihovih porodica.
Uraditi kvalitetne planove školovanja i prekvalificiranja ratnih veterana.
Konačno riješiti stambene probleme ove populacije kroz kreditiranje njihovih potreba.
Zaustaviti trend napada i omalovažavanja lika i djela najzaslužnije populacije za očuvanje i postojanje Bosne i Hercegovine, odnosno sve prethodno spomenute mjere raditi s ciljem vraćanja dostojanstva toj populaciji.
U  ovoj  oblasti  SBBBiH  će  ostvariti  punu  saradnju  s  udruženjima  bo-račkih  populacija  uz  uvažavanje  njihovog  značaja  i  specifičnosti.
U tom  smislu  će  pratiti  i  finansijski  pomagati  projekte  ovih  udruženja,  a posebno  one  koji  se  odnose  na  obilježavanje  značajnih  datuma  i  do-gađaja,  čuvanje  tekovina  odbrambeno-oslobodilačkog  rata,  zapošlja-vanje  i  sl.
Također,  potrebno  je  podržati  prijedloge  za  boljom organizacijom  ovih  udruženja  u  smislu  njihovog  jačanja  i  objedinja-vanja  s  ciljem  ostvarivanja  manjeg  broja  udruženja   s  boljom  organi-zacijom  i  efikasnijim  radom.
3. OBRAZOVANJE
U  oblasti  obrazovanja  temeljna  potreba  jeste  intenzivniji  iskorak  BiH u  pravcu  integracije  u  evropski  prostor  obrazovanja,  posebno  visokog.
Evropska  porodica  država  akceptira  obrazovanje  kao  sistem  cjeloživ-otnog  razvoja  ljudskog  potencijala,  sistem  koji  treba  da  oslobodi  i  stim-ulira  kreativni  potencijal  mladih  i  odraslih  tokom  cijelog  života.
Nužno je  da  osam  ključnih  kompetencija  za  cjeloživotno  učenje,  utvrđenih  u Evropskoj  uniji,  kao  i  pet  evropskih  zajedničkih  ciljeva  u  oblasti  obrazovanja i obuke, izrastu u potku reformskih zahvata u obrazovanju u našoj zemlji.
Bosna  i  Hercegovina  nema  drugog  izbora  do  razvoja  kurentne  i  na  di-namičnom  znanju  bazirane  ekonomije,  sposobne  za  održiv  ekonomski rast,  s  višim  i  boljim  mogućnostima  za  posao  i  boljom  socijalnom  ko-hezijom  društva.
Bez  kvalitetnog  obrazovanja  za  sve,  odnosno  bez  iz-gradnje  i  održavanja  visokog  nivoa  znanja,  vještina  i  kompetencija radne  snage,  osposobljene  za  kreativne  učinke,  ne  može  biti  ni kreativne  ekonomije,  niti  ravnopravnog  učešća  naše  zemlje  na  evrop-skom  i  svjetskom  tržištu  kapitala,  roba  i  rada.
Stoga  je  nužno  izraditi  osnovni  državni  kvalifikacijski  okvir,  usklađen s  Evropskim  kvalifikacijskim  okvirom  za  cjeloživotno  učenje  i  Okvi-rom  za  kvalifikacije  u  evropskom  području  visokog  obrazovanja.
Kval-ifikacijski  okvir  ima  funkciju  jakog  instrumenta  osiguravanja  traženog kvaliteta  ishoda  učenja,  odnosno  sticanja  kompetencija  u  koje  poslo-davci  imaju  povjerenja.
Pošto  pruža  osnovu  za  uporedivost  kvali-fikacija  u  evropskom  prostoru,  državni  kvalifikacijski  okvir  je  jedan od  uvjeta  za  priznavanje  naših  diploma  na  cijelom  prostoru  BiH  i  u  in-ozemstvu,  te  za  mobilnost  radne  snage,  studenata  i  profesora  unutar Evropske  unije.
Kvaliteta  visokog  obrazovanja  u  Bosni  i  Hercegovini  ne  odgovara potrebama  tržišta  rada  niti  je  u  skladu  sa  standardima  uspostavljenim Bolonjskim  procesom  i  Lisabonskim  sporazumom.
Stoga  je  neophodno izvršiti  hitnu  reformu  zakonodavstva  u  oblasti  visokog  obrazovanja  na svim  razinama  vlasti  u  Bosni  i  Hercegovini  te  to  zakonodavstvo dosljedno  primijeniti, kako  bi  naša  zemlja  postala  sastavni  dio  jedin-stvenog  evropskog  prostora  visokog  obrazovanja
i  kako  bi  se,  kada Bosna  i  Hercegovina  postane  punopravni  član  Evropske  unije,  bosan-skohercegovačkoj  visokoobrazovanoj  radnoj  snazi  omogućilo  ravno-pravno  učešće  u  tržišnoj  utakmici  na  jedinstvenom  evropskom  tržištu rada.
Stoga,  neophodno  je  uskladiti  naše  zakonodavstvo  sa  Standardima  i smjernicama  za  osiguranje  kvalitete  u  Evropskom  prostoru  visokog obrazovanja  (ESG,  Bergen  2005.  godine),  na  temelju  kojeg su  razvijeni Standardi  i  smjernice  za  osiguranje  kvalitete  u  visokom  obrazovanju  u Bosni  i  Hercegovini.
Integracija  u  Evropski  prostor  visokog  obrazo-vanja  i  evropski  put  bosanskohercegovačke  Agencije  za  razvoj  visokog obrazovanja  i  osiguranje  kvalitete  nije  moguć  bez  potpune  primjene ESG-a  kao  neophodnog  preduslova  za  punopravno  članstvo  u  Evrop-skoj  asocijaciji  za  osiguranje  kvalitete  (ENQA)  i  uvrštavanje  na  listu Evropskog  registra  za  osiguranje  kvalitete  (EQAR-a).
Navedena  inte-gracija  podrazumijeva  sljedeće  karakteristike  bosanskohercegovačkog visokog  obrazovanja: evropsku prepoznatljivost diploma i kvalifikacijacegovini;
mobilnost studenata;
mobilnost nastavnog osoblja i
slobodnu razmjenu ideja i praksi, slobodan protok ljudi, odnosno radne snage kao jednog od osnovnih elemenata unutrašnjeg tržišta EU.
Kako  bi  se  postigla  ova  integracija,  neophodno  je  hitno  donijeti  unifi-cirane  propise  u  sljedećim  oblastima:
nostrifikacije univerzitetskih diploma;
sistemu diplomskog i postdiplomskog studiranja, kao i o definiciji i nazivu izlaznih profila iz sistema nastavnih linija;
jedinstvene nomenklature zanimanja i zvanja za jedinstveno bosanskohercegovačko tržište rada;
jedinstvene standarde i normative za uspostavu kreditnog sistema (ECTS);
osiguranje kvalitete, mobilnosti i internacionalizaciju studiranja putem započinjanja i intenziviranja aktivnosti od Agencije za razvoj visokog obrazovanja i osiguranje kvalitete BiH;
usklađivanje standarda visokog obrazovanja sa zemljama Evropske unije putem jačanje Agencije za razvoj visokog obrazovanja i osiguranje kvalitete kroz stvaranje pretpostavki za punopravno članstvo u Evropsku asocijaciju za osiguranje kvaliteta (ENQA) i pristup Evropskom registru za osiguranje kvaliteta (EQAR).
Prema  prisutnim  procjenama,  prije  svega  od  inozemnih  eksperata, obrazovanje  u  BiH  raspolaže  s  5,5%  u  BDP-u,  ali  ne  daje  efekte  adek-vatne  tom  visokom  procentu,  ne  samo  u  smislu  izlaznih  rezultata  nego i  obrazovne  infrastrukture.
Analize  ukazuju  na  nestimulativne  sisteme načina  finansiranja,  što  upućuje  na  potrebu  iznalaženja  novih  modela finansiranja  obrazovanja,  baziranih  kako  na  ekonomici  obrazovanja, tako  i  na  potrebi  investiranja  i  reinvestiranja  u  taj  sektor.
To  se  naročito odnosi  na  visoko  obrazovanje,  čija  organizacija  prema  bolonjskim  prin-cipima  podrazumijeva  daleko  bolje  uslove  od  postojećih,  ali  to  impli-cira  i  ozbiljnu  kritičku  analizu  institucionalne  mreže,  njenog  sadržaja i  kvaliteta  kadra  koji  obrazuje.
Kompatibilnost obrazovanja s privredom i svim drugim socijalnim partnerima, te njihovo međudjejstvo, jeste nesporno jedna od glavnih konstanti reforme, što se posebno odnosi na srednje stručno i visoko obrazovanje.
Obrazovna statistika, izrađena na osnovi EUROSTAT-a i drugih evropskih i svjetskih statističkih standarda, prioritetan je zadatak u ovom segmentu.
Na  državnoj  razini  do  sada  je  usvojeno  pet  okvirnih  zakona  iz  oblasti obrazovanja  (osnovno  i  srednje,  predškolsko,  visoko,  srednje  stručno, te  o  agencijama  za  obrazovanje),  ali  je  njihova  realizacija  izuzetno spora,  čak  neke  nadležne  obrazovne  institucije  smatraju  da  ih  ti  zakoni ne  obavezuju.
U  svakoj  državi  koja  stremi  EU  je  uobičajeno  da  se  za-konska  regulativa  dorađuje,  mijenja  ili  iznova  pravi,  što  ovisi  o  stepenu i  kvalitetu  već  urađenih  integracijskih  zadataka.
U  početnom  periodu  nužno  će  biti  insistirati  na  izvršenju  donesenih državnih  zakona,  te  pristupiti  izmjenama  i  dopunama  okvirnog  zakona o  visokom  obrazovanju.
U ovoj fazi integracije BiH u EU nužnim se iskazuje izrada i usvajanje državnih zakona o priznavanju inozemnih kvalifikacija i obrazovanju odraslih, kako bi se postavile osnove za izgradnju sistemskog pristupa tim pitanjima i harmonizaciju konkretnih rješenja.
U odnosu na pojedine nivoe obrazovanja, SBBBIH će se zalagati za Izvršenje odredaba Državnog okvirnog zakona o predškolskom odgoju o obaveznom pohađanju predškolskih programa za svu djecu u godini pred polazak u školu.
Povećanje obuhvata djece osnovnim obrazovanjem sa sadašnjih približno 96% na 100% i uspostavljanje mehanizama za sprečavanje napuštanja školovanja;
transformacija curriculuma i inicijalnog obrazovanja nastavnika, pri čemu će jedan od aksioma biti – dijete u središtu pažnje; interkulturalno i učenje ljudskih prava, posebno prava djeteta.
Povećanje obuhvata djece srednjim obrazovanjem sa sadašnjih 76% na 90%, uz istovremenu analizu mogućnosti uvođenja obaveznog srednjeg obrazovanja u trajanju od dvije godine;
povećan upis u četverogodišnje srednje škole sa sadašnjih 50% na 80%;
reforma curriculuma, nastavnih metoda i sistema inicijalnog obrazovanja nastavnika;
uvođenje eksterne mature na kraju 4-godišnje srednje škole, koja će istovremeno služiti i kao prijemni ispit za univerzitet;
stalna modernizacija sadržaja i metoda srednjeg stručnog obrazovanja i obuke, a na bazi modularizacije planova i programa.
Omogućavanje jednakih prava na obrazovanje djeci s posebnim potrebama i djeci s poteškoćama u razvoju, na bazi principa inkluzivnosti u obrazovanju;
podrška razvoju nadarene djece i mladih talenata.
Reformu pedagoške službe prema standardima koji vladaju u EU;
reformu pedagoške dokumentacije;
osposobljavanje državne agencije za predškolsko, osnovno i srednje obrazovanje za preuzimanje svojih funkcija.
Treba sistemski pripremati preduslove za ukidanje prakse tzv. „dvije škole pod istim krovom“.
Povećanje obuhvata visokim obrazovanjem sa sadašnjih 24% na 32%.
Reformu i modularizaciju curriculuma i uz njih vezanih ECTS bodova;
razvoj sistema praćenja i osiguranja kvaliteta s obaveznim internim evaluacijama univerziteta, a zatim eksternim od Agencije za razvoj visokog obrazovanja i osiguranja kvaliteta BiH.
Stimulaciju upisa na studije prirodnih, tehničkih i tehnoloških nauka.
Univerzitete kao mjesta naučnoistraživačkog rada s uspostavljenim sistemom stvaranja naučnoistraživačkog kadra te zaživljen doktorski studij u punoj funkciji interesa nauke i države.
Uspostavu Agencije za razvoj visokog obrazovanja i osiguranje kvaliteta i Centra za informiranje i priznavanje dokumenata iz oblasti visokog obrazovanja kao neovisnih i finansijski samostalnih institucija.
Rješavanje aktuelnih problema završenih studenata prema bolonjskim principima, čije diplome ne prepoznaju ni zavodi za zapošljavanje ni poslodavci i uz to imaju različita zvanja, zavisno u kojoj sredini su stekli diplomu, što onemogućava mobilnost unutar BiH, a time i prema EU.
Bosanski jezik i de facto dovesti u ravnopravan položaj s druga dva bh. standarda:
-Postojeći Institut za jezik u Sarajavu kadrovski i materijalno osnažiti, (re)definirati njegove zadatke u skladu s brojnim aktuelnim potrebama korisnika bosanskog jezika i priključiti ga Sarajevskom univerzitetu.
-Bosanski jezik dostojno prezentirati u svijetu, a prije svega na stranim univerzitetima, dovesti ga u ravnopravan položaj s hrvatskim i srpskim jezikom odgovarajućim brojem lektorskih mjesta.
-Glavninu naučnoistraživačkog rada iz ove oblasti putem naučno elaboriranih i društveno verificiranih projekata od općeg interesa (npr. izrada pravopisa, gramatike, rječnika i sl.) locirati u Institut za jezik.
To znači: odgovarajućim normativima obavezati i univerzitetske profesore i naučne radnike Instituta, da obavezno dio svog radnog vremena provedu u istraživačkom radu u Institutu, odnosno u izvođenju nastave na Univerzitetu, kako bi se neposredno spojile i međusobno provjerile naučna teorija i nastavnička praksa.
U okviru ovih projekata nužno je planirati i teme za usavršavanje postojećeg i podizanje novog naučnog i nastavničkog kadra (izrada magistarskih i doktorskih disertacija).
-Društvenu brigu o nauci općenito, pa i lingvistici, pri izmjeni Ustava, iz kantona prebaciti na federalni, odnosno državni nivo.
-Pri svakom univerzitetu osnovati po mogućnosti institut za jezik i lingvistiku, po ugledu na evropske univerzitete.
4. NAUKA I TEHNOLOGIJA
1. Iako je u prijeratnom periodu Bosna i Hercegovina imala nepovoljnu privrednu strukturu, zbog dominacije bazno-sirovinsko-energetskih grana i sl., ipak je ostvarivala značajna, a u nekim sektorima i vrhunska svjetska dostignuća u nauci i razvoju tehnologija i novih proizvoda.
To je bilo moguće zahvaljujući nekoliko sistemski riješenih preduslova: -solidnom izdvajanju finansijskih sredstava za naučnoistraživačku djelatnost (1,8% bruto domaćeg proizvoda);
-stalnom ulaganju u kadrovske resurse;
-dobroj organizaciji na liniji: fundamentalna istraživanja – primijenjena istraživanja – razvoj;
velikom broju naučnoistraživačkih instituta, samostalnih i u okviru velikih privrednih sistema.
Situacija neposredno poslije rata je drastično drugačija, zbog fizičkog uništenja i devastiranja materijalno-tehničkih resursa, odlaska dijela kadrova i sl.
Međutim, da rat nije bio jedini uzrok, potvrđuje današnje krajnje porazno stanje naučnoistraživačke djelatnosti u Bosni i Hercegovini.
Jedan od ključnih uzroka uništavanja ove djelatnosti nalazi se u privatizaciji naučnoistraživačkog instituta, u kojoj su novi vlasnici apsolutno nekompetentni, kupovali institute, zavode i sl. (i po nekoliko njih) isključivo zbog nekretnina, nastojeći da se što prije riješe dotadašnjih kadrova.
U pojedinim oblastima nauke, ako nisu ugušeni, raniji rezultati služe za iznajmljivanje prostora, izgradnju poslovno-stambenih objekata, za pranje novca i sl.
Kadrovska osnova u naučnoistraživačkoj djelatnosti danas je gotovo potpuno uništena, a najveći broj preostalih kadrova se “sklonio na univerzitete, uglavnom privatne, na kojima je kvalitet i obrazovanja i naučnoistraživačkog rada upitan.
Najbolji pokazatelji današnjeg nivoa razvoja naučnoistraživačke djelatnosti jesu katastrofalni rezultati u privredi: simboličan broj novih proizvoda i (unapređenja) tehnologija, uska konkurentnost privrede (koju neki stalno “mjere , a ona stalno pada ), pogoršanje vanjskotrgovinskog deficita i dr.
Prema podacima Svjetskog ekonomskog foruma, naša zemlja je na posljednjem mjestu po razvoju ekonomije u zemljama jugoistočne Evrope i centralne Azije.
Među osnovnim uzrocima je i uništena naučnoistraživačka djelatnost i nepostojanje interesa novih vlasnika.
Nismo čuli da je u bilo kojem preduzeću u Bosni i Hercegovini koje posluje s gubicima angažirana naučnoistraživačka organizacija da se izvede iz poslovne krize.
To nisu učinila ni stotine onih koja su direktno (ili putem fondova) privatizirana od pojedinaca, a godinama tonu u sve dublju poslovnu krizu.
U konačnici, današnja izdvajanja za naučnoistraživačku djelatnost u Bosni i Hercegovini su sramotno niska i produciraju takvu situaciju u toj oblasti.
U traženju izlaza iz (do)sadašnjeg stanja napokon su preduzete određene mjere.
Donesen je “Okvirni zakon o osnovama naučnoistraživačke djelatnosti i koordinaciji unutrašnje i međunarodne naučnoistraživačke saradnje BiH i “Strategija razvoja nauke u BiH 2010-2015 i Akcioni plan .
Kroz prvi dokument osigurat će se sredstva za međunarodnu saradnju iz budžeta na nivou BiH.
Sve ostalo predstavlja  samo  okvir  za  dalje  sistemsko  rješenje  finansiranja  ove djelatnosti.
Prema  našem  mišljenju,  iluzorno  je  očekivati  brzo  dos-tizanje  planiranog  procenta  izdvajanja  u  Evropskoj  uniji  za  nauku (3%  od  BDP).
Moramo  se  držati  svoje  realnosti,  svojih  šansi  i  realno ostvarivih  ciljeva,  a  oni  su  jednim  dijelom  markirani  u  navedenoj Strategiji.
Iz  tog  konteksta  i  vlastitih  vizija  obnove  i  razvoja naučnoistraživačke  djelatnosti  SBBBiH  u  nastavku  fokusira sljedeće: Bosna  i  Hercegovina,  kao  mala  zemlja,  s  otvorenom  ekonomijom,  svoj prosperitet  mora  u  značajnoj  mjeri  bazirati  na  kreativnoj  ekonomiji,  tj. na  ekonomiji  zasnovanoj  na  znanju  kao  resursu  (znanju,  vještinama  i kompetencijama  radne  snage),  koji  po  pravilu  stvara  veće  prihode  u svakom  lancu  vrijednosti.
Izvorna  konkurentnost  uveliko  zavisi  od nivoa  naučnoistraživačkog  rada,  tehnološkog  razvoja  i  kadrova  s  vi-sokim  obrazovanjem.
Da  bi  se  što  prije  stvorila  minimalna  kritična  masa u  glavnim  segmentima  naučnoistraživačke  djelatnosti,  neophodno  je odmah  pristupiti  provođenju  sljedećih  strateških  opredjeljenja: -formirati fondove na svim nivoima vlasti iz kojih bi se finansirali naučnoistraživački programi i projekti, a posebno za mlade istraživače;
-formirati regionalne istraživačkorazvojne centre (centre izvrsnosti);
-što prije, a najdalje do 2015. godine, dostići 1% BDP-a za naučnoistraživačku djelatnost;
-najmanje polovinu naučnoistraživačkih troškova formirati iz budžeta na svim nivoima vlasti;
-fokusirati se na primijenjena istraživanja i istraživanja za potrebe poslovnog sektora.
6. SBBBiH će se posebno zalagati za pravno uređenje naučnoistraživačke djelatnosti na svim nivoima vlasti, te uspostavljanje Ministarstva za nauku i tehnologiju u Vijeću ministara BiH;
uvođenje podsticajnih mjera za povećanje ulaganja i interese korištenja naučnoistraživačkih aktivnosti;
izmjenu strukture naučnoistraživačkih kadrova-studija u korist tehničkih i privrednih nauka;
uspostavljanje naučnotehnoloških baza podataka;
uspostavljanje i dvosmjerne komunikacije te angažiranje domaće mreže i mreže kadrova dijaspore;
uvođenje i/ili reviziju obaveze naučnoistraživačkog rada kadrova na univerzitetu;
investiciono-razvojni podsticaj preduzetničkih projekata koji su bazirani na istraživačko-razvojnim rezultatima;
jačanje izučavanja i položaja jezika u BiH.
5. KULTURA, UMJETNOST I SPORT
Osnovno polazište SBBBiH u ovom izuzetno važnom segmentu jesu činjenice: da se na prostoru Bosne i Hercegovine stoljećima miješalo nekoliko civilizacijskih krugova,
da na njemu egzistiraju tri osnovne religije bez asimilacijskih pretenzija,
da u njoj osim triju konstitutivnih naroda -Bošnjaka, Hrvata i Srba, žive i predstavnici gotovo 20 nacionalnih manjina.
To predstavlja afirmaciju kulture različitosti, što je od neprocjenjive vrijednosti za jačanje kohezije i bogatstva u raznolikosti društva, a u uslovima globalizacije neprocjenjiva šansa.
Možda je najjača snaga tog obrasca to što ga nisu u dugoj prošlosti uspjeli ukinuti brojni, često i brutalni pokušaji.
O njemu se mora voditi računa, kao bazi, pri koncipiranju i implementaciji bilo koje strategije, akcionih programa pa čak i konkretnih projekata razvoja kulture umjetnosti i sporta na svim nivoima administrativnog uređenja u Bosni i Hercegovini.
SPORT KULTURU I UMJETNOST, KAO ŠANSU ZA RAZVOJ I MEĐUNARODNU AFIRMACIJU BiH, TREBA KROZ ODREĐENO VRIJEME PONUDITI SUSJEDNIM DRŽAVAMA U SMISLU ZAJEDNIČKE ORGANIZACIJE ZIMSKIH OLIMPIJSKIH IGARA, S CENTROM U SARAJEVU.
SBBBiH će se boriti na svim nivoima vlasti u BiH da se segment kulture, bilo u širem smislu (kao sredstvo ukupnog društvenog razvoja), bilo u užem smislu (kao cilj i vrijednost po sebi), tretira kao posebna šansa i kao faktor ukupnog razvoja, najmanje u sljedeće tri dimenzije koje se izražavaju kroz: (1) doprinos povećanju znanja i inteligencije,
(2) ekonomski i socijalni utjecaj na ukupni sistem vrijednosti
i (3) specifični kapital i instrument jačanja autonomije i odgovornosti, od pojedinca do bosanskohercegovačkog društva.
Model kulturne politike u Bosni i Hercegovini baziran na opredjeljenjima poštivanja i jačanja kulturnog zajedništva,
očuvanju kulturnih specifičnosti Bosne i Hercegovine,
jačanju kulturnih utjecaja s Istoka, Zapada i Mediterana i sl.,
podrazumijeva ulaganje u istraživanje, osvjetljavanje i afirmiranje kulturne tradicije u korist budućnosti.
Snažno ćemo se zalagati za obogaćivanje i implementaciju strategije kulturne politike u Bosni i Hercegovini, a posebno kroz sljedeće prioritete, mjere i instrumente:
-podsticaj zaštiti, rekonstruiranju, restauraciji i promoviranju prirodnog, spomeničkog i graditeljskog naslijeđa u BiH;
-ulaganje u sadašnjost, odnosno u kreativne i umjetnički nadarene kadrove, kao najveći a najčešće najmanje iskorišteni kapital;
-proširenje regionalne saradnje, koja bi paralelno s afirmacijom naše umjetnosti i kulture u svijetu skrenula pažnju na jednu drugačiju Bosnu i Hercegovinu;
-intenziviranje kulturne razmjene i saradnje te jačanje veza u Bosni i Hercegovini s ciljem sinergetskih orijentalnih nastupa prema vani, originalnim idejama i ostvarenjima iz cijele Bosne i Hercegovine;
-stimuliranje razvoja nacionalnih i vjerskih, kao i kultura nacionalnih manjina;
-udruživanje međusektorske saradnje svih sudionika kulture, posebno obrazovanja, sporta, turizma.
SBBBiH će posebnu pažnju i stimulans razvoju kulture i umjetnosti u Bosni i Hercegovini realizirati zbog toga što u sami vrh prioriteta ovih djelatnosti stavlja (i) njihovu ekonomsku vrijednost i što je uvjerenja da se na ovom širokom području još šire mogu ispoljiti, odnosno implementirati preduzetničke sposobnosti.
U ovom kontekstu stvorit će se što povoljniji uslovi za -obezbjeđivanje sredstava u budžetu za (su)finansiranje projekata na nivou Bosne i Hercegovine;
-stvaranje zakonskih uvjeta za uvođenje poreskih olakšica u kulturi, umjetnosti i sportu;
-iznalaženje posebnih – dodatnih sredstava za ulaganja u individualnu i masovnu kulturu i umjetnost;
-pronalaženje novih rješenja za veće ulaganje u visokoprofitabilne i visokoestetske proizvođače – stvaraoce u kulturi, koji bi direktno kvalitetom proizvoda (djela) utjecali na imidž Bosne i Hercegovine u svijetu i širi izlazak naše kulture na regionalno i svjetsko tržište;
-sufinansiranje i stipendiranje mladih talentiranih umjetnika, kako bi se što prije došlo do novih proizvoda u kulturi i umjetnosti, a koje jedino mogu stvoriti umjetnici.
SBBBiH će posebnu pažnju posvetiti uspostavljanju najviše mreže i dvosmjerne komunikacije s najširim krugom afirmiranih i dolazećih stvaralaca, spajajući to i s korištenjem kulture i umjetnosti i sporta za privlačenje stranih investicija.
Sport, kao složena javna društvena djelatnost, s izuzetnim utjecajem na sve segmente života, u svakoj zemlji ima izuzetno veliki značaj, ne samo za zemlju nego i za društvo.
Činjenica da danas raspolažemo Zakonom o sportu BiH i Nacrtom strategije razvoja sporta u Bosni i Hercegovini jeste dobar polazni osnov za brže unapređenje svih njegovih dimenzija.
U uvjerenju da su i Zakon i Strategija urađeni sveobuhvatno i u skladu s Bijelom knjigom za sport i drugim relevantnim dokumentima Evropske unije, na osnovu analize postojećeg stanja u zemlji, međunarodnim standardima i domaćim zakonodavstvom u BiH te dobrom praksom iz drugih zemalja, SBBBiH će se boriti za ostvarivanje svih njenih ciljeva, njeno obogaćivanje i fokusiranje na prioritete, mjere i aktivnosti navedene u nastavku.
Generalni cilj razvoja sporta na svim nivoima u BiH mora biti izgradnja zdravog društva, kroz viziju: postići više, graditi na sportskim uspjesima i održavati sport, a na osnovu razrade i implementacije sljedećih triju strateških ciljeva (stubova):
-Sport dostupan svima,
-Prepoznavanje i zadržavanje sportskih talenata,
-Postizanje i održavanje vrhunskih rezultata u sportu.
U osnovici piramide neophodno je ostvariti najveću moguću masivnost, obuhvatajući djecu i učenike u obaveznim oblicima fizičkog odgoja, a na osnovu ranih selekcija, kroz razna takmičenja stvarati široku bazu takmičara i kritične mase za izbor talenata.
Ovakav pristup  ima  izuzetne  društvene  koristi,  možda  najviše  kroz  preoku-paciju  mladih  zdravim  aktivnostima  u  školi.
U  piramidi  sportskih aktivnosti  do  izražaja  moraju  doći  organizatorske  i  mobilizatorske sposobnosti  svih  sportskih  animatora  da  implementiraju  funk ci -onalan  sistem  organizacije  klubova,  sportova,  saveza  i  drugih  formi, koje  će  omogućiti  takmičenja,  generiranje  vrhunskih  sportista  i  sl.
Kao i kultura, i sport ima svoje ekonomske i još više bitne dimenzije koje mogu preokupirati i provući domaće investitore i strani kapital.
Bez obzira na to, treba uložiti napore da se te dvije oblasti u svom tretmanu razdvoje.
Uz partnerstvo s javnim sektorom i uz sufinansiranje iz budžetskih sredstava nemoguće je ostvariti značajne privredne efekte, izgraditi neophodnu infrastrukturu i druge objekte, stvarajući materijalnu osnovu za ostvarivanje jedne od maksima: što šire preduzetništvo u kulturi i sportu, što šira kultura i takmičenje u preduzetništvu i biznisu.
Na ovaj način najpotpunije će se reafirmirati i duh olimpizma kao, vjerovatno, najmanje korištena dimenzija boljeg imidža Bosne i Hercegovine u svijetu.
6. MLADI
Mladi općenito i u Bosni i Hercegovini su osobe od 15 do 30 godina starosti i čine 23% populacije naše zemlje.
Stanje u kojem se mladi nalaze u našoj zemlji stavljaju SBBBiH pred velike izazove.
Jedan  od  osnovnih  problema  mladih  je  nezaposlenost  (više  od  60% mladih  je  nezaposleno),  a  tome  treba  dodati  i  da  je  Bosna  i  Hercegovina jedna  od  rijetkih  zemalja  u  kojoj  ne  postoje  strateški  okvir,  državna politika  za  zapošljavanje  mladih,  kao  ni  mehanizami  i  tijela  za  to.
Zbog ovog  problema  javlja  se  niz  drugih  od  kojih  je  jedan  od  gorućih  slaba veza  između  obrazovanja  i  tržišta  rada,  te  stvaranje  velikog  broja  “ne-upotrebljivih  i  nekorisnih  kadrova“.
Većina  mladih  je  nezadovoljna  obrazovnim  sistemom  u  Bosni  i  Herce-govini.
Prema  zvaničnim  istraživanjima,  spadamo  među  najlošije  po reformi  visokog  obrazovanja  u  Evropi,  iako  imamo  najviše  min-istarstava  koja  se  bave  ovim  pitanjem  (njih  čak  12  s  direktnim  utjeca-jem  i  ovlastima).
Prosjek  studiranja  u  našoj  zemlji  je  7  godina,  a  samo 5%  aktivne  radne  snage  ima  diplomu.
Premda,  prema  posljednjim  po-dacima,  25.000  mladih  s  tom  diplomom  je  nezaposleno.
Osim nezaposlenosti i obrazovanja, koji se navode kao dva najveća problema  mladih  ljudi,
tu  je  i  niz  drugih:  društvena  marginalizacija,
zdravstvena  i  socijalna  skrb,
pasivnost,
stambena  i  mnoga  druga  pi-tanja,
koji  su  doveli  do  toga  da  većina  mladih  želi  trajno  napustiti Bosnu  i  Hercegovinu.
Najbolji  način  za  rješavanje  nagomilanih  problema  mladih  je  uključi-vanje  mladih  u  proces  donošenja  odluka.
Mladi  ljudi  mogu  izgraditi pozitivne  promjene  u  budućnosti.
Oni  su  nosioci  progresivnih  tenden-cija  u  društvu.
Bavljenje  politikom  nije  bauk  ili  kriminalna  radnja,  to je  odlika  modernog  i  demokratskog  društva  i  zbog  toga  će  se  SBBBiH zalagati  da  što  veći  broj  mladih  ljudi  aktivno  učestvuje  u  političkom životu.
S ciljem rješavanja nagomilanih problema mladih, Savez za bolju budućnost namjerava poduzeti sljedeće korake:
1. Zapošljavanje mladih
Kreiranje  strateških  dokumenata  države  koji  će  omogućiti  zapošlja-vanje  mladih  i  razvoj  preduzetništva  kod  mladih,  kao  i  uspostavljanje institucije  na  državnom  nivou  koja  će  se  direktno  baviti  ovom  temom i  imati  nadležnost.
Uvezivanje  obrazovnih  institucija  s  tržištem  rada  kroz  definiranje nadležnih  organa  za  ovo  pitanje  (kreiranje  adekvatne  kvote  za  upis  u skladu  s  potrebama  na  tržištu  rada  uz  neuskraćivanje  izbora učenika/studenata).
Kreiranje  programa  prekvalifikacije/doedukacije  velikog  broja  SSS, NKV  i  KV  kadrova  koji  su  danas  “neupotrebljivi” .
Razvoj  obrta,  malog  i  srednjeg  preduzetništva,  pogotovo  među  mladim ljudima,  može  pružiti  šansu  za  otvaranje  novih  radnih  mjesta  i  pokre-tanjem  proizvodnje  kroz  osiguravanje  olakšica  za  pokretanje  „prvog posla“.
2. Obrazovanje mladih
Pravo  na  obrazovanje  je  pravo  svakog  čovjeka  i  mora  biti  dostupno svima,  neovisno  o  dobi,  spolu,  vjeri,  nacionalnosti,  društvenom  i ekonomskom  statusu  i  rasi,  i  zbog  toga  se  zalažemo  za  uvođenje obaveznog  srednjoškolskog  obrazovanja.
Savremeno  društvo  se  iz  dana u  dan  mijenja,  a  posebno  u  oblasti  obrazovanja,  stoga  će  se  Savez  za-lagati  i  podržati  koncept  kreiranja  programa  cjeloživotnog  učenja  kroz neformalno  i  informalno  obrazovanje.
Obrazovanje  je  ključ  za ekonomski,  socijalni  i  kulturni  razvoj  zemlje,  a  naročito  lokalne  zajed-nice.
Također,  obrazovanje  nije  potrošnja  nego  razvojna  snaga,  stoga se  Savez  zalaže  za  veća  ulaganja  u  obrazovnu  infrastrukturu,  kao  i  os-iguranje  standarda  radnika  u  obrazovanju.
3. Zdravstvo i mladi
Narkomanija,  alkoholizam,  pušenje,  zarazne  bolesti  (AIDS,  hepatitis  B, hepatitis  C)  i  ekološka  onečišćenost,
nedovoljna  zdravstvena  zaštita  i  ne-informiranost
sastavni  su  dio  okruženja  u  kojem  živi  populacija  mladih u  Bosni  i  Hercegovini.
Zbog  spomenutih  problema  potrebno  je  kreirati programe  koji  će  zadržati  stručnjake  u  primarnoj  zdravstvenoj  zaštiti,  te osigurati  adekvatne  socijalne  programe  i  kadrove  za  njihovo  provođenje.
4. Kultura i mladi
SBBBiH  zalaže  se  za  poboljšanje  statusa  umjetnika  i  radnika  u  kulturi,
kao  i  veću  participaciju  mladih  u  kulturnom  životu  i  kreiranju  kulturne politike  na  svim  razinama,
dostupnost  uslova  za  rad  poput  prostorija, telekomunikacijskih  i  drugih  potrebnih  infrastrukturnih  aparata,
te  veće mogućnosti  stipendiranja  mladih  umjetnika.
5. Sport i mladi
Zalažemo  se  za  veća  ulaganja  u  amaterski  sport  i  rekreaciju,  izgradnju sportskih  igrališta,  plivališta  i  dvorana,  te  širenje  svijesti  o  važnosti zdravlja,  zdravog  pogleda  na  život  i  zdravog  načina  života.
Također  se  zalažemo  za  poticanje  ulaganja  u  popularizaciju  i  razvoj manje  atraktivnih  sportskih  aktivnosti,  usvajanje  zakona  o  sportu,  te stipendije  za  talentirane  sportiste.
6. Mobilnost mladih
Savez  će  podržati  kreiranje  programa  za  povećanje  mobilnosti  mladih u  našoj  zemlji.
SBBBiH  podržava  programe  mobilnosti  u  obrazovanju mladih,  koji  tim  putem  dobivaju  kvalitetno  akademsko  obrazovanje, učenje  stranih  jezika,  upoznavanje  drugih  kultura  i  brojne  druge  vješ-tine,  koje  će  nakon  učešća  u  tim  programima  moći  investirati  u  jačanje kapaciteta  Bosne  i  Hercegovine.
Savez  će  dati  potporu  za  provedbu programa   mobilnosti  u  sklopu  EU-a:  Youth,  Socrates  i  Leonardo  da Vinci  te  stipendija  Marie  Curie  i  stipendija  niza  drugih  država,  koji omogućavaju  hiljade  studijskih  posjeta,  kurseva  strukovnog  osposobl-javanja,  razmjena  i  kvalitetne  edukacije  mladih.
7. PORODICA I ODGOJ
Porodica  je  osnovna  ćelija  društva,  u  kojoj  se  prožimaju  uslovljenost društvenim  pravilima,  normama  i  vrijednostima,  u  kojoj  se  generiraju bitni  društveni  odnosi  svakog  društva  oličeni  kroz:  brak,  autoritet,  pon-ašanje,  sistem  vrijednosti,  pravila,  vjerovanja,  tradiciju,  kulturu.
Zbog toga  naš  odnos  prema  porodici  mora  biti  višedimenzionalan  i  ostvari-vati  se  ne  samo  kroz  uski  segment  obrazovnih,  socijalnih  i  medijskih djelatnosti  i  institucija,  nego,  praktično,  kroz  sve  instrumente društvenog  i   privrednog  sistema.
SBBBiH,  u  navedenom  poimanju  porodice,  svoj  fokus  stavlja  najprije na  njeno  ekonomsko  jačanje,  kao  osnov  njene  samostalnosti  i  dosto-janstva,  ali  i  kao  osnov  bračne  ravnopravnosti  i  odgovornosti.
Tim  prije što  je  porodica  u  savremenim  uslovima  sve  više  sinonim  za  domaćin-stvo,  u  cijelosti  kao  potrošačka,  a  sve  više  i  kao  proizvođačka  jedinica.
Jačanje  uloge  porodice,  zadržavanje  i  jačanje  njenih  brojnih  funkcija, samo  u  nekim  dimenzijama  moguće  je  ostvarivati  direktno,  kroz  di-rektnu  pomoć,  brigu  i  sl.
Tu  brigu  i  pomoć,  prema  našem  mišljenju, treba  da  ostvaruju  socijalne  ustanove,  nevladine  organizacije  i  brojne asocijacije,  a  ključne  mjere  i  aktivnosti  jačanja  porodice  treba  da  budu sistemski  riješene,  počev  od  razvojne  i  ekonomske  politike  do  obrazo-vanja  i  medija.
Sličan  odnos  SBBBiH  ima  i  prema  odgoju,  kao  izvornoj  porodičnoj vrijednosti.
Uvriježeno  uvjerenje  da  je  za  sve  današnje  pošasti,  malol-jetnički  kriminal  pa  i  ubistva  kriva  porodica  moramo  promijeniti  i dovesti  na  pravo  mjesto,  da  za  sve  navedeno  mora  biti  odgovorna  vlast.
Svaka  porodica  može  doprinijeti  ublažavanju  navedenih  problema  u društvu,  ali  ih  nijedna  pojedinačno  ne  može  riješiti.
SBBBiH  će  posebnu  pažnju  posvetiti  mladim  porodicama  kao ključnom  izvoru  nataliteta  i  razvoja  društva  u  cjelini.
U  tom  kon-tekstu  kreirat  će  čitav  niz  sistemskih  mjera  u  brojnim  segmentima, kao  što  su: potpunije uređenje odnosa poslodavaca prema mladima;
ravnopravna odgovornost roditelja u odgoju djece, te uz pomoć specijaliziranih institucija u slučajevima djece s posebnim potrebama, nasilja u porodici i dr.
;
skraćeno radno vrijeme za porodilje i sl.
SBBBiH  će  ustrajati  na  jačanju  uloge  vlasti  da  se  kroz  sistemske ekonomske  mjere  (politiku  školovanja,  zapošljavanja  i  dr.), te  kroz  ak-tivnosti  i  mjere  socijalne  politike  dostigne  znatno  viši  nivo  i  svestranija pomoć  porodicama  s  više  djece,  djeci  s  posebnim  potrebama  i  djeci bez  roditelja.
U  sistemu  odgoja,  SBBBiH  stoji  na  stanovištu  da  je  ulaganje  u predškolsko  i  školsko  obrazovanje  najbolja  investicija.
Otvaranje znatno  većeg  broja  predškolskih  objekata,  uz  zapošljavanje  značajnog broja  nezaposlenog  obrazovnog  osoblja,  ne  zahtijeva  nikakva  velika ulaganja,  a  ima  tipične  ekonomske   efekte,  a  pogotovo  dugoročne društvene  koristi.
SBBBiH  će  se  zalagati  za  njegovanje  suptilnih relacija  porodice  i  religije,  akceptirajući  činjenice  da  su  vjerska,  običa-jna  i  kulturna  tradicija  trajni  pratilac  porodice  i  braka.
Odgovarajuću  pažnju  posvetit  ćemo  ulozi  medija  u  odgoju  posebno mladih,  pri  čemu  smo  uvjereni  da  bi  njihovu  uređivačku  politiku  tre-balo  obogatiti  boljim  temama  od  emisija  poput  raznih  „farmi“,  „velikog brata“  i  sl.
U  tom  kontekstu,  na  suptilniji  način  treba  „obogatiti“  i  ulogu i  odgovornost  regulatornih  agencija.
III UNUTRAŠNJA POLITIKA
Zalažući se za Bosnu i Hercegovinu kao savremenu demokratsku državu utemeljenu na vladavini prava i zaštiti osnovnih ljudskih prava i temeljnih sloboda,
prilagođenu pristupu euroatlantskih integracija,
SBBBiH će insistirati na porovođenju ustavne reforme od nadležnih tijela i prema na pravu za to predviđenoj proceduri.
U tim okvirima treba dobiti Ustav po mjeri svakog građanina Bosne i Hercegovine, a uvažavajući interese njenih konstitutivnih naroda.
Ustav treba da omogući funkcionalnu državu koja će biti u stanju da donese i u praksi provede sve zakone i niže pravne propise usaglašene s pravnim stečevinama Evropske unije.
SBBBIH će insistrirati na provođenu svih potrebnih uslova iz akcionog plana za članstvo u NATO-u.
Također,  za  normalno  funkcioniranje  države  Bosne  i  Hercegovine neophodna  je  njena  unutrašnja  reintegracija,  zašta  je  osnovni  uslov povratak  izbjeglih  i  raseljenih  osoba  u  svoja  predratna  mjesta  prebi-vanja,  pa  će  SBBBiH  uložiti  maksimalne  napore  da  se  stvore  sve  pret-postavke  za  potpuno  i  održivo  ostvarenje  zacrtanih  ciljeva.
1. USTAVNA REFORMA
Ustav  BiH  je  unikum,  jer  je  jedini  ustav  u  savremenoj  zajednici  država svijeta  koji  je  sastavni  dio  Mirovnog  sporazuma,  tj.  Općeg  okvirnog sporazuma  za  mir  u  BiH  (Dejtonski  sporazum).
Kao  takav,  on  nije  izraz volje  bh.  puka,  već  je  izraz  volje  inicijatora  i  učesnika  mirovnog procesa  –  SAD,  Evropska  unija,  Ruska  Federacija,  Republika  Hrvatska, (u  to  vrijeme  postojeća)  Savezna  Republika  Jugoslavija,  te  domaćih predstavnika,  u  ime  Republike  BiH  i  RS.
Ustav  BiH  nije  donesen  u jedinom  relevantnom  mjestu  –  parlamentu,  i  prema  jedinoj,  ustavno-pravnoj  proceduri  –  parlamentarnoj  proceduri,  priznatoj  od  civiliziranih naroda.
Ustav  BiH  stupio  je  na  snagu  na  dan  (14.12.1995. godine)  nje-govog  potpisivanja  u  Parizu  od  navedenih  aktera.
Ustav  BiH  je  maksimalno  internacionaliziran  kako  po  subjektima  nje-govog  kreiranja  (prije  svega  SAD),  tako  i  u  sadržajnom  smislu.
Naime, prema  tom  ustavu,  izvori  domaćeg  prava  su  –  opći  principi  međunarodnog  prava,  a  ljudska  prava  i  slobode  zajamčene  Evropskom  konven-cijom  (EK)  o  zaštiti  ljudskih  prava  i  osnovnih  sloboda   nadređena  su svakom  drugom  pravu.
Iz  toga  se  može  izvesti  zaključak  da  je  EK nadređena  i  samom  Ustavu  BiH.
Dejtonskim  ustavom  je  BiH  konstituirana  kao  složena  država  sastavl-jena  od  dva  entiteta  i  Brčko  Distrikta,  a  svaki  od  njih  ima  svoje nadležnosti  u  zakonodavnoj,  izvršno-upravnoj  i  sudskoj  vlasti.
Njena raritetna  odlika  jeste  da  su  entiteti  bitno  različito  strukturirani.
Fed-eracija  BiH  je  složeni  entitet,  jer  u  svom  sastavu  ima  10  kantona,  dok je  Republika  Srpska  organizirana  kao  unitarni  entitet,  u  kojem  su  sve nadležnosti  koncentrirane  kod  centralnih  institucija  vlasti.
Zbog  toga se  može  reći  da  je  BiH  po  sebi  i  unutar  sebe  složena  država.
Prema  Ustavu  BiH,  državne  ustavne  nadležnosti  javljaju  se  u  dva  vida –  izvorne  i  prenesene  s  entiteta  na  državu,  i  u  tri  oblika.
Izvorne  nadležnosti  BiH  postoje  u  dva  oblika:  izričito  (exspressis  ver-bis)  nabrojane  nadležnosti  –  član  III  1.
Drugi  oblik  izvornih  nadležnosti BiH  postoji  u  kategorijalnom  smislu  –  nadležnosti  potrebne  za  oču-vanje  suvereniteta,  teritorijalnog  integriteta,  političke  nezavisnosti  i međunarodnopravnog  subjektiviteta  BiH  –  član  III  5.  a).
Raspored  i  odnos  ustavnih  nadležnosti  BiH  i  njenih  entiteta  je  neupre-divo  veći  i  širi  u  korist  BiH.
Izvorne  nadležnosti  države  su  njen  neod-vojivi  epitet  –  kvalifikativno  i  kvalitetno  svojstvo,  koje  je  bitno  izdvaja iz  kliješta  entiteta.
One  su  neotuđive  i  trajne,  a  mogu  biti  prenesene samo  po  volji  države  BiH  na  entitete,  samo  u  legitimno  i  legalno  prove-denoj  ustavno-parlamentarnoj  proceduri.
Posmatrano  iz  tog  ugla,  izvršavanje  tih  nadležnosti  (iurisdictiones  ma-teriae),  odnosno  zakona  i  drugih  propisa,  i  njene  institucije,  jesu  con-ditio  sine  qua  non  (uslov  bez  kojeg  se  ne  može)  opstanka  i  postojanja BiH,
te  njene  međunarodnopravne  komunikacije  i  uključenja  u  sve međunarodne  procese  i  učlanjanje  u  međunarodne  univerzalne  i  re-gionalne  integracije.
Predstavnici  NATO-a  i  Evropske  unije  itekako  to razumiju.
Ne  idealizirajući  rješenja  Ustava  BiH,  jer  ima  i  priličan  broj  loših  i problematičnih,  ostaje  činjenica  da,  kada  su  u  pitanju  izvorne nadležnosti  BiH  i  njihov  odnos  prema  nadležnostima  entiteta,  sigurno se  može  reći  da  one  u  sebi  sadrže  sasvim  solidna  i  korektna  rješenja.
Međutim,  sadašnje  stanje  stvari  s  institucijama  BiH  je  takvo  da  ona nema političku moć i snagu volje da svoje izvorne nadležnosti u punom opsegu pretoči u zakone i nove institucije za izvršenje tih zakona, tj. nadležnosti.
U skladu s navedenim, a s ciljem što brže i sveobuhvatne reforme Ustava BiH, Savez za bolju budućnost će poduzeti sljedeće korake i akcije:
S ciljem da BiH dobije najbolji ustav za svoje stanovnike, SBBBiH će se zalagati da se političkim kompromisom i pregovaranjem, isključivo u Bosni i Hercegovini, u zakonskoj parlamentarnoj proceduri, bez utjecanja izvana, donese Ustav BiH koji će svim građanima garantirati jednakost u ostvarivanju prava.
Proces izmjene ustava u skladu s presudom Evropskog suda za ljudska prava (presuda Suda za ljudska prava u Strazburu u slučaju Sejdić-Finci) potrebno je početi neposredno nakon izbora,
jer Ustavna reforma je osnovni preduslov da bi BiH mogla postati funkcionalna demokratska država, odnosno da bi se izgradile efikasne institucije koje će u demokratskoj i decentralizoranoj zemlji biti servis svih građana BiH i koje će biti sposobne da ostvaruju svoje zadaće u procesima euroatlantskih integracija.
Ustav i zakoni BiH koji će se ubuduće donositi, i svi ugovori zaključeni, ili koji će se zaključiti u ime BiH, bit će vrhovni zakon zemlje, a sudije na svim nivoima sudske vlasti bit će u obavezi da ih poštuju, čak i ako time dolaze u sukob s Ustavom ili zakonima bilo koje druge države.
Jednakost građana pred zakonom treba da garantiraju, štite i provode sudovi.
SBBBiH će se zalagati da sve pravosudne institucije po hitnim procedurama rješavaju sva pitanja koja se odnose na nepoštivanje ljudskih prava garantiranih Ustavom i međunarodnim konvencijama koje je BiH priznala i ratificirala.
Zaštita nacionalnih interesa treba izaći iz političke sfere i biti isključivo predmet sudskog odlučivanja i to prema posebnim efikasnim sudskim procedurama.
Imajući u vidu da je lokalna samouprava temelj uspješnog funkcioniranja svake demokratske države, te da njezino funkcioniranje treba biti regulirano Ustavom,
SBBBiH će se zalagati da lokalna samouprava treba imati svoju autonomiju i da treba biti ugrađena u budući Ustav BiH, prema uzoru na ustave zemalja Evropske unije, u kojima upravo lokalna samouprava ima značajnu ulogu u rješavanju gorućih problema svojih građana,
a da to podrazumijeva da prirodna bogatstva kojima raspolažu općine, kao jedinice lokalne samouprave, i prihodi koji se iz njih ostvaruju treba da budu u isključivoj nadležnosti općina.
Svi nivoi vlasti će biti u obavezi da pružaju podršku, kako bi se omogućio ravnomjeran razvoj jedinica lokalne samouprave.
Budućim ustavnim uređenjem BiH treba da ima jednog predsjednika i tri potpredsjednika.
Ovlasti Vijeća ministara treba da budu proširene i uspostavljene u kapacitetu vlade.
Ostvarivanje prava raseljenih lica i povratnika treba da garantiraju sudovi, a predmeti koji se odnose na ostvarivanje prava povratnika da budu prioriteti postupanja sudova na svim nivoima u BiH.
Uspostavljanje Ustavnog suda Bosne i Hercegovine sa 10 sudija, koji su svi državljani Bosne i Hercegovine.
Uspostavljanje Vrhovnog suda Bosne i Hercegovine.
SBBBIH će se zalagati da državni nivo vlasti dobije dovoljan broj ovlasti i odgovornosti kako bi BiH bila u stanju ući u ugovorni odnos s Evropskom unijom i osigurati da se preuzete obaveze provedu.
2. ODBRANA I SIGURNOST
Sigurnosni  izazovi  s  kojima  se  Bosna  i  Hercegovina  susreće,  moraju se  razmatrati  u  kontekstu  sveukupnih  odnosa  globalnog  okruženja.
Iza-zovi  koje  donose  moderna  globalna  kretanja  uveliko  su  posljedica narastajućih  razlika  u  nivou  ekonomskog  i  društvenog  razvoja;
razlika između  bogatog  i  siromašnog  dijela  svijeta;
međunarodni  terorizam  sa svim  svojim  oblicima  ispoljavanja;
stalno  ugrožavanje  životne  sredine, kao  i  posljedica  industrijskog  i  tehnološkog  razvoja;
nekontrolirana proizvodnja  i  prodaja  naoružanja,  uključujući  i  oružje  za  masovno  uniš-tavanje  (nuklearno  i  biološko  naoružanje);
intenziviranje  na  rasnoj  os-novi,  etničkoj  netoleranciji,  ili  su  proizvod  političkih  pritisaka  u autokratskim  i  nedemokratskim  režimima.
Nadalje,  tu  su  izazovi povezani  s  različitim  oblicima  organiziranog  kriminala,  koji  potiču  tra-jnu  socijalnu  i  političku  nestabilnost  u  pojedinim  državama  Regije,
što je  praćeno  općim  siromaštvom  i  širenjem  raznih  neizlječivih  bolesti koje  ugrožavaju  cjelokupnu  populaciju.
Posebni  izazovi  s  kojima  se  susreće  Jugoistočna  Evropa  kao  cjelina  su: nestabilnost,  kao  proizvod  tranzicijskih  procesa  prelaska  na  tržišnu ekonomiju,  što  je  dodatno  otežano  ekonomskim  zaostajanjem  ove regije  za  razvijenim  svijetom.
Prema  svom  geostrateškom  položaju, ova  regija  se  nalazi  na  važnim  putevima  između  Evrope  i  Azije  (koji su  istovremeno  i  putevi  za  transport  nafte,  plina,  ali  i  ilegalnu  trgovinu nauoružanjem,  narkoticima,  bijelim  robljem  itd.,  a  ti  putevi  mogu  biti iskorišteni  i  za  tranzit  terorističkih  grupa  i  sredstava  za  izvođenje  teror-ističkih  akcija).
Ova  regija  je,  u  posljednjem  desetljeću  20.  stoljeća, bila  poprište  različitih  sukoba,  koji  su  ostavili  određene  ekonomske, psihološke,  socijalne  i  druge  posljedice.
U  ovom  području  još  su prisutna  nastojanja  za  secesijom,  autonomijom  i  neovisnošću  određenih etničkih  grupa,  što  uz  relativno  visoku  koncentraciju  vojnih  kapaciteta ukupno  stanje  dodatno  usložnjava.
Bosna  i  Hercegovina  je  kompleksna  država,  opterećena  određenim  un-utrašnjim  problemima,  uglavnom  izazvanim  različitim  političkim  fak-torima,  a  neki  od  njih  su:
Zaostali politički i društveni animoziteti, nastali kao posljedica rata od 1992. do 1995. godine, poticani od elemenata koji zagovaraju razne vrste nacionalističkog ekstremizma.
Spora implementacija Dejtonskog mirovnog sporazuma.
Problemi političke tranzicije, koji rezultiraju spornim razvojem efikasnih i djelotvornih izvršnih, zakonodavnih i sudskih organa vlasti.
Problemi tranzicije ka tržišnoj ekonomiji,
koji rezultiraju niskim nivoom domaćih i stranih investicija,
te pogoduju funkcioniranju sive ekonomije i crnog tržišta;
sporost u provedbi procesa privatizacije,
tehnološko zaostajanje proizvodnih kapaciteta
i neujednačena dinamika rekonstrukcije ratom oštećene infrastrukture.
Problemi nezaposlenosti,
koji su uzrokovali stihijski odlazak visokoobrazovanih mladih ljudi
i doprinijeli povećanju općeg siromaštva, društvenog raslojavanja i društvene nestabilnosti;
povećani broj materijalno ugroženih među penzionerima i ostalim grupama, kojima je potrebno povećano socijalno staranje.
Veliki broj nagaznih mina i neeksplodiranih minsko-eksplozivnih sredstava na teritoriji cijele države, što predstavlja fizičku opasnost za građane Bosne i Hercegovine,
a smeta u razvoju poljoprivrede i turizma te stranim ulaganjima.
Razni ekološki izazovi, uključujući prirodne i tehnološke katastrofe,
problemi upravljanja tehnološkim, komunalnim i vojnim otpadom,
degradacija obradivog zemljišta i šumskih resursa,
zagađenost vode i zraka,
te spor razvoj i primjena općeprihvaćenih standarda i konvencija za zaštitu okoliša, također predstavljaju ozbiljnu opasnost po socijalnu, političku i svaku drugu stabilnost Bosne i Hercegovine.
S tim ciljem SBBBiH će se zalagati za sljedeće korake i programske aktivnosti: Zaštita neovisnosti, suvereniteta i teritorijalnog integriteta.
Zaštita ustavnog poretka i njime garantiranih ljudskih prava i sloboda.
Razvoj samoodržive ekonomije, kao preduslova svake vrste neovisnosti, stvaranje realnih uslova za poboljšanje životnog standarda građana,
te priključenje Evropskoj uniji, kao i najpovoljnijem načinu realizacije ovog prioriteta.
Priključenje i pristupanje kolektivnim sistemima sigurnosti, kao realno najpovoljnijem načinu realizacije sigurnosnih prioriteta Bosne i Hercegovine.
Demokratska civilna kotrola vojske, uz parlamentarni nadzor.
Transparentnost aktivnosti u oblasti odbrane, uključujući planiranje i budžetiranje odbrane.
Uravnoteženost snaga i mogućnosti unutar Bosne i Hercegovine.
Modernizacija snaga, uključujući razvoj interoperabilnosti, kako unutar Oružanih snaga Bosne i Hercegovine, tako i s NATO-om.
Integracija u euroatlantske kolektivne sigurnosne strukture.
Saradnja u oblasti kontrole naoružanja i mjera izgradnje sigurnosti i povjerenja.
Izgradnja sistema odbrane, zasnovanog na navedenih principima, čime će Bosna i Hercegovina realizirati ciljeve odbrambenih reformi, na putu od individualne ka kolektivnoj sigurnosti.
Oružane snage Bosne i Hercegovine, koje će biti male, dobro opremljene, mobilne, sastavljene od dobro obučenih i motiviranih vojnika te interoperabilne sa snagama NATO-a.
3. VLADAVINA PRAVA
Vladavina  prava  je  jedan  od  suštinskih  elemenata  svakog funkcionalnog  demokratskog  društva,  tako  i  bosanskohercegovačkog.
SBBBiH  je  svjestan  da  je  upravo  vladavina  prava  u  BiH  ključni  pre-duslov  za  ekonomski  razvoj  i  prosperitet  građana  BiH.
Samo  pravna  država  s  primarnom  vladavinom  zakona  jeste  garant  sta-bilnosti  pravnog  sistema,  a  time  i  temeljna  garancija  prava  i  sloboda čovjeka.
S  tim  ciljem  SBBBiH  će  prioritet  svog  angažiranja  za  jačanje vladavine  prava  usmjeriti  na  transformiranje  pravnog  sistema  BiH  u smislu  progresivnog  usvajanja  i  implementacije  evropskih  standarda  i evropskog  zakonodavstva.
Siromaštvo  je  direktna  i  najopasnija  posljedica  sveprisutnog  kriminala i  korupcije  u  svim  sferama  društvenog  života  u  BiH.
Korupcija  i  krim-inal  su  u  ovom  trenutku  sigurno  najveće  i  najopasnije  prepreke  za razvoj  bh.  društva  (politički,  ekonomski,  moralni,  kulturni.).
Borba  protiv  kriminala  i  korupcije  je,  ustvari,  borba  protiv  siromaštva i  potrebno  je  početi  odlučnu  borbu  uspostavljanjem  i  jačanjem  vla-davine  prava  u  BiH.
S  tim  ciljem  SBBBiH  namjerava  poduzeti  sljedeće  konkretne  ko-rake  i  programske  aktivnosti: 1. Depolitizacija krivično-pravnog sistema BiH
Da bi se efikasno borila protiv kriminala i korupcije, SBBBiH će stvoriti uslove da policija, tužilaštvo i sudovi – institucije koje čine kičmu krivično-pravnog sistema svake države, imaju nezavistan, samostalan i materijalno adekvatan položaj u društvu.
2. Jačanje finansijske nezavisnosti krivično-pravnog sistema
SBBBiH će unutar budžeta institucija BiH planirati i obezbijediti neophodna sredstva za stvaranje kadrovskih, materijalnih i tehničkih uslova, kako bi sudovi, tužilaštva i policija svoje poslove obavljali nezavisno, profesionalno i u skladu s najboljim praksama Evropske unije.
3. Izgradnja povjerenja u domaći krivično-pravni sistem
Imajući  u  vidu  dugogodišnju  podršku  sudijama  i  tužiocima  od  među-narodnih  sudija  i  tužilaca,  SBBBiH  će  se  zalagati  da  bosanskoherce-govačke  sudije  i  tužioci  u  svojoj  zemlji  preuzmu  odgovornost  u procesuiranju  svih  krivičnih  predmeta.
4. Intenziviranje procesuiranja predmeta ratnih zločina
Imajući u vidu značajne korake koje su u proteklom periodu poduzele domaće pravosudne institucije na preuzimanju pune odgovornosti za procesuiranje ratnih zločina, SBBBiH će se zalagati za efikasnije provođenje Strategije za ratne zločine, poštivajući postavljene rokove.
5. Konstituiranje Vrhovnog suda Bosne i Hercegovine
BiH  je  jedina  zemlja  u  Evropi  koja  nema  Vrhovni  sud.
S  ciljem  konsti-tuiranja  vrhovne  sudske  instance,  kao  osnovnog  preduslova  za  ujednača-vanje  sudske  prakse  jedne  države,  a  time  i  omogućavanja  jednakosti  svih građana  pred  zakonom,  SBBBiH  će  omogućiti  uspostavljanje  Vrhovnog suda  BiH,  bez  kojeg  je  integracija  BiH  u  EU  teško  ostvariva.
6.  Uspostavljanje  efikasnih  mehanizama  za  oduzimanje  imovinske koristi  stečene  krivičnim  djelima  u  skladu  s  postojećim  zakon-skim  okvirom
SBBBiH je uvjeren da zakonodavac treba urediti ovu materiju na način kako to predviđaju relevantne i usvojene konvencije i strategije, a za šta već postoji mogućnost u krivičnim zakonima Bosne i Hercegovine, Federacije Bosne i Hercegovine i Brčko Distrikta.
7. Regionalna i međunarodna saradnja
S  ciljem  borbe  protiv  najtežih  prijetnji  koje  predstavlja  organizirani kriminal  potrebno  je  uspostaviti  efikasnu  saradnju  svih  elemenata  kriv-ično-pravnog  sistema  na  regionalnom  i  međunarodnom  nivou.
8. Intenziviranje primjene medijacije (mirnog rješavanja sporova)
SBBBiH  će  se  zalagati  da  se  postupak  medijacije  –  vansudskog  rješa-vanja  sporova,  što  više  primjenjuje  s  obzirom  na  njegovu  efikasnost  i ekonomičnost.
Zakonski  i  institucionalni  okvir  za  primjenu  medijacije je  uspostavljen,  ali  se  medijacija  još  ne  primjenjuje  u  očekivanoj  mjeri.
9. Izmjene zakonskog okvira i implementacija Izbornog zakona
SBBBiH smatra da se ključni problemi u Izbornom zakonu BiH odnose na  kašnjenja  u  provedbi  Zakona,
neadekvatne  mehanizme  za  blagov-remeno  otkrivanje  nezakonitog  bogaćenja  izabranih  zvaničnika
i nepostojanje  kontrole  tačnosti  podataka  o  imovinskom  stanju  koje  su zvaničnici  dužni  da  podnose  CIK-u  BiH.
4. POVRATAK IZBJEGLIH I RASELJENIH OSOBA
Aneksom VII Dejtonskog mirovnog sporazuma strane potpisnice su potvrdile svoju opredijeljenost poštivanja prava izbjeglih i raseljenih osoba, posebno prava na povratak, kao i prava na povrat imovine i/ili kompenzaciju.
Iako  su,  evidentno,  postignuti  značajni  rezultati  na  realiziranju  odred-aba  Aneksa  VII,  više  od  polovine  od  ukupno  2,2  miliona  izbjeglih  i raseljenih  osoba  nije  se  vratilo  svojim  kućama,  a  mnogi  od  njih  još  tre-baju  trajna  rješenja.
Nažalost,  gotovo  2.700  porodica  živi  u  kolektivnim  oblicima  zbrinja-vanja  u  BiH  i  njihov  status  treba  što  prije  riješiti.
Također,  više  od 45.000  izbjegličkih  porodica  zvanično  je  organima  BiH  izrazilo  želju za  povratkom  u  predratne  domove.
Njihova  spremnost  na  povratak predstavlja  obavezu  svakoj  ozbiljnoj  i  odgovornoj  vlasti  u  BiH.
Povratak  izbjeglih  i  raseljenih  je  najbolji  put  funkcionalne  reintegracije agresijom  i  ratom  iskidanog  tkiva  naše  zemlje.
SBBBiH,  poučen  neradom,  greškama  i  lošim  iskustvima  dosadašnjih stanaka  i  koalicija  na  vlasti,  želi  kreirati  novi  pristup  ovom  izuzetno važnom  fenomenu  našeg  društva.
Povratak  izbjeglih  i  raseljenih  u  našoj viziji  je  moguće  realizirati  jedino  kao  samoodrživ  povratak  kroz  projekte ekonomskog  razvoja  povratničkih  regija,  koji  neće  biti  ograničavani  en-titetskim  granicama.
Ozbiljnim  projektima  ekonomskog  razvoja  povrat-ničkih  regija  moguće  je  te  prostore  učiniti  atraktivnijim  za  male  i  srednje biznise  i  na  njima  trajno  zadržati  povratnike.
Iza  takvih  projekata  mora stati  država  i  obezbijediti  inicijalni  kapital  za  njihovu  realizaciju.
S tim ciljem SBBBiH namjerava naročito poduzeti sljedeće konkretne korake i programske aktivnosti:
Na osnovu preciznih i pouzdanih pokazatelja SBBBIH će predložiti aktivnosti za realiziranje programa povratka u periodu od 2010. do 2014. godine, ne ograničavajući pritom rokove za pristup pravima svih onih koji u tom periodu ne riješe svoje interese.
Pripremit će hitne reforme pravnog okvira, kojima će se osigurati jednakopravan pristup pravima izbjeglica, raseljenih osoba i povratnika u formalnom statusu i svih onih koji su de facto raseljeni,
koje će omogućiti ostvarivanje svih triju prava iz Aneksa VII Dejtonskog mirovnog sporazuma: pravo na povratak, pravo na slobodan izbor mjesta življenja i pravo na naknadu štete u skladu s Aneksom VII Dejtonskog mirovnog sporazuma.
Osigurati sredstva za sanaciju uništenih i/ili neuslovnih stambenih jedinica u skladu s propisanim minimumom stambenih uslova za sve one koji ispunjavaju kriterije za dobivanje pomoći za obnovu, uz davanje prednosti najugroženijim osobama:
povećanim izdvajanjem u budžetima svih nivoa vlasti u BiH;
aktivnim pristupom međunarodnoj i domaćoj donatorskoj zajednici;
iz sredstava privatizacijskih fondova.
Osigurati sredstva za konačno zatvaranje kolektivnih smještaja, što je nesumnjiv prioritet.
Stoga će se osmisliti decidirani i jednoobrazni kriteriji za procjenu posebnih potreba stanara u kolektivnim centrima/alternativnom smještaju, kako bi se definirale dugoročne mjere za postizanje trajnog rješenja.
Za konačno zatvaranje kolektivnih centara potreban je transparentan i multidisciplinaran pristup s ciljem osiguranja trajnih rješenja za ljude koji su smješteni u kolektivnim centrima.
Osigurati sredstva za stambeno zbrinjavanje osoba u nepovoljnoj socijalnoj situaciji, a to znači paralelno s procesom obnove iznalaziti adekvatna rješenja za stambeno zbrinjavanje i drugih osoba u nepovoljnoj socijalnoj situaciji, za koje se trajna rješenja ne mogu osigurati obnovom njihovih prijeratnih domova,
te s tim u vezi razviti novu strategiju pristupa stanovanju u BiH, s posebnim fokusom na socijalno ugrožene kategorije stanovništva po više osnova.
5. SREBRENICA
Općina  Srebrenica  se  nalazi  na  sjeveroistoku  Bosne  i  Hercegovine, također  i  manjeg  bh.  entiteta  - RS.
Locirana  je  u  središnjem  dijelu  rijeke Drine  na  koju  se  prislanja  u  dužini  od  42  km,  od  čega  na  Peručačko jezero  Hidroakumulacije  Bajina  Bašta  u  dužini  od  gotovo  20  km.
Gradsko  naselje  Srebrenice  nalazi  se  u  dolini  rječice  Križevica  na  448  m.n.v.
Opasuju  ga  planinski  masivi  Sušice.
Općina  graniči  s  općinama Bratunac,  Milići,  Vlasenica,  Han  Pjesak,  Rogatica  i  Višegrad  u  Bosni i  Hercegovini  te  opštinom  Bajina  Bašta  u  Srbiji.
Prije  rata  u  okviru  re-gionalno-teritorijalnog  uređenja  u  Republici  Bosni  i  Hercegovini,  Sre-brenica  je  pripadala  Tuzlanskom  okrugu,  a  prostire  se  na  527  km2  , približno  1%  teritorije  BiH.
Reljef  je  brdsko-planinski.
Po  potpisivanju Okvirnog  mirovnog  sporazuma  u  Daytonu  (SAD)  teritorijalno  je  pri-pala  entitetu  Republika  Srpska,  iako  je  u  njoj  živjelo  više  od  75%  bošn-jačkog  stanovništva,  od  kojeg  je  u  zločinu  genocida  na  najsvirepiji način  ubijeno  više  od  10.000  osoba.
Prvi  pisani  historijski  spomenici  o  Srebrenici  sežu  još  iz  doba  Rimske uprave.
Rimljani  su  formirali  rudničko  naselje  Domavium  i  proglasili ga  svojom  kolonijom.
Ljepotu  grada  i  područja  općine  svojevremeno  činili  su  kulturno-his-torijski  spomenici,  zidine  i  kule  iz  srednjovjekovne  Bosne,  Donji  i Gornji  Srebrenik,  Đurđevac,  Šubin  i  dr.
Na  općinskom  području  nalaze se  43  lokaliteta  sa  815  srednjovjekovnih  stećaka.
Prema  popisu  iz  1991.godine,  općina  Srebrenica  je  imala  36.666 stanovnika,  koji  su  živjeli  u  19  mjesnih  zajednica  (81  naselje).
Nacionalna  struktura  bila  je:  Bošnjaci  –  27.572  ili  75,20%,  Srbi  – 8.315/22,68%,  Hrvati  –  38/0,01%,  ostali  –  742/2,02%.
Demografska  slika  Srebrenice  u  periodu  1992.–2010.  godine  dra-matično  se  mijenjala  usljed  utjecaja  ratnih  djejstava  i  poslijeratnih  mi-gracija  stanovništva.
Danas  je  teško  dati  precizniji  prikaz  demografskog  stanja,  pošto  su  pre-dratni  stanovnici  Srebrenice  u  različitim  statusima  diljem  svijeta.
Na  području  općine  trenutno  je  između  10.500  i  11.000   stanovnika, sljedeće  nacionalne  strukture:
Srbi: 5.500-6.000, od čega gotovo 2.000 izbjeglih, s područja FBiH Bošnjaci 4.500-5.000
Izvan BiH Srebreničana je približno 10.000, a na području FBiH između 9.000 i 10.000, te u RS 1.000.
Općina  Srebrenica  kao  lokalna  samouprava,  uvažavajući  njene  speci-fičnosti,  domaća  i  međunarodna  pravna  akta  kao  što  su:
Rezolucije 819 i 824 Vijeća sigurnost UN-a, kojima je Srebrenica proglašena zaštićenom zonom, te otuda posebna obaveze Međunarodne zajednice u razvoju i izgradnji demokratije u Srebrenici;
Stepen zločina u Srebrenici i genocid 95. godine nad građanima Srebrenice ZZ UN-a potvrđen: Presudama Međunarodnog suda pravde u slučaju BH protiv Srbije, Haškog tribunala u slučaju protiv zločinca Krstića, te Izvještaj Komisije Vlade RS o utvrđivanju činjenica u i oko Srebrenice u julu 1995., jeste obaveza domaće javnosti za izgradnju demokratske Srebrenice;
Rezolucije i odluke Evropskog parlamenta, te prije svih SAD i Srbije, a potom i drugih zemalja, domaćih institucija i nivoa vlasti – državne uprave, kojima se jasno osuđuje zločin genocida, zahtijeva neutraliziranje i sjećanje na taj zločin te kažnjavanje počinilaca;
Treba  imati  svima  prihvatljiv  poseban  ustavno-pravni  i  ekonomsko-politički  tretman,  kako  bi  ona  istinski  mogla  biti  centar  demokracije  i prosperiteta,  tolerancije,  jedinstva  i  međusobnog  uvažavanja  različitosti a  ne  njihovog  sukobljavanja.
Osim  izgradnje  Srebrenice  kao  centra  demokracije,  s  ekonomsko-poli-tičkog  aspekta  ona  mora  imati  poseban  status  kod  viših  nivoa  državne uprave  omogućavanjem  posebnih  olakšavajućih  i  stimulativnih  mjera za  područje  Srebrenice  kroz  posebno  doneseni  Zakon  o  Srebrenici  ili Program  za  Srebrenicu,  kako  bi  se  obezbijedilo  poslovno  okruženje  i ambijent  prihvatljivog  življenja.
Naročito  bi  se  osiguranjem  posebnog  statusa  trebalo  da  poprave  efekti po  lokalnu  zajednicu,  od  korištenja  prirodnih  resursa,
olakšanog  pris-tupa  za  korištenje  zemljišta,
posebne  fiskalne  povoljnosti  po-duzetnicima,
stimulacije  kadra,
posebne  brige  za  žrtve  genocida,
posebne-dodatne  podrške  procesu  rekonstrukcije  stambenih  jedinica  i povratnicima
do  stimulacije  brojčanog  rasta  stanovništva  i  dr.
Srebrenica  je  danas,  prije  svega,  mjesto  gdje  ljudi  teško  žive,  i  to  samo oni  koji  moraju,  a  koje  posebno  karakterizira:
demografski kolaps (nepovoljna kvalitativna i kvantitativna struktura ljudskih resursa);
loša i nedovoljna informacijska pokrivenost područja i građana;
mali stepen uposlenih;
neadekvatana i slaba zdravstvena i socijalna zaštita;
nekorektna upotreba prirodnih resursa;
nepovoljno poslovno okruženje.
Znamo i vjerujemo da riječi i priče ne mogu promijeniti prošlost, ali sjećanje i pamćenje mogu mijenjati budućnost, kako se više nigdje i nikome ne bi ponovila Srebrenica.
Stoga mi moramo, odnosno treba da govorimo o Srebrenici i genocidu, ne da bismo se svetili i živjeli u prošlosti već da ne bismo zaboravili, a zaborav nam se imperativno nameće.
Pojam  Srebrenica  mora  i  treba  da  bude  nacionalna  institucija  našeg/bošn-jačkog  sjećanja  i  pamćenja,  a  za  druge  institucionalni  okvir  za  podsjećanje i  pamćenje  na  genocid,  kako  se  nikad,  nikome  i  nigdje  više  ne  bi  ponovio.
Srebrenica, osim što je simbol genocida i stradanja, mora, dakle, biti i simbol: pamćenja i podsjećanja, uzdizanja i razvoja , kako bismo mi svi vratili dug i dostojanstvo žrtvama, ali i preživjelima.
Da bi Srebrenica bila simbol sjećanja i pamćenja i istovremeno uzdizanja i razvoja, ona mora producirati dijalog i jedinstvo u kojem će pamćenje, a ne zaborav, biti uslov opstanka.
Srebrenica mora imati vječno sjećanja i pamćenje svih nas, kako bismo budućnost prilagođavali svojim potrebama, da prostor na kojem živimo ne bude tijesan nikome i da imamo međusobna uvažavanja, ma koliko bili drugačiji, različiti, vjerski i politički opredijeljeni.
Mir, tolerancija i suživot jedino su izvjesnost, sve ostalo je samo fikcija.
Nijedan  čovjek/osoba,  pogotovo  intelektualac  Srebrenice,  Bosne  i Hercegovine,  Balkana,  Evrope  i  svijeta,  nema  pravo  da  ostane  in-diferentan  na  stradanje  u BiH,  a  naročito  Srebrenici.
Tek  kada  svi pokažemo  solidarnost  sa  žrtvama  Srebrenice  i  kada  budemo  zajednički tražili  da  zločinci  budu  kažnjeni,  stvorit  ćemo  jedno  zdravo  tkivo  koje treba  da  bude  podloga  za  sretnu  budućnost  na  ovim  prostorima.
Aktivnosti se mogu specificirati putem kratkoročnih i dugoročnih mjera.
Kratkoročne mjere:
Sigurnost  građana  (veći  broj  angažiranih  policajaca  Bošnjaka,  za-pošljavanje  Bošnjaka  u  drugim  strukturama  policije:  komandir  Bošn-jak,  veći  angažman  svih  policijskih  struktura  BiH,  te   EUPM-a, EUFOR-a);
Procesuiranje  osumnjičenih  s  liste  Radne  grupe,  Komisije  za  Sre-brenicu  Vlade  RS;
Formiranje Odjela Tužilaštva i Suda BiH za Srebrenicu;
Zakon o zabrani negiranja genocida;
Zapošljavanje  u  javnim  institucijama  i  državnim  preduzećima povratnika;
Stimuliranje i zapošljavanje neophodnog kadra;
Izmjene  zakonâ  FBiH  (zdravstvena  zaštita,  boračko-invalidska  za-štita);
Izmjene  Statuta  Općine;
Izrada  programa  za  odobrena  sredstva  u  budžetima  BiH,  FBiH  i  dr.
Dugoročne mjere:
Donošenje  Zakona  o  Srebrenici  kojim  će  se  definirati  poseban  status područja  ili  posebna  pažnja  za  područje,  a  koji  strukturalno  bi  trebalo da  obuhvati  i  popravi  ili  ubrza  rješavanje  određenih  pitanja  po  oblas-tima  kako  je  naznačeno:
ubrza proces suočavanja s prošlošću i dolaska do istine,
popravi socijalnu dimenziju stanja i povratka u Srebrenici,
revitalizira privredu i omogući intenzivniji razvoj Srebrenice,
proširi nadležnosti i ovlaštenja lokalne administracije,
omogući sigurno finansiranje i
postigne politički konsenzus o Srebrenici.
“Srebrenica mora svjedočiti život, jer samo život, u ime života može pamtiti i opominjati”
IV. VANJSKA POLITIKA
Bosna  i  Hercegovina  kao  evropska  država,  svojim  geografskim  položa-jem  i  historijskim  iskustvom  duhovnosti  i  kulture  i  Istoka  i  Zapada, predodređena  je  da  bude  most  saradnje  i  dijaloga  različitih  tradicija.
U kulturnom  naslijeđu  građana  Bosne  i  Hercegovine  i  Istok  i  Zapad  mogu pronaći  dio  svog  identiteta.
Zato  Bosna  i  Hercegovina  treba  da  njeguje odnose  sa  svim  zemljama  na  principima  ravnopravnosti  i  međusobnog uvažavanja,  a  posebno  sa  susjednim  zemljama,  zemljama  stalnim  člani-cama  Vijeća  sigurnosti  UN-a  i  zemljama  Vijeća  za  implementaciju mira,  što  ima  veliki  utjecaj  i  na  stabilnost  Bosne  i  Hercegovine  i  Re-giona.
Punopravno  članstvo  u  NATO-u  i  EU  su  prioriteti  vanjske  poli-tike  Bosne  i  Hercegovine.
Želju  za  saradnjom  s  drugim  zemljama,  kao i  solidarnost  u  rješavanju  globalnih  pitanja,  Bosna  i  Hercegovina  treba da  dokazuje  kroz  podršku  aktivnostima  UN-a,  OSCE-a,  niza  regional-nih  međunarodnih  organizacija,  čiji  je  punopravni  član,  kao  i  među-narodnih  organizacija  gdje  ima  status  posmatrača,  kao  što  je,  npr.,  OIC.
S  obzirom  na  gorka  iskustva  iz  posljednjeg  rata,  Bosna  i  Hercegovina će  se  zalagati  da  i  u  međunarodnim  odnosima  bude  uvijek  borac  za  za-štitu  ljudska  prava  svakog  čovjeka,
kao  i  za  dosljedno  poštivanje  među-narodnih  sudova  i  njihovih  odluka.
Posebno  mjesto  u  vanjskoj  politici  Bosne  i  Hercegovine  treba  da  ima ekonomska  diplomatija,  koja  treba  da  našim  privrednicima  osigura  što bolje  okruženje  za  njihove  aktivnosti  na  međunarodnom  tržištu  ili  tržiš-tima  drugih  zemalja,  gdje  rade  i  djeluju,  kao  i  da  Bosnu  i  Hercegovinu učini  atraktivnom  zemljom  za  strane  investitore.
Efikasan  koncept ekonomske  diplomatije  nije  moguć  bez  kadrova  koji  ga  mogu  voditi  i implementirati.
Savez  za  bolju  budućnost  će  napraviti  reviziju  kadrova i  u  Ministarstvu  vanjskih  poslova  Bosne  i  Hercegovine  i  u  diplomatsko-konzularnim  predstavništvima  u  svijetu,  koji  se  bave  ekonomskom diplomatijom.
Ocjenjivanje  rada  diplomata,  njihovo  napredovanje, širenje  mreže  diplomatsko-konzularnih  predstavništava,  bit  će  prven-stveno  vrednovano  prema  uspjehu  u  radu  ekonomske  diplomatije,  jer su  rezultati  rada  u  ovoj  oblasti  vrlo  konkretni  i  egzaktno  mjerljivi.
Dio koncepta  ekonomske  diplomatije  moraju,  prema  našoj  viziji,  biti  inter-resorni  i  multidisciplinarni  timovi,  koji  će  raditi  na  godišnjim planovima  rada  ekonomske  diplomatije.
Savez  za  bolju  budućnost  će  uvesti  u  vanjsku  politiku  novinu,  a  to  su jaki  i  snažni  instrumenti  politike  kulturne  saradnje  s  drugim  državama, pri  čemu  će  se  umjetnicima  i  predstavljanju  Bosne  i  Hercegovine  u ovom  smislu  poklanjati  dužna  pažnja.
Politika  kulturne  saradnje,  razm-jene  kulturnih  vrijednosti  je  do  sada  zanemarivana  kao  komponenta vanjske  politike  Bosne  i  Hercegovine.
Savez  za  bolju  budućnost  Bosne i  Hercegovine  smatra  da  saradnja  u  oblasti  kulture  predstavlja  neisko-rišteni  oblik  kreiranja  i  popravljanja  imidža  Bosne  i  Hercegovine  na najefikasniji  način.
Ambasade  Bosne  i  Hercegovine  moraju  biti  po-drška  nastupima  naših  umjetnika  i  afirmaciji  kulturnih  vrijednosti  naše zemlje  širom  svijeta.
Stav Saveza za bolju budućnost o ovom pitanju je jasan: Neka najbolje iz Bosne i Hercegovine predstavljaju najbolji
Da  bismo  odgovorili  navedenim  prioritetima,  Savez  za  bolju  budućnost će  se  zalagati  za  jačanje  institucionalnog  položaja  Ministarstva  vanjskih poslova,  prije  svega  donošenjem  Zakona  o  vršenju  vanjskih  poslova,  koji još  nije  usvojen,  iako  je  prošlo  18  godina  od  osnivanja  ove  institucije.
Na  taj  način  će  se  stvoriti  pravni  okvir  za  rad  Ministarstva  vanjskih poslova,  tj.  ojačati  Ministarstvo  kao  institucija  za  organiziranje,  usmjer-avanje,  monitoring  i  evaluaciju  diplomatskih  aktivnosti  na  provođenju vanjske  politike  u  tri  smjera  akcija:  afirmacija,  promocija  i  zaštita  interesa države  i  građana  Bosne  i  Hercegovine  u  inozemstvu.
Kroz  strategiju djelovanja  potrebno  je  jasno  identificirati  vanjskopolitičke  ciljeve,  kako bi  Ministarstvo  vanjskih  poslova  imalo  ozbiljniji  angažman  u  procesu reformi  s  ciljem  snažnijeg  prisustva  Bosne  i  Hercegovine  na  međunaro-dnoj  sceni  i  uključenja  u  euroatlantske  stukture.
1. NATO
Posebno  mjesto  u  izgradnji  vanjske  politike  i  sigurnosti  Bosne  i  Herce-govine  svakako  zaslužuje  pitanje  euroatlantskih  integracija.
U  tom smislu  sa  sigurnošću  se  može  reći  da  pitanje  punopravnog  članstva  u NATO-u  jeste  ključni  prioritet  vanjske  politike  BiH  u  ovom  histori-jskom  trenutku.
Opća  sigurnost  i  zaštita  od  vanjske  agresije  pretpostavka  je  razvoja  i napretka  svakog  društva  i  države.
Integracije  BiH  u  Evropsku  uniju  je iluzorna  bez  prethodnog  integriranja  u  NATO.
NATO  ima  centralnu ulogu  u  očuvanju  stabilnosti  i  sigurnosti  u  Evropi.
Kao  punopravna članica  NATO-a  Bosna  i  Hercegovina  postaje  potpuno  zaštićena  od vanjske  agresije,  jer  bilo  kakav  atak  na  našu  zemlju  zahtijeva  hitnu reakciju  svih  zemalja  članica  NATO-a,  što  je  vrlo  kvalitetna  garancija sigurnosti.
Punopravno  članstvo  u  NATO-u  će  sigurno  dati  i  novi  kvalitet  ekonom-skom  životu  Bosne  i  Hercegovine,  a  što  se,  prije  svega,  ogleda  u  prilivu stranih  ulaganja  kao  ključnom  faktoru  daljeg  rasta  i  razvoja  bh. ekonomije.
Statistike  su  pokazale  da  su  sve  manje  razvijene  zemlje  nakon pristupanja  NATO-u  povećale  iznos  stranih  investicija  za  blizu  40%.
U  skladu  s  navedenim,  Savez  za  bolju  budućnost  ističe  da  je  naš  prvi prioritet  vanjske  politike  PUNOPRAVNO  ČLANSTVO  U  NATO-u, te  će  se  založiti  za  hitno  ispunjavanje  svih  postavljenih  uslova  za  ost-varenje  tog  cilja.
2.EVROPSKE INTEGRACIJE
Savez  za  bolju  budućnost  smatra  da  će  ciljeve  svoje  politike  ostvariti puno  efikasnije  ako  Bosna  i  Hercegovina  bude  punopravna  članica Evropske  unije.
Bosna  i  Hercegovina  treba  da  osigura  bolju  budućnost za  svoje  građane  u  okviru  Evropske  unije,
koju  vidimo  kao  sigurno  i stabilno  okruženje  u  kojem  naša  zemlja  može  ostvariti  politički  i ekonomski  progres
te  se  mnogo  efikasnije  suočiti  s  izazovima  koje  nosi globalizacija  i  igrati  mnogo  značajniju  ulogu,  nego  da  to  radi  kao  us-amljena  zemlja,  na  periferiji,  ugušena  u  vlastitim  problemima  i  izolo-vana  od  važnih  dešavanja  u  savremenom  svijetu  u  kome  živimo.
Evropska  unija  nudi  okruženje  visokog  socijalnog  standarda,
koncept građanina  Evrope,
kvalitetno  obrazovanje,
velike  mogućnosti  za  za-pošljavanje,
visoke  standarde  zaštite  okoline  u  kojoj  živimo  i,  što  je možda  najvažnije,
okruženje  vladavine  zakona
i  poštivanja  ljudskih prava  za  svakog  čovjeka.
Međutim,  želja  za  zajedničko  dobro  zami-jenjena  je  borbom  za  neostvarenim  prioritetima  iz  prošlosti  te  je napredak  u  provođenju  reformi  u  vezi  s  BiH  u  EU  u  budućnosti  vrlo ograničen,  i  sadašnjim  vođenjem  i  neostvariv.
Ne  postoji  minimalan konsenzus  o  glavnim  reformskim  prioritetima,  s  tendencijom  da  se  un-azade  ranije  dogovorene  reforme.
Neophodna  je  zajednička  vizija  o pravcu  kretanja  zemlje,  kako  bi  institucije  funkcionirale  dobro,  kako bi  se  stvorile  funkcionalnije  i  efikasnije  strukture  u  državi  i  kako  bi  se o  međunarodnim  pitanjima  i  pitanjima  u  vezi  s  Evropskom  unijom  gov-orilo  jednim  glasom.
Savez  za  bolju  budućnost  će  voditi  realnu  i  ozbiljnu  politiku  u  smislu  pri-bližavanja  Evropskoj  uniji,  koja  treba  da  što  prije  doprinese  međunarod-nom  ugledu  i  prosperitetu  naše  zemlje  i  omogući  bolji  život  bh.  građana.
Bosna  i  Hercegovina  treba  da  dobije  jednu  adresu  koja  razgovara  s  EU, strategija  razvoja  Bosne  i  Hercegovine  treba  da  bude  u  potpunosti  har-monizirana  s  evropskim  putem  Bosne  i  Hercegovine,  u  kojoj  će  admin-istracija,  koja  sada  diže  međunarodne  kredite  da  bi  prehranila  samu  sebe, biti  efikasno  oruđe,  motor  za  ubrzanje  evropskog  puta,
jer  natjecanje  za pristupne  fondove,  kao  i  mnoge  druge  pogodnosti  u  Evropskoj  uniji,  nije ništa  drugo  nego  natjecanje  administracija  država  članica,  pri  čemu  efikas-nija  administracija  nosi  i  veći  dio  kolača  svojoj  zemlji.
Administracija Bosne  i  Hercegovine  na  svim  nivoima  mora  postati  sposobna  da  odgovori ovim  izazovima  u  dramatičnim  okolnostima  u  kojima  ćemo  se  naći.
Savez za bolju budućnost će s ciljem ubrzanja ispunjavanja obaveza radi pristupanja EU poduzeti sljedeće mjere i aktivnosti:
Izgraditi partnerski odnos s EU baziran na povjerenju i zajedničkoj želji za nastavkom procesa proširenja, kako bi ispunila preuzete obaveze iz SAA, kao i ostale zahtjeve tranzicije BiH u članstvo EU.
Hitno uspostaviti neophodne strukture za korištenje IPA programa.
Donijeti efikasne mjere za uspostavu vladavine prava i borbe protiv kriminala i korupcije.
Usvojiti mjere iz oblasti ekonomije,
povećanja izvoza
kompetitivnosti ekonomije
smanjenja nezaposlenosti.
Uvrstiti obrazovanje po mjeri modernog čovjeka i zahtjevima modernog tržišta među reformske prioritete.
3. DIJASPORA I ISELJENIŠTVO
Prema  najsvježijim  podacima,  u  dijaspori  živi  blizu  1,3  miliona  naših građana,  što  predstavlja  više  od  četvrtine  ukupnog  stanovništva.
Savez za  bolju  budućnost  Bosne  i  Hercegovine  bh.  dijasporu  smatra  jednim od  najvrednijih  resursa  Bosne  i  Hercegovine,  koji  se  osipa  jer  se  gotovo 5%  državljana  Bosne  i  Hercegovine  koji  žive  u  inozemstvu  već  ispisalo iz  bh.  državljanstva.
Svaka  uređena  država  čija  četvrtina  stanovništva živi  van  domovine  razvija  posebne  strategije  odnosa  prema  dijaspori, a  sve  s  ciljem  da  ne  izgubi  ovaj  vrijedni  resurs  u  globalnom  procesu asimilacije.
Novčani  transferi  naših  građana  iz  dijaspore,  koji  se  procjenjuju  na blizu  2  milijarde  US  dolara  godišnje,  predstavljaju  vrlo  značajnu  i  sta-bilnu  stavku  u  bruto  društvenom  proizvodu  BiH.
Finansijski  resursi naše  dijaspore  mogli  bi  predstavljati  značajan  investicijski  izvor  za razvoj  naše  zemlje,  ali  do  sada,  nažalost,  na  tome  ništa  nije  rađeno.
SBBBIH  će  pitanje  dijaspore  tretirati  kao  jedno  o  najvažnijih  pi-tanja  BiH,  a  posebno  će  poduzeti  konkretne  mjere  i  aktivnosti  na:
Institucionalnom povezivanju naših građana s matičnom zemljom.
Hitnom formiranju i zakonskom uspostavljanju Ministarstva za dijasporu BiH.
Pravnom reguliranju dvojnog državljanstva naših građana u dijaspori.
Kreiranju pravnog okvira za poreske olakšice za našu dijasporu koja želi investirati u bh. privredu i radi svog povratka.
Pravnom reguliranju pitanja priznavanja diploma koje su bh. državljani stekli u inozemstvu.
Pravnom reguliranju pitanja uvezivanja radnog staža bh. dijaspore.
Osnivanju i uspostavljanju kvalitetnih dopunskih škola u inozemstvu i unapređenju saradnje obrazovnih sistema BiH i drugih država.
Poboljšanju usluge u diplomatsko-konzularnim predstavništvima Bosne i Hercegovine u svijetu za naše građane koji žive vani.
Pravnom reguliranju mogućnosti glasanja putem interneta ili glasanja na licu mjesta po izdavanju kartona za glasanje, kako je zakonski uređeno i uobičajeno u EU zemljama.
Unapređenju informiranja bh. građana u inozemstvu uvođenjem satelitskog programa državne televizije.
Rješavanju svih drugih pitanja važnih za bh. dijasporu.
4. REGIONALNA SARADNJA I ODNOSI SA SUSJEDNIM ZEMLJAMA
Razvoj  regionalne  saradnje  je  u  najboljem  interesu  svih  zemalja  Za-padnog  Balkana  i  princip  koji  ima  najveći  značaj  za  njihovu  političku stabilnost,  sigurnost  i  ekonomski  razvoj.
Zemlje  Zapadnog  Balkana,  u koje  spadaju  Albanija,  Bosna  i  Hercegovina,  Hrvatska,  Republika Makedonija,  Srbija,  Crna  Gora  i  Kosovo,  prihvatile  su  princip  region-alne  saradnje  na  Samitu  Evropska  unija  –  Zapadni  Balkan,  u  Zagrebu 2000.  godine  i  u  Solunu  2003.  godine.
Na  ovaj  način  regionalna  sarad-nja  je  postala  kamen  temeljac  procesa  stabilizacije  i  pridruživanja,  poli-tičkog  okvira  koji  Evropska  unija  provodi  u  zemljama  Zapadnog Balkana  i  koji  nudi  zemljama  u  ovoj  regiji  mogućnost  članstva  u Evropskoj  uniji  nakon  što  ispune  sve  potrebne  uslove.
Regionalna saradnja  među  zemljama  Zapadnog  Balkana  predstavlja  ključni  ele-ment  procesa  stabilizacije  i  pridruživanja.
Konstruktivna  regionalna saradnja  se  posmatra  kao  indikator  koji  pokazuje  spremnost  zemalja Regije  za  integraciju  u  Evropsku  uniju.
Jačanje  regionalne  saradnje  u  Jugoistočnoj  Evropi  ima  ogroman  značaj za  razvoj  cijele  ove  regije  i  predstavlja  važan  kriterij  evropskog  kursa zemalja  Zapadnog  Balkana,  bez  obzira  na  različite  faze  pretpris-tupnog/pristupnog  procesa  u  kojem  se  nalaze  zemlje  Regije.
Regionalna  saradnja  na  Zapadnom  Balkanu  ima  tri  osnovne  dimenzije: političku,  ekonomsku  i  sigurnosnu.
Politička,  ekonomska  i  sigurnosna dimenzija,  zbog  kojih  je  regionalna  saradnja  među  zemljama  Zapadnog Balkana  od  izuzetne  važnosti,  međusobno  su  usko  povezane.
Kao primjer  može  poslužiti  činjenica  da  su  regionalna  stabilnost  i  sigurnost preduslovi  za  ekonomski  razvoj  koji,  opet,  povratno  osigurava  stabil-nost  i  sigurnost  Regije.
Bez  saradnje  i  razvijanja  dobrih  odnosa  sa  susjednim  zemljama  nema stabilnog  i  dugoročnog  mira  ni  u  Bosni  i  Hercegovini  ni  u  Regionu.
Zbog  toga  je  neophodno  što  prije  deblokirati  rješavanje  otvorenih  pi-tanja  i  krenuti  u  razvoj  dugoročne  saradnje.
SBBBIH će se u oblasti regionalne saradnje i odnosa sa susjedima posebno zalagati za:
Rješavanje otvorenih pitanja sa susjedima: sporazumi o granicama, sporazumi o imovinskim odnosima.
Ekonomski i socijalni razvoj: regionalna trgovina, promocija i privlačenje direktnih stranih ulaganja.
Razvoj infrastrukture: izgradnja putnih i željezničkih koridora, energija, okoliš, civilna avijacija, informaciono-komunikacione tehnologije.
Pravdu i sigurnost: borba protiv organiziranog kriminala i korupcije, uključujući saradnju kroz Regionalni centar za borbu protiv međugraničnog kriminala (SECI) i kroz Europol, borba protiv ilegalne migracije i trgovine ljudima,
borba protiv ilegalne migracije i trgovine ljudima,
integrirano upravljanje granicama,
saradnja policijskih snaga i pravosudnih institucija u Regiji,
provođenje reformi u oblasti sigurnosne politike,
vojna saradnja, kontrola lakog naoružanja,
jačanje civilne kontrole nad oružanim snagama.
Izgradnja ljudskih i institucionalnih kapaciteta: obrazovanje,
istraživanje i nauka,
jačanje administrativnih kapaciteta
i podrška reformi javne uprave u zemljama u Regiji.
Međugranična saradnja: saradnja susjednih zemalja u oblasti ekonomije i socijalne politike,
umrežavanje, povezivanje nevladinog sektora u zemljama u Regiji,
međugranična saradnja između zemalja Zapadnog Balkana, kao i zemalja Zapadnog Balkana i zemalja EU.
5. UJEDINJENJE NACIJE I VIJEĆE EVROPE
Bosna  i  Hercegovina  je  22.  maja  1992.  godine  postala  punopravna članica  Ujedinjenih  nacija,  što  je  u  najtežim  trenucima  za  našu  zemlju bila  veoma  važna  potvrda  njene  državnosti.
Tim  prijemom  Bosna  i Hercegovina  je  prihvaćena  kao  punopravni  član  porodice  država  orga-niziranih  u  Ujedinjene  nacije.
Zato  je  Bosna  i  Hercegovina  ponosna  na ovo  članstvo  i  nastavit  će  davati  svoj  doprinos  jačanju  uloge  Ujedin-jenih  nacija,  koje  jedine  mogu  da  odgovore  globalnim  izazovima,  za koje  je  potrebna  sihronizirana  aktivnost  svih  država.
Savez  za  bolju  budućnost  Bosne  i  Hercegovine  smatra  da  su  među  na-jvećim  opasnostima  za  svjetski  mir  glad  i  siromaštvo  i  zato  se  najsiro-mašnijim  zemljama  mora  pomoći  u  njihovom  ekonomskom  razvoju  i dostizanju  socijalnog  standarda  dostojnog  čovjeka.
Vijeće  Evrope,  koje  je  osnovano  1949.  godine,  ima  centralnu  ulogu  u zaštiti  ljudskih  prava  u  Evropi.
Od  kluba  demokratija  Zapada,  Vijeće Evrope  je  preraslo  u  istinsku  panevropsku  instituciju,  čije  članice  nisu samo  Bjelorusija  i  Kosovo.
Ideal  ove  evropske  institucije  je  istinski demokratska  Evropa  u  kojoj  će  se  poštivati  ljudska  prava,  unaprijediti pluralna  demokratija  i  vladavina  prava.
Posebno  društvima  u  tranziciji u  Istočnoj  Evropi  Vijeće  Evrope  je  pomagalo  i  pomaže  da  izvrše potrebne  političke,  pravne  i  ustavne  reforme  u  izgradnji  istinski demokratskog  društva.
Evropski  sud  za  ljudska  prava  je  posljednja nada  za  afirmaciju  ljudskih  prava  za  800  miliona  građana  u  47  evrop-skih  zemalja,  koje  su  članice  Vijeća  Evrope.
Bosna  i  Hercegovina  je, također,  članica  Vijeća  Evrope
i  zbog  nesposobnosti  da  se  stranke  koje su  trenutno  na  vlasti  dogovore  o  bilo  čemu,  pa  tako  i  provođenju  odluke ovog  Suda  u  slučaju  „Sejdić  i  Finci  protiv  BiH“,  Bosna  i  Hercegovina će  napraviti  presedan  i  postati  jedina  članica  Vijeća  Evrope  koja  ne provodi  odluku  Suda  za  ljudska  prava,
što  može  imati  velike  posljedice, jer  se  ovakvo  ponašanje  tumači  kao  kršenje  sporazuma  koje  je  Bosna i  Hercegovina  potpisala  i  izbjegavanje  obaveza  koje  iz  tih  sporazuma proizlaze.
Između  ostalih,  ovdje  se  radi  i  o  Sporazumu  o  stabilizaciji  i pridruživanju,  a  izbjegavanje  obaveza  iz  ovog  sporazuma  ozbiljno ugrožava  evropski  put  Bosne  i  Hercegovine.
6. ODNOSI S ISLAMSKIM SVIJETOM
Sarađivat  ćemo  i  graditi  prijateljske  bilateralne  odnose  sa  zemljama Organizacije  islamskih  zemalja  (OIC),  posebno  pokušavajući  da  us-postavimo  što  jače  partnerske  odnose  u  svim  oblastima,  a  naročito  u oblasti  ekonomije.
Bosna  i  Hercegovina  je  trenutno  posmatrač  u  OIC-u  i  zalagat  ćemo  se  da  postanemo  punopravni  član  ove  organizacije.
REZOLUCIJA O EKONOMSKIM PITANJIMA
Sarajevo, juni 2010. god
Konačna verzija
REZOLUCIJA O EKONOMSKIM PITANJIMA
Savez za bolju budućnost Bosne i Hercegovine zalaže se za tržišnu privredu zasnovanu na razvoju integralnog tržišta robe, usluga, novca, kapitala i rada, na pluralizmu vlasničkih odnosa uz dominantnu ulogu privatog vlasništva.
Privredu  zasnovanu  na  ekonomskoj  motivaciji  poduzetnika,  menadžera i  radnika,  na  općem  i  jednakom  pravu  konkurencije,  otvorenu  prema utjecajima  svjetskog  tržišta,  te  efikasnoj  zaštiti  imovine  i  ekološkoj  sig-urnosti  građana.
Uspostava  i  funkcioniranje  jedinstvenog  tržišta  na  cijelom  prostoru Bosne  i  Hercegovine  osnovna  su  pretpostavka  za  razvoj  i  zaštitu  do-maće  proizvodnje
i  otvaranje  prema  tržištima  drugih  zemalja,  odnosno uspješno  uključivanje  u  procese  globalizacije  tržišta  u  svijetu.
SBBBiH  se  zalaže  za  strategiju  razvoja  Bosne  i  Hercegovine  na  bazi izvozno  orijentirane  privrede  u  kojoj  će  dominirati  privatni  kapital,  uz jačanje  finansijskog  sektora  i  makroekonomske  stabilnosti,  stvaranje poslovnog  ambijenta  za  domaća  i  strana  ulaganja
te  osiguranje  vla-davine  prava
uz  efikasne  mehanizme  za  borbu  protiv  korupcije  i  krim-inala,
što  će  doprinijeti  povećanju  zaposlenosti  stanovništva
,    i  realizaciji zadataka  iz  Sporazuma  o  stabilizaciji  i  pridruživanju  s  Evropskom  uni-jom.
Ekonomska politika
Održavanje stabilne monetarne politike, što podrazumijeva punu podršku radu CBBiH.
Stvaranje preduslova za izmjene sistema direktnih poreza, koji bi omogućili olakšice za privrednike i zaposlene te progresivno oporezivanje većih primanja i plaća.
Stimuliranje razvoja izvozno orijentiranih sektora i grana privrede (drvna, tekstilna, metaloprerađivačka, farmaceutska, industrija kože i obuće, elektroindustrija, kompleks namjenske proizvodnje, građevinarstvo, turizam i novi proizvodi).
Razvoj jedinstvenog sistema infrastrukture u oblasti energetike, telekomunikacija, cestovnog i željezničkog saobraćaja jeste zajednički interes svih u Bosni i Hercegovini, te se zajedničkim definiranjem prioriteta i optimalnom realizacijom projekata mogu postići veliki sinergetski efekti.
Jačanje institucionalnog okvira kao osnovnog preduslova za dobar poslovni ambijent, što se ogleda u razvijanja pravnog sistema s ciljem zaštite privatne svojine, zaštite licenci, autorskih prava, itd.
Obezbjediti da se stečajni postupci vode u svrhu ozdravljenja firmi, a ne njihove likvidacije.
Politika zapošljavanja
Stvaranje pretpostavki za pokretanje i razvoj malih i srednjih preduzeća i otvaranja novih radnih mjesta.
Uvođenje poreske olakšice s ciljem stimuliranja novog zapošljavanja.
Smanjivanje stope poreza i doprinosa na plaće.
Prioritetno zapošljavanje mladih nezaposlenih osoba.
Obavezno podsticanje i davanje povlastica preduzećima koja vrše prvo zapošljavanje visokoobrazovanih kadrova.
Socijalna politika
Uključivanje socijalno isključenih kategorija u tržište rada, kroz razvijanje sistema podrške socijalnom preduzetništvu, programe samozapošljavanja na poreske olakšice i druge poticajne mjere, podsticaj aktivnog traženja posla.
Jačanje mehanizma socijalnog dijaloga uvođenjem mehanizma javnog i privatnog partnerstva u finansiranju socijalnog uključivanja.
Upostavljanje mehanizma monitoringa i praćenje položaja različitih grupa porodica s djecom koje su u riziku socijalne isključenosti.
Zaštita stečenih penzionih prava, kroz zadržavanje postojećih oblika obaveznog invalidskog osiguranja, postepeno usklađivanje minimalnih penzija s evropskim standardima, definiranje penzionih prava poljoprivrednika i slobodnih zanatlija.
Zdravstvena politika
Osiguranje univerzalnog pristupa zdravstvenoj zaštiti, jedinstvene preventivne zaštite, jedinstvene evidencije i prevencije bolesti koje predstavljaju najveće probleme u zdravstvu,
te korištenja prava zdravstvene zaštite za sve kategorije stanovništva bez diskriminacije i sl.
Omogućavanje da sve osobe s teškim invaliditetom imaju pravo na direktno zdravstveno osiguranje.
Uvođenje shema koje uključuju minimum standarda u zdravstvenoj zaštiti, osnovni paket zdravstvenih usluga,
jednostavan i transparentan sistem naplate za međuentitetsko osiguranje koji će biti u stanju da usaglasi razloge u nivou razvoja ekonomije i prihoda.
Zakonsko uređivanje jasnih odnosa između javnog i privatnog sektora u zdravstvu, uz startno osiguranje jednakih uvjeta obavljanja djelatnosti,
te stvaranje uvjeta za ravnopravnu konkurenciju među ponuđačima zdravstvenih usluga i slobodan izbor od pacijenata.
Vršenje neophodne reorganizacije i racionalizacije mreže zdravstvene zaštite i zdravstvenih kapaciteta uz provođenje jasnije podjele rada (ponude usluga), posebno između ustanova primarne i sekundarne strategije zdravstvene zaštite.
Privatizacija
Neophodno je provesti sveobuhvatnu analizu rezultata i posljedica dosadašnjih provedenih procesa privatizacije, uključujući i reviziju ovog procesa.
U posebnom fokusu analize i revizije privatizacije treba da se nađu sve one privatizacije gdje nisu ispoštovani ugovori o privatizaciji i koje nisu provedene transparentno i legalno, a potrebno je i tražiti poništenje svih privatizacija koje su vršene u periodu agresije na BiH.
Privatizaciju preostalih strateških preduzeća treba provoditi na osnovu posebno donesenih zakona postepeno u funkciji strateško-razvojnih ciljeva (pokretanja velikih infrastrukturnih i profitabilnih projekata) i formiranja novih razvojnih programa, kao i programa zapošljavanja.
Ruralni razvoj i poljoprivreda
Osnovati Ministarstvo poljoprivrede i ruralnog razvoja na državnom nivou.
Usvojiti programe razvoja ruralne infrastrukture u svim lokalnim zajednicama, uključujući i programe javnih radova.
Donijeti programe razvoja tržišne poljoprivredne proizvodnje na svim nivoima (općina, kantoni), radi prestrukturiranja postojeće, pretežno naturalne, u tržišnu i poljoprivrednu proizvodnju.
Donijeti razvojni program poljoprivrednih gazdinstava (porodičnih farmi i zadruga) koje bi na raspoloživom poljoprivrednom zemljištu i proizvodnim kapacitetima organizirale tržišnu poljoprivrednu proizvodnju u skladu sa strateškim opredjeljenjima.
Uspostaviti organizacije i institucije koje su nosioci općeg razvoja informatičkog društva i kreiranje jednog subjekta koji bi imao regulatornu i koordinacionu ulogu.
Energetska efikasnost i ekologija
Usvajanje energetske strategije na nivou Bosne i Hercegovine.
Stvaranje institucionalnog okvira za početak primjene Kyoto Protokola.
Zakonsko reguliranje sektora obnovljive energije i energetske efikasnosti.
Potpuno implementiranje mjera i strategija definiranih NEAP-om BiH.
Informatizacija BiH
Uspostavljanje tehničke i tehnološke osnove za razvoj informacionog društva u BiH.
Ovakva konstatacija ne isključuje, nego podrazumijeva i zahtjev za daljim dinamičkim unapređenjem infrastrukture u ovom domenu.
Uspostavljanje organizacija i institucija koje su nosioci općeg razvoja informatičkog društva i kreiranje jednog subjekta koji bi imao regulatornu i koordinacionu ulogu.
Donošenje novih propisa koji vode računa o zahtjevima koje postavljaju IK tehnologije prilagođene svjetskim trendovima u primjeni IKT-a i zahtjevima direktiva Evropske zajednice, a posebno harmonizacija sa zahtjevima Evropske unije.
REZOLUCIJA O DRUŠTVENIM PITANJIMA
Sarajevo, juni 2010. god
Konačan prijedlog
REZOLUCIJA O DRUŠTVENIM PITANJIMA
1. LJUDSKA PRAVA I SLOBODE
SBBBiH  će  se  zalagati  za  dosljedne  reforme  ustavno-pravnog  sistema Bosne  i  Hercegovine  putem  konzistentne  i  koherentne  primjene građanskog  koncepta,  nasuprot  etničkom  konceptu,
izražene  kroz  his-torijsku  odluku  Suda  za  ljudska  prava  u  Strazburu  Sejdic  and  Finci v. Bosnia  and  Herzegovina  (application  nos. 27996/06  and  34836/06),
koja  insistira  na  dosljednoj  zabrani  diskriminacije  utemeljenoj  u  članu 14.  Evropske  konvencije  za  zaštitu  ljudskih  prava  i  temeljnih  slo-boda.
U  potpunosti  insistirati  na  zaštiti  i  kvalitetnom  očuvanju  pravnog poretka  Bosne  i  Hercegovine  putem  usaglašavanja  svih  zakona  s  Us-tavom  BiH  i  s  međunarodnim  konvencijama  o  ljudskim  pravima,  kao i  usaglašavanjem  njihove  primjene  s  međunarodnim  obavezama  BiH.
Osiguranje  ove  zaštite  predstavlja  ne  samo  ustavnu  obavezu  za  sve pravne  subjekte  u  Bosni  i  Hercegovini,  već  je  i  preduslov  i  instrument za  dugotrajnu  političku  stabilnost  naše  zemlje.
Veoma  važno  je  i  pos-tupno,  ali  konzistentno  približavanje  (harmoniziranje)  bosanskoherce-govačkog  pravnog  sistema  acquis-u  Evropske  unije,  sve  u  skladu  s obavezama  iz  Sporazuma  o  stabilizaciji  i  pridruživanju  i  prioritetima Evropskog  partnerstva.
2. POLITIKA PREMA BORAČKOJ POPULACIJI
Izvršiti  izmjene  Ustava  Federacije  Bosne  i  Hercegovine  u  dijelu  koji definira  socijalnu  politiku,  tako  da  se  boračko-invalidska  zaštita  više ne  tretira  kao  sastavni  dio  socijalne  zaštite,  već  odvojeno.
Oblast  boračko-invalidske  zaštite  sveobuhvatno   i  sistemski  riješiti  kroz jedan  zakon   i  za  sve  korisnike  na  prostoru  BiH,  bez  obzira  na  njihovo sadašnje  mjesto  boravka.
Uspostaviti  jedinstven  registar  pripadnika  oružanih  snaga  i  korisnika prava  iz  oblasti  boračko-invalidske  zaštite  radi  onemogućavanja   raznih zloupotreba  kao  i  korištenja  više  prava  po  istom  osnovu.
Kroz  sve  ranije  navedene,  a  planirane  aktivnosti,  dosljedno  vratiti  dos-tojanstvo  toj  populaciji.
3. OBRAZOVANJE
Neophodno  je  uskladiti  naše  zakonodavstvo  sa  Standardima  i  smjernicama za  osiguranje  kvalitete  u  Evropskom  prostoru  visokog  obrazovanja  (ESG, Bergen,  2005.  godine),
na  temelju  kojeg su  razvijeni  Standardi  i  smjernice za  osiguranje  kvalitete  u  visokom  obrazovanju  u  Bosni  i  Hercegovini,  te na  osnovu  toga  obaviti  odgovarajuću  evaluaciju/akreditaciju  univerziteta,
a  slično  primijeniti  u  srednjem  i  osnovnom  obrazovanju,  uz  stvaranje  pret-postavki  za  ukidanje  prakse  tzv.  „dvije  škole  pod  jednim  krovom“.
Navedeno  usklađivanje  podrazumijeva  sljedeće  karakteristike  bosan-skohercegovačkog  visokog  obrazovanja:
evropsku prepoznatljivost diploma i kvalifikacija koje izdaju visokoškolske ustanove u Bosni i Hercegovini;
mobilnost studenata i nastavnog osoblja;
slobodnu razmjenu ideja i praksi, slobodan protok ljudi, odnosno radne snage kao jednog od osnovnih elemenata unutrašnjeg tržišta EU.
Kako bi se ovo postiglo, neophodno je hitno donijeti unificirane propise u sljedećim oblastima: nostrifikacije univerzitetskih diploma;
sistem diplomskog i postdiplomskog studiranja, kao i o definiciji i nazivu izlaznih profila iz sistema nastavnih linija;
jedinstvenu nomenklaturu zanimanja i zvanja za jedinstveno bosanskohercegovačko tržište rada;
jedinstvene standarde i normative za uspostavu kreditnog sistema (ECTS);
osiguranje kvaliteta, mobilnosti i internacionalizaciju studiranja putem započinjanja i intenziviranja aktivnosti od Agencije za razvoj visokog obrazovanja i osiguranje kvalitete BiH;
usklađivanje standarda visokog obrazovanja sa zemljama Evropske unije putem jačanja Agencije za razvoj visokog obrazovanja i osiguranje kvalitete kroz stvaranje pretpostavki za punopravno članstvo u Evropskoj asocijaciji za osiguranje kvaliteta (ENQA) i pristup Evropskom registru za osiguranje kvaliteta (EQAR).
Univerziteti treba da istinski zažive kao mjesta naučnoistraživačkog rada s uspostavljenim sistemom stvaranja naučnoistraživačkog kadra, te da doktorski studij bude u punoj funkciji interesa nauke i države.
4. NAUKA I TEHNOLOGIJA
Da  bi  se  što  prije  stvorila  minimalna  kritična  masa  u  glavnim  segmen-tima  naučnoistraživačke  djelatnosti,  neophodno  je  odmah  pristupiti provođenju  sljedećih  strateških  opredjeljenja:
formirati fondove na svim nivoima vlasti iz kojih bi se finansirali naučnoistraživački programi i projekti, a posebno mladi istraživači;
formirati regionalne istraživačkorazvojne centre (centre izvrsnosti);
što prije, a najdalje do 2015. godine, dostići 1% BDP-a za naučnoistraživačku djelatnost;
najmanje polovinu naučnoistraživačkih troškova formirati iz budžeta na svim nivoima vlasti;
fokusirati se na primijenjena istraživanja i istraživanja za potrebe poslovnog sektora;
pravno urediti naučnoistraživačke djelatnosti na svim nivoima vlasti, te uspostaviti Ministarstvo za nauku i tehnologiju u Vijeću ministara BiH;
intenzivirati izučavanje i izjednačiti položaj jezika u BiH.
5. KULTURA, UMJETNOST I SPORT
Potrebno će biti posebno fokusiranje na: obezbjeđivanje sredstava u budžetu za (su)finansiranje projekata na nivou Bosne i Hercegovine;
stvaranje zakonskih uvjeta za uvođenje poreskih olakšica u kulturi, umjetnosti i sportu, te za povrat sredstava u fondacije, nakon komercijalizacije filmova i sličnih tržišno vrijednih projekata iz ove oblasti, uz zaštitu autorskih prava;
iznalaženje posebnih – dodatnih sredstava za ulaganja u individualnu i masovnu kulturu i umjetnost;
pronalaženje novih rješenja za veće ulaganje u visokoprofitabilne i visokoestetske proizvođače – stvaraoce u kulturi, koji bi direktno kvalitetom proizvoda (djela) utjecali na imidž Bosne i Hercegovine u svijetu i širi izlazak naše kulture na regionalno i svjetsko tržište;
sufinansiranje i stipendiranje mladih talentiranih umjetnika, kako bi se što prije došlo do novih proizvoda u kulturi i umjetnosti, a koje jedino mogu stvoriti umjetnici.
SPORT  KULTURU  I  UMJETNOST,  KAO  ŠANSU  ZA  RAZVOJ  I  ME- ÐUNARODNU  AFIRMACIJU  BiH,  TREBA  KROZ   ODREÐENO  VRIJEME  PONUDITI  SUSJEDNIM  DRŽAVAMA  U  SMISLU  ZA-JEDNIČKE  ORGANIZACIJE  ZIMSKIH  OLIMPIJSKIH  IGARA,  S CENTROM  U  SARAJEVU.
6. MLADI
Većina  mladih  je  nezadovoljna  obrazovnim  sistemom  u  Bosni  i  Herce-govini.
Prema  zvaničnim  istraživanjima,  spadamo  među  najlošije  po reformi  visokog  obrazovanja  u  Evropi,  iako  imamo  najviše  min-istarstava  koja  se  bave  ovim  pitanjem  (njih  čak  12  s  direktnim  utjeca-jem  i  ovlastima).
Prosjek  studiranja  u  našoj  zemlji  je  7  godina,  a  samo 5%  aktivne  radne  snage  ima  diplomu,  premda,  prema  posljednjim  po-dacima,  25.000  mladih  s  tom  diplomom  je  nezaposleno.
Osim  problema  nezaposlenosti
i  obrazovanja
, koji  se  navode  kao  dva najveća  problema  mladih  ljudi,  tu  je  i  niz  drugih:  društvena  marginal-izacija,
zdravstvena  i  socijalna  skrb, pasivnost, stambena  pitanja, te mnoga  druga,  što  je  dovelo  do  toga  da  većina  mladih  želi  trajno  na-pustiti  Bosnu  i  Hercegovinu.
SBBBiH  će  se  fokusirati  na  kreiranje  strateških  dokumenta  države,  koji će  omogućiti  zapošljavanje  mladih  i  razvoj  preduzetništva  kod  mladih,
kao  i  uspostavljanje  institucije  na  državnom  nivou  koja  će  se  direktno baviti  ovom  temom  i  imati  adekvatnu  nadležnost.
7. PORODICA I ODGOJ
U  poimanju  porodice  fokusira  se  najprije  njeno  ekonomsko  jačanje, kao  osnov  njene  samostalnosti  i  dostojanstva,  ali  i  kao  osnov  bračne ravnopravnosti  i  odgovornosti.
Tim  prije  što  je  porodica  u  savremenim uslovima  sve  više  sinonim  za  domaćinstvo,  u  cijelosti  kao  potrošačka, a  sve  više  i  kao  proizvođačka  jedinica.
Jačanje  uloge  porodice,  zadržavanje  i  jačanje  njenih  brojnih  funkcija, samo  u  nekim  dimenzijama  moguće  je  ostvarivati  kroz  direktnu  pomoć i  brigu,  što  treba  da  ostvaruju  socijalne  ustanove,  nevladine  organi-zacije  i  brojne  asocijacije,  a  ključne  mjere  i  aktivnosti  za  jačanja porodice  treba  da  budu  sistemski  riješene,  počev  od  razvojne  i ekonomske  politike  do  obrazovanja  i  medija.
Posebnu pažnju treba posvetiti mladim porodicama kao ključnom izvoru nataliteta i razvoja društva u cjelini.
U tom kontekstu kreirat će se čitav niz sistemskih mjera u brojnim segmentima, kao što su: potpunije uređenje odnosa poslodavaca prema mladima;
ravnopravna odgovornost roditelja u odgoju djece, te uz pomoć specijaliziranih institucija u slučajevima djece s posebnim potrebama, nasilja u porodici, i sl.
skraćeno radno vrijeme za porodilje, i sl.
REZOLUCIJA O UNUTRAŠNJOPOLITIČKIM PITANJIMA
Sarajevo, juni 2010.god
Konačna verzija
REZOLUCIJA O UNUTRAŠNJOPOLITIČKIM PITANJIMA
Zalažući  se  za  Bosnu  i  Hercegovinu  kao  savremenu  demokratsku državu  utemeljenu  na  vladavini  prava  i  zaštiti  osnovnih  ljudskih  prava i  temeljnih  sloboda  prilagođenu  pristupu  euroatlantskih  integracija, SBBBiH  će  insistirati  na  provođenju  ustavne  reforme  od  nadležnih  ti-jela  i  na  pravu  u  za  to  predviđenoj  proceduri.
U tim okvirima treba dobiti Ustav po mjeri svakog građanina Bosne i Hercegovine, a uvažavajući interese njenih konstitutivnih naroda.
Ustav treba da omogući funkcionalnu državu koja će biti u stanju da donese i u praksi provede sve zakone i niže pravne propise usaglašene s pravnim stečevinama Evropske unije.
SBBBIH će insistirati na provođenju svih potrebnih uslova iz akcionog plana za članstvo u NATO-u.
Za  normalno  funkcioniranje  države  Bosne  i  Hercegovine  također  je neophodna  njena  unutrašnja  reintegracija,  zašta  je  osnovni  uslov povratak  izbjeglih  i  raseljenih  osoba  u  svoja  predratna  mjesta  prebi-vanja,
pa  će  SBBBiH  uložiti  maksimalne  napore  da  se  stvore  sve  pret-postavke  za  potpuno  i  održivo  ostvarenje  zacrtanih  ciljeva.
Ustavna reforma
Zalaganje za puni politički kompromis u Bosni i Hercegovini, da se u parlamentarnoj proceduri donese Ustav Bosne i Hercegovine koji će svim građanima garantirati jednakost u ostvarivanju prava.
Uspostavljanje Vrhovnog suda Bosne i Hercegovine.
Zalaganje da državni nivo vlasti dobije dovoljan broj ovlasti i odgovornosti, kako bi BiH bila u stanju ući u ugovorni odnos s Evropskom unijom, te obezbjeđivanje da se preuzete obaveze provedu.
Ovlasti Vijeća ministara treba da budu proširene i uspostavljene u kapacitetu vlade.
Odbrana i sigurnost
Zaštita neovisnosti, suvereniteta i teritorijalnog integriteta.
Demokratska civilna kontrola vojske, uz parlamentarni nadzor.
Priključenje i pristupanje kolektivnim sitemima sigurnosti, kao realno najpovoljnijem načinu realizacije sigurnosnih prioriteta Bosne i Hercegovine.
Modernizacija Oružanih snaga BiH, uključujući razvoj interoperabilnosti kako unutar Oružanih snaga Bosne i Hercegovine, tako i s NATO-om.
Integracija u euroatlantske kolektivne sigurnosne strukture.
Oružane snage Bosne i Hercegovine, koje će biti male, dobro opremljene, mobilne, sastavljene od dobro obučenih i motiviranih vojnika, interoperabilnih sa snagama NATO-a.
Vladavina prava
Intenziviranje procesuiranja predmeta ratnih zločina.
Uspostavljanje efikasnih mehanizama za oduzimanje imovinske koristi stečene krivičnim djelima u skladu s postojećim zakonskim okvirom.
Regionalna i međunarodna saradnja radi efikasne saradnje u borbi protiv organiziranog kriminala.
Izmjene zakonskog okvira i implementacija Izbornog zakona.
Povratak izbjeglih i raseljenih osoba
Osigurati sredstva za konačno zatvaranje kolektivnih smještaja.
Usvojiti zakon o negiranju genocida.
Predložiti aktivnosti za realiziranje programa povratka u periodu od 2010. do 2014. godine, ne ograničavajući pritom rokove za pristup pravima svih onih koji u tom periodu ne riješe svoje interese.
Srebrenica
Omogućiti ekonomski prosperitetan povratak izbjeglih i obezbijediti njihovu punu sigurnost.
Povećati broj zaposlenih Bošnjaka u policijskim, odnosno sigurnosnim strukturama Srebrenice.
Obezbijediti posebna novčana sredstva za revitalizaciju privrede Srebrenice i otvaranje novih radnih mjesta za Bošnjake.
REZOLUCIJA O VANJSKOJ POLITICI BiH
Sarajevo, juni 2010. god
Konačna verzija
VANJSKA POLITIKA BIH
Glavne  odrednice  vanjske  politike  Bosne  i  Hercegovine  treba  da  budu očuvanje  i  jačanje  mira  i  razumijevanja  među  državama  i  narodima,
te učvršćenje  međunarodnog  položaja  Bosne  i  Hercegovine.
Bosna  i  Herce-govina  treba  da  njeguje  odnose  sa  svim  zemljama  na  principima  ravno-pravnosti  i  međusobnog  uvažavanja,  uzajamnog  poštivanja  suvereniteta i  teritorijalnog  integriteta,  miroljubive  saradnje,  uz  uvažavanje  obostranih interesa,
a  posebno  sa  susjednim  zemljama,  zemljama  stalnim  članicama Vijeća  sigurnosti  UN-a  i  zemljama  Vijeća  za  implementaciju  mira,  što ima  veliki  utjecaj  i  na  stabilnost  Bosne  i  Hercegovine  i  Regiona.
Punopravno  članstvo  u  NATO-u  i  EU  prioriteti  su  vanjske  politike Bosne  i  Hercegovine.
Uključivanjem  u  evropske  i  transatlantske  poli-tičke,  sigurnosne  i  ekonomske  integracije  stvaraju  se  uslovi  za  real-iziranje  temeljnih  strategijskih  prioriteta.
Želju  za  saradnjom  s  drugim zemljama,  kao  i  solidarnost  u  rješavanju  globalnih  pitanja,  Bosna  i Hercegovina  treba  da  dokazuje  kroz  podršku  aktivnostima  UN-a, OSCE-a,  niza  regionalnih  međunarodnih  organizacija,  čiji  je  puno-pravni  član,
kao  i  međunarodnih  organizacija  gdje  ima  status  posma-trača,  kao  što  je  Organizacija  Islamske  konferencije  (OIC).
S  obzirom  na  gorka  iskustva  iz  posljednjeg  rata,  Bosna  i  Hercegovina će  se  zalagati  da  i  u  međunarodnim  odnosima  bude  uvijek  borac  za  za-štitu  ljudskih  prava  svakog  čovjeka,
kao  i  za  dosljedno  poštivanje međunarodnih  sudova  i  njihovih  odluka.
NATO
U  savremenim  međunarodnim  uslovima  pitanja  sigurnosti  postaju  pi-tanja  uzajamnosti.
Integracija  BiH  u  Evropsku  uniju  je  iluzorna  bez prethodnog  integriranja  u  NATO.
NATO  ima  centralnu  ulogu  u  oču-vanju  stabilnosti  i  sigurnosti  u  Evropi.
Zato  Savez  za  bolju  budućnost  BiH  ističe  punopravno  članstvo  u NATO-u  kao  prvi  prioritet  vanjske  politike  Bosne  i  Hercegovine.
Kao punopravna  članica  NATO-a  Bosna  i  Hercegovina  postaje  potpuno  za-štićena  od  vanjske  agresije,  jer  bilo  kakav  atak  na  našu  zemlju  zahtijeva hitnu  reakciju  svih  zemalja  članica  NATO-a,  što  je  vrlo  kvalitetna garancija  sigurnosti.
EVROPSKE INTEGRACIJE
Evropska  unija  nudi  okruženje  brzog  ekonomskog  razvoja, visokih  so-cijalnih  standarda, koncept  građanina  Evrope, kvalitetno  obrazovanje, velike  mogućnosti  za  zapošljavanje, visoke  standarde  zaštite  okoline u  kojoj  živimo  i,  što  je  možda  najvažnije,  okruženje  vladavine  zakona i  poštivanja  ljudskih  prava  za  svakog  čovjeka.
U  uslovima  globalizacije Bosna  i  Hercegovina  kao  mala  država,  slično  ostalim  evropskim  tranzi-cijskim  državama,  optimalni  put  razvoja  i  osiguranja  prosperiteta  može ostvariti  uključivanjem  u  EU.
Savez  za  bolju  budućnost  BiH  će  voditi  realnu  i  ozbiljnu  politiku  u smislu  približavanja  Evropskoj  uniji,  koja  treba  što  prije  doprinijeti međunarodnom  ugledu  i  prosperitetu  naše  zemlje  i  omogućiti  bolji život  bh.  građana.
Strategija  razvoja  Bosne  i  Hercegovine  treba  da  bude u  potpunosti  harmonizirana  s  evropskim  putem  Bosne  i  Hercegovine.
DIJASPORA I ISELJENIŠTVO
Savez  za  bolju  budućnost  Bosne  i  Hercegovine  bh.  dijasporu  smatra jednim  od  najvrednijih  resursa  Bosne  i  Hercegovine,  koji  se  osipa,  jer se  blizu  5%  državljana  Bosne  i  Hercegovine  koji  žive  u  inozemstvu već  ispisalo  iz  bh.  državljanstva.
Svaka  uređena  država  čija  četvrtina stanovništva  živi  van  domovine  razvija  posebne  strategije  odnosa prema  dijaspori,  a  sve  s  ciljem  da  ne  izgubi  ovaj  vrijedni  resurs  u  glob-alnom  procesu  asimilacije.
Zato  će  Savez  za  bolju  budućnost  BiH  pitanje  bh. dijaspore  tretirati  na najozbiljniji  mogući  način  i  ciljano  poduzeti  konkretne  mjere  i  ak-tivnosti  na  institucionalnom  povezivanju  naših  građana  s  matičnom zemljom
i  uspostavljanju  Ministarstva  za  dijasporu  BiH  s  ciljem  rješa-vanja  svih  pitanja  važnih  za  bh.  dijasporu.
REGIONALNA SARADNJA I ODNOSI SA SUSJEDNIM ZEMLJAMA
Regionalna  saradnja  je  postala  kamen  temeljac  procesa  stabilizacije  i pridruživanja,  političkog  okvira  koji  Evropska  unija  provodi  u  zeml-jama  Zapadnog  Balkana  i  koji  nudi  zemljama  u  ovoj  regiji  mogućnost članstva  u  Evropskoj  uniji  nakon  što  ispune  sve  potrebne  uvjete.
Re-gionalna  saradnja  među  zemljama  Zapadnog  Balkana  predstavlja ključni  element  procesa  stabilizacije  i  pridruživanja.
Konstruktivna  re-gionalna  saradnja  posmatra  se  kao  indikator  koji  pokazuje  spremnost zemalja Regije za integraciju u Evropsku uniju.
Unapređenje  saradnje  sa  susjednim  državama,  Republikom  Hrvatskom, Srbijom  i  Crnom  Gorom,  na  osnovama  zajedničkog  interesa  i  načelima ravnopravnosti,  uzajamnog  uvažavanja  i  poštivanja  suvereniteta  i  ter-itorijalnog  integriteta  jeste  trajni  prioritet  vanjske  politike  Bosne  i Hercegovine.
Stabilni  i  prijateljski  odnosi  sa  susjednim  zemljama garantiraju  stabilnost  u  Regionu,  kao  i  ekonomski  razvoj  Bosne  i Hercegovine,  jer  su  susjedne  zemlje  istovremeno  i  najveći  trgovački partneri  naše  zemlje,  a  u  vrhu  su  prema  prilivu  investicija  u  Bosnu  i Hercegovinu.
UJEDINJENJE NACIJE I VIJEĆE EVROPE
Ujedinjene  nacije  treba  da  garantiraju  svjetski  mir,  osiguraju  poštivanje odluka  međunarodnih  sudova,  jednakost  i  nediskriminirajući  odnos prema  svim  državama,  poštivanje  suvereniteta  država,  nemiješanje  u unutrašnje  poslove  drugih  država  i  u  tim  nastojanjima  Bosna  i  Herce-govina  treba  da  dâ  svoj  doprinos.
Svjetski  mir  ne  osigurava  samo  borba protiv  oružane  sile  koja  nanosi  zlo,  nego  je  borba  za  svjetski  mir  i  borba protiv  prijetnji  tom  miru.
Savez  za  bolju  budućnost  Bosne  i  Hercegovine  smatra  da  su  među  na-jvećim  opasnostima  za  svjetski  mir  glad  i  siromaštvo  i  zato  se  najsiro-mašnijim  zemljama  mora  pomoći  u  njihovom  ekonomskom  razvoju  i dostizanju  socijalnog  standarda  dostojnog  čovjeka.
Od  kluba  demokratija  Zapada,  Vijeće  Evrope  je  preraslo  u  istinsku panevropsku  instituciju.
Posebno  društvima  u  tranziciji  u  Istočnoj Evropi  Vijeće  Evrope  je  pomagalo  i  pomaže  da  izvrše  potrebne  poli-tičke,  pravne  i  ustavne  reforme  u  izgradnji  istinski  demokratskog društva.
Savez  za  bolju  budućnost  će  se  zalagati  za  dosljedno  provođenje  odluka i  preporuka  Vijeća  Evrope,  kako  ne  bismo  doveli  u  pitanje  članstvo BiH  u  tako  bitnoj  organizaciji.
ODNOSI S ISLAMSKIM SVIJETOM
Sarađivat  ćemo  i  graditi  prijateljske  bilateralne  odnose  sa  zemljama  Or-ganizacije  islamskih  zemalja  (OIC),  posebno  pokušavajući  da  us-postavimo  što  jače  partnerske  odnose  u  svim  oblastima,  a  naročito  u oblasti  ekonomije.
Bosna  i  Hercegovina  je  trenutno  posmatrač  u  OIC-u  i zalagat  ćemo  se  za  to  da  postanemo  punopravni  član  ove  organizacije.
JAČANJE  INSTITUCIONALNOG  POLOŽAJA  MINISTARSTVA  VANJSKIH  POSLOVA
Da bismo što spremnije odgovorili prioritetima vanjske politike, Savez za bolju budućnost će se zalagati za jačanje institucionalnog položaja Ministarstva vanjskih poslova, prije svega donošenjem Zakona o vršenju vanjskih poslova, koji još nije usvojen, iako je prošlo 18 godina od osnivanja ove institucije.
EKONOMSKA DIPLOMATIJA
Ekonomska  diplomatija  Bosne  i  Hercegovine  treba  da  uporno  i  efikasno poduzima  niz  neprekidnih  aktivnosti  koje  će  vratiti  kompanije,  usluge i  robe  iz  naše  zemlje  na  tržišta  na  kojima  smo  bili  prisutni  prije  rata  i osvojiti  nova  tržišta  u  zemljama  u  kojima  uživamo  simpatije  i  dobar politički  rejting.
Recesija  i  loša  ekonomska  situacija  u  svijetu,  kao  i  u Bosni  i  Heregovini,  nameću  jaku  potrebu  za  orijentacijom  vanjske  poli-tike  naše  zemlje  u  smjeru  izgradnje  jakog  koncepta  ekonomske  diplo-matije,  koji  će  se  moći  susresti  s  izazovima  na  početku  21.  stoljeća.
KULTURNA SARADNJA U VANJSKOJ POLITICI
Politika  kulturne  saradnje  i  razmjene  kulturnih  vrijednosti  među državama  u  dosadašnjoj  vanjskoj  politici  BiH  uglavnom  je  zanemari-vana.
Savez  za  bolju  budućnost  Bosne  i  Hercegovine  smatra  da  sarad-nja  u  oblasti  kulture  predstavlja  neiskorišteni  oblik  kreiranja  i popravljanja  imidža  Bosne  i  Hercegovine  na  najefikasniji  način.
Savez  za  bolju  budućnost  BiH  će  uvesti  u  vanjsku  politiku  novinu,  a to  su  jaki  i  snažni  instrumenti  politike  kulturne  saradnje  s  drugim državama,  pri  čemu  će  se  umjetnicima  i  predstavljanju  Bosne  i  Herce-govine  u  ovom  smislu  poklanjati  dužna  pažnja.
Ambasade  Bosne  i Hercegovine  moraju  biti  podrška  nastupima  naših  umjetnika  i  afirma-ciji  kulturnih  vrijednosti  naše  zemlje  širom  svijeta.
Stav  Saveza  za  bolju  budućnost  BiH  o  ovom  pitanju  je  jasan: Neka  najbolje  iz  Bosne  i  Hercegovine  predstavljaju  najbolji.
