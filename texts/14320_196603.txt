Maaseudun  asialla  - SOSIALIDEMOKRAATIT VAATIVAT:  Työmahdollisuudet taattava maaseudun asukkaille. Tasavertainen koulutus maaseudun lapsille.  Jokaista verotettava tulojen mukaan.  Pienyrittäjien elinmahdollisuudet maaseudulla turvattava.  Yrittäjät eläkejärjestelmän piiriin.    TYÖTÄ JA TEOLLISUUTTA   Maamme teollistuminen ei ole ollut riittävän nopeata. Maatalouselinkeino sitoo piiriinsä paljon ihmisiä, joiden toimeentuloedellytyksiä ei maataloudessa ole voitu riittävästi turvata. Toisaalta ei porvarillinen talouspolitiikka ole voinut tarjota työmahdollisuuksia muiden elinkeinojen piirissä. Tilanne ei saa tällaisena jatkua.  Maatalouden rationalisoinnin ja tilakoon suurentamisen kautta on maatalouden piiristä toimeentulonsa  saavien elintaso korotettavissa tasavertaisesti yleisen elintason rinnalla.  Maatalouden piiristä vapautuvalle samoin kuin  koko maaseudun väestölle voidaan kunnollisesti palkattu työ taata vain voimakkaan teollistamisen avulla. Metsätyöläisten vaikeaa asemaa on korjattava turvaamalla heille oikeudenmukainen osuus kansantulon kasvusta. Palkkatarkkailua on edelleen tehostettava ja kämppälain parannus toteutettava.  TASAVERTAISET KOULUTUSMAHDOLLISUUDET  Nopeasti muuttuvassa yhteiskunnassamme tulee ammattitaitoisen työvoiman kysyntä voimakkaasti lisääntymään. Sen johdosta kaikkien maaseudun työikään varttuvien nuorten kasvattaminen ammattitaitoisiksi kansalaisiksi ON meidän tavoitteenamme maaseudun kouluoloja kehitettäessä. Nuorille on kaikilla aloilla tehtävä mahdolliseksi heidän kykyjään vastaavan ammattiopetuksen saanti. Tätä tarkoitusta varten on koulunuudistus kiireellisesti toteutettava. Myös korkeamman TASON koulutus on maaseudun nuorille turvattava.  VEROT OIKEUDENMUKAISIKSI  Aineellinen verotus maassamme on epäoikeudenmukainen. Kansalaisia ei veroteta samojen perusteiden mukaan. Niinpä ison talon isäntä maksaa suhteellisesti vähemmän veroa kuin pientilallinen. Palkkatuloista maksetaan suurempaa veroa kuin maatilatuloista. On käsittämätöntä, että suuretkin. metsänmyyntitulot ovat verovapaita.  Myös maatilataloudessa on siirryttävä KESKIMÄÄRÄISESTÄ verotuksesta TODELLISTEN TULOJEN mukaiseen verotukseen. Verotuksen kohteena tulee olla tulojen todellinen suuruus ja verovelvollisen maksukyky. On aika verotuksessa ryhtyä soveltamaan oikeudenmukaisuutta ja kohdella kansalaisia tasa-arvoisina.  PIENYRITTÄJÄT JA MAASEUTU  Tehokas ja luonnollinen tie maaseudun teollistamiseen on itsenäisten ja pienyritysten toiminnan edistäminen yhteiskunnan tuella. Monista suurista lupauksista huolimatta porvarilliset hallitukset ovat unohtaneet pienyrittäjät. Teoillaan ne päin vastoin ovat vaikeuttaneet pienyrittäjien asemaa, hyväksyessään uuden liikevaihtoverolain, joka suorastaan tappoi tuhansia pienyrityksiä.  Siksi on maaseudun teollistamisen edistämiseksi tuettava pienyrittäjiä — mm. myöntämällä heille pitkäaikaisia ja halpakorkoisia pienteollisuuslainoja.  YRITTÄJILLE ELÄKETURVA  Sosialidemokraattisen Puolueen pyrkimyksenä on luoda eläkejärjestelmä, joka takaa myös kaikille itsenäisille yrittäjille eläketurvan samojen periaatteiden mukaan kuin TEL:n ja LEL:n piiriinkin kuuluville. Tavoitteena on, että kaikkien eläkkeiden tulisi olla ; 66 % ansiosta.  SOSIALIDEMOKRATIA TUKEE SINUA—TUE SINÄ SOSIALIDEMOKRATIAA --VAHVISTA VAALEISSA MENESTYKSELLISEN EDUSKUNTATYÖN POHJAA  Valitse vaaleissa parempi vaihtoehto — valitse  SOSIALIDEMOKRATIA  jeriile yli 8 markan hinnan. Erotus peitetään verovaroilla. Mutta valtio vain jakaa ylituotantoa lisäävää asutustoimintaa. Valtio avustaa, kun metsää raivataan pelloksi. Tosin siinä aidan toisella puolella valtio saattaa avustaa myös sitä, joka istuttaa peltoonsa metsää.  Nämä ovat suomalaisen talouspolitiikan tosiasioita juuri nyt. Niistä lähinnä johtuu, ettei rahaa riitä tarpeeksi asuntojen tuotantoon, teollistamiseen, parempiin eläkkeisiin ja nuorison koulutuksen lisäämiseen. Tähän tilanteeseen on saatava muutos. On päästävä parempaan politiikkaan.  Jokaisen puolueen vaaliohjelmassa on tavoitteita, jotka jokainen suomalainen voi hyväksyä. Mutta kaikilla puolueilla on asioissa oma tärkeysjärjestyksensä. Minulla on sellainen käsitys, että maalaisliittolainen keskustapuolue ajaa ensisijaisesti varakkaiden suurmaanomistajien etuja. Kokoomukselle ja kansanpuolueille taas on tärkeätä hallituksessa olo yleensä. Kommunistit puolestaan kaihtavat sanomasta, mikä on totuus heidän pyrkimyksissään. Asioiden tärkeysjärjestys olisi kuitenkin selvitettävä nyt — ennen vaaleja. Sosialidemokraattinen Puolue haluaa täsmentää vaalikeskustelua. Me kysymme, mitä mieltä muut puolueet ovat esimerkiksi seuraavista Sosialidemokraattisen Puolueen tavoitteista ensi vaalikaudella:  1) Hallitus Ja eduskunta huolehtivat siitä, etteivät elintarvikkeiden hinnat nouse.  2) Valtion lainoittama asuntotuotanto ja sen määräraha kaksinkertaistetaan tämän vuoden tasosta. Siten valmistuu kaikkiaan 200.000 uutta asuntoa neljässä vuodessa. Vuokrakiskonta ja tonttikeinottelu lopetetaan.  3) Täysimääräinen kansaneläke ilman tukilisiä korotetaan vähintään 250 markkaan kuukaudessa.  4) Perheelle, joka menettää isän tai huoltajan, ryhdytään maksamaan perhe-eläkettä.  5) Nykyinen väärä verotus muutetaan oikeudenmukaiseksi. Verotuksen perustaksi pannaan todelliset tulot sekä veronmaksukyky kaikissa ammateissa ja elinkeinoissa. Ketään ei veroteta tulosta, joka kuluu välttämättömään ravintoon, vaatetukseen ja asuntoon. Yksinäisten ihmisten ja yhteisverotettujen aviopuolisoiden rangaistusvero poistetaan.  6) Aloitetaan uusi maatalouspolitiikka, joka luo Suomeen hyvin ja turvallisesti elävien perheviljelmien maatalouden. Tuotanto saatetaan vastaamaan kotimaista kulutusta. Valtion tuki maataloudelle järjestetään uudelleen niin, että pientilallisten elintaso nousee nykyisestään ja varakkaiden saama tarpeeton tuki lopetetaan.  7) Rakentamalla ja edistämällä pientä ja suurta teollisuutta luodaan vähintään 160.000 uutta teollista työpaikkaa neljän vuoden aikana. Näin torjutaan työttömyys ja jokainen nuori saa työpaikan Suomessa.  8) Vanhentunut koulujärjestelmämme uudistetaan nykyaikaiseksi peruskouluksi.  Me olemme jättäneet nämä kahdeksan ehdotusta kaikkien puolueiden edustajille. Valitsijoilla on runsaiden vaalilupausten jatkeen oikeus kysyä puolueiden täsmällisiä kannanottoja ensi vaalikauden asioista.
