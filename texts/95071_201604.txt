Програм странке Србија 2020. 1 Александар Вупчић – Србија побеђује - програм странке
Наше прве две године на власти нису биле покушај да се реши сваки проблем и да се посвети пажња сваком питању.
Оне су биле огледало реалности онога што смо наследили - милијарде динара дефицита, огромну незапосленост и рецесију.
Уз све што је урађено, то није довољно.
Једини начин да се у потпуности поврати економска снага Србије јесу дугорочне инвестиције које ће довести до нових радних места
и нових индустрија.
Наш кључни фокус на путу до 2020. године биће на искорењивању сиромаштва
и усклађивању живота наших грађана са европским животним стандардом, као у свакој нормалној земљи.
Једино уједињени, помажући једни другима, можемо Србију да претворимо у земљу којом наша деца могу да се поносе.
Стратешки циљеви за развој Србије до 2020. године
Да Србија буде на стабилном путу сигурног економског развоја,
са демократским инсти-туцијама које су подобне за чланство у ЕУ.
Европа је алатка, а не само циљ - праве промене проистичу из реформи у различитим областима.
За испуњење овог циља, што је могуће пре је потребна развојна стратегија, најбоље до краја 2016.
Усклађивање са европским стандардима ће имати позитивне ефекте на неке области нашег свакодневног живота: стварање услова за пристојна радна места
и унапређење образовања,
модернизацију здравства
и владавину права, као главне потпоре реформи и демократског друштва.
Стратешке области за развој
а. Индустрија и пољопривреда
. Предузети важне кораке - завршетак реструктурирања компанија у државном власништву,
убрзавање реструктурирања јавних предузећа,
либерализација инфраструктурних услуга (после електричне енергије, сада су на реду гас и железница);
боља заштита конкуренције,
подстицање извозних капацитета домаћих компанија,
развој малих и средњих предузећа. .
Највећи изазов - добијање средстава за подршку индустријске
и пољопривредне производње.
б. „Чвориште“ Србија
Србија има јединствени географски положај у Југоисточној Европи, а, такође, је и историјски мост између истока и запада.
То се може претворити у стратешке предности за будућност:
Економске (све те области могу да се финансирају од стране ЕУ, чак и пре чланства)
Саобраћај - мрежа и веза са TEN-T (европски коридори)
Енергетика - TEN-E,
обновљиви извори енергије,
извори чисте енергије;
повезивање заштите животне средине и енергетике
Истраживање и развој,
иновације - повезивање иновација,
образовање и истраживање и индустрија
Информационе технологије/нове технологије - „паметна индустрија“
Политичке - по први пут да се искористи „кућа на раскрсници“ између истока и запада;
Србији је потребна нова безбедносна стратегија
и спољнополитичка стратегија/принципи
(како би се испуниле обавезе према ЕУ,
али не да се прикључи НАТО-у).
Четири приоритетне области
Нова радна места -
Даљи развој Србије као чворишта за одређена радна места,
смањење незапослености код младих
и омогућавање грађанима да воде бољи живот.
Образовање - Како би се обезбедио већи број радних места у приватном сектору, потребно је да трансформишемо наш систем образовања
и постарамо се да млади убудуће могу да иду у корак са светом.
Здравство – Радикална промена ефикасности здравства,
како би се дошло до тога да грађани више не морају „да познају некога“ или „плате мало више“, како би били подвргнути најтежим операцијама и лечењу које им је потребно.
Владавина права -
Унапређење ефикасности судова,
приступ правним услугама у Србији
и наставак борбе против корупције, на свим нивоима.
1 Нова радна места европски услови рада
У протекле две године отворили смо 120.000 нових радних места широм Србије.
Даље спровођење реформи,
преусмеравање ресурса са јавног на приватни сектор
и буџетска дисциплина,
омогућиће да се отвори много више од 250.000 радних места у наредне четири године.
Отворићемо радна места за грађане Србије кроз низ активности, укључујући и следеће:
Фокусирање залагања на то да Србија постане плодно тло за предузетнике,
олакшавајући нашим младим људима да покрену послове и сами себи створе могућности.
Урадићемо ово помоћу бројних средстава, попут:
Поједностављења бирократских процедура -
недавна побољшања у Агенцији за привредне регистре сада омогућавају оснивање нове фирме без одласка у пореску управу.
Побољшања приступа простору који предузетници, нарочито из ИТ и технолошког сектора, могу да користе како би проширили посао.
На пример, у Научно-технолошком парку у Београду већ је смештено неколико високотехнолошких компанија.
Склапање партнерстава са приватним сектором како би се сваког месеца обучило 100 незапослених младих људи за рачунарско кодирање.
Истовремено, реформе свеукупног пословног окружења
и циљани подстицаји,
помоћи ће нам да придобијемо више високотехнолошких инвестиција,
отворимо нова радна места за ове младе људе и будуће дипломце.
Претварање Београда у чвориште за туризам и посетиоце из целе Европе и света, помоћи ће да се отвори још више могућности за запошљавање грађана Србије.
Током протеклих година, у Београду се повећао број туриста, и ми ћемо да наставимо са оваквим трендом, како бисмо привукли још више посетилаца.
Број ноћења у Србији порастао је 66% од 2010. до 2015. године, а већина ових туриста долазила је у Београд.
Када је реч о радним местима, сви имају користи од туризма, почевши од људи који раде у сектору авио саобраћаја, прехрамбене индустрије, саобраћаја и свих важних радних места која свакодневно покрећу нашу земљу.
Наставићемо да од Србије правимо чвориште за компаније које су у потрази за сигурном базом за своје пословање.
Велике компаније, као што су Delphi  и Coca Cola, улажу у Србији и отварају на хиљаде радних места за наше људе.
Хиљаде радних места биће, такође, отворено кроз спровођење важних инфраструктурних пројеката, који су се отезали током протеклих 20 година.
Унапређење продуктивности пољопривредног земљишта (јавно земљиште)
и довођење нових домаћих и страних инвеститора, омогућиће нам да отворимо нова радна места.
Са, отприлике, 23% наше радне снаге, која је запослена у пољопривреди, она је једна од наших најинтензивнијих грана, када је реч о радној снази.
Наставићемо да радимо са приватним сектором у Србији, како бисмо им помогли да прошире своје пословање
и испуне свој потенцијал да извозе на кључна европска и азијска тржишта.
Истовремено, радићемо на унапређењу социјалних услуга за младе.
Унапредићемо унутрашњи систем,
увести стручне службенике за рад са људима на индивидуалној основи,
и прихватити најбоље праксе које су потврдили наши суседи.
2 Образовање модеран систем за будућност наше деце
Наш систем образовања занемариван је годинама и вапи за реформом.
Сада, када смо стабилизовали буџет, време је да улажемо у најважнији елемент наше будућности.
Спровешћемо реформу образовног система са фокусом на 3 кључне области:
Приступ – тренутно, преко 93% свих ученика похађа основну и средњу школу.
То је велико постигнуће, чак и када се упореди са свим нашим европским комшијама.
Док скоро свако дете у Србији, узраста између 5,5 и 6,5 година иде у предшколско, недовољан број млађе деце иде у обданиште.
У складу са оквиром успешних програма, које смо применили у прошлости, за сву децу, узраста између 4 и 5,5 година, биће обавезно да похађају полудневне програме у обдаништима, у трајању од годину дана.
Како би се изашло у сусрет потребама локалних заједница, направићемо нови наставни план и програм за образовање у раном детињству, уз подршку и податке локалних самоуправа.
Поред тога, успоставићено процес акредитације за предшколске установе и обданишта, водећи рачуна да деца добију најбоље образовање од најранијег узраста.
Не можемо да пружимо високи стандард образовања, а да се не постарамо да и наше учионице, материјали за рад и инфраструктура представљају огледало тог стандарда.
Током наредних 18 месеци, окречићемо већину учионица у Србији, како бисмо обезбедили да инфраструткура нашој деци пружа средину која je погодна за учење.
Отприлике 23% људи узраста између 30 и 34 године има диплому високог образовања.
Да бисмо повећали конкурентност наше радне снаге, циљ нам је да подигнемо проценат људи поменутог узраста на око 40% до 2020.
Квалитет
Циљ нам је да радимо са 10 напредних школа, унутар система, како бисмо истражили нове и иновативне наставне планове за студенте.
Фокусираћемо се на неговање кључних вештина, попут размишљања у критичним ситуацијама, решавања проблема
и ИТ, које ће довести до побољшања могућности за запослење код наших дипломаца.
Ове школе могу утрети пут будућем напретку за остале делове земље.
До 2020. Године планирамо да дупло смањимо проценат студената који имају лош учинак када је реч о математици, хемији и енглеском.
Да бисмо то и урадили, планирамо да се служимо „онлајн“ учењем у образовању деце.
Зато што је сваки део Србије важан, нећемо заобићи ниједну школу, чак и у најудаљенијим крајевима.
Планирамо да подржимо сеоске школе кроз развој ресурсних центара, који ће помоћи да и најмање школе изађу у сусрет потребама својих ђака.
Систем образовања не може да напредује без двосмерног дијалога, а основни део нашег посла је да саслушамо родитеље и задовољимо потребе наше деце.
Градимо на сопственим залагањима у прикупљању информација кроз веб портале.
Такође, формализујемо механизме повратних информација од родитеља, како бисмо разумели и посветили се рашавању проблема са којима се родитељи суочавају.
Пре много година, Београдски универзитет је био једна од најугледнијих институција у региону, која је окупљала студенте из целог света.
Данас, већина наших врхунских студената чека на прилику да студира у иностранству.
Радићемо напорно како бисмо поново поставили стандарде изузетности на Београдском универзитету, а циљ нам је да, до 2020. године, он стоји раме уз раме са другим светским универзитетима.
Поред тога, применићемо строже процедуре сертификације и акредитације за наше установе, како бисмо се постарали да сваки програм припрема студенте за захтеве тржишта рада.
Унапредићемо механизме за потврду квалитета и урадити преглед стандарда,
а, такође, ојачаћемо и побољшати наше приватне универзитете.
То ће дати гаранције да се новац наших грађана троши само на најквалитетније образовање  младих људи.
Ефикасност
Донећемо тешке одлуке, које су неопходне да наши дипломци не би само „куповали парче папира“.
То значи смањење јавног финансирања и приватизацију школа, из којих не излазе ученици које је могуће запослити.
Свака школа би младима требало да пружи ону врсту образовања која ће им дати прилику и омогућити да остваре свој потенцијал.
Наставићемо да радимо на томе да оптимизирамо мрежу школа у Србији и величину учионица,
како бисмо се постарали да нашим ђацима буде омогућено окружење које промовише иновације, креативност и критички начин размишљања.
Влада тренутно обезбеђује стипендије за преко 100.000 студената - са  преко 30.000 студената који сваке године добијају стипендију да студирају на државним универзитетима.
Ипак, многи од ових студената нису у могућности да пронађу посао пошто дипломирају.
Радимо на томе да радикално променимо систем рада наших универзитета, како бисмо на пут извели дипломце који ће испуњавати захтеве тржишта рада.
До 2020. године, удвостручићемо број дипломаца из области природних наука, технологије, инжењерских наука и математике.
3 Здравство - савремена медицинска нега без чекања
Здравство у Србији има неке добре елементе - попут опште здравствене заштите, али, треба га модернизовати.
Ове године смо успели да напредујемо за три места на лествици европског индекса, али, преостаје још много посла.
Да бисмо изградили бољу будућност за наше људе и постарали се да породице у Србији имају сигурност и стабилност која им је потребна, ставићемо здравство на прво место и испунићемо задатке из те области.
Обновићемо што је могуће већи број здравствених установа у Србији, кроз сарадњу са донаторима и приватним сектором, како бисмо изградили нове болнице и домове здравља.
Ово је део промена на којима радимо, како бисмо обезбедили да сваки грађанин Србије има већи приступ бољој здравственој заштити.
Ове промене ће осетити сваки становник наше земље, без обзира на то где живи и колико себи може да приушти да потроши на лекаре и болнице.
Наставићемо да унапређујемо транспарентност објављивањем листа и времена чекања за већину сложенијих медицинских интервенција и лечење.
Истовремено, радићемо на максималном смањењу времена чекања на сложене процесе лечења, како бисмо обезбедили нашим људима да примају потребне терапије, у најбржем року.
Зато што сматрамо да нам је дужност да бринемо о нашим људима, циљ нам је да увећамо број медицинских третмана које покрива Републички фонд за здравствено осигурање.
Повећањем броја услуга скрининга, помоћи ћемо да се смање стопа смртности, проузрокована кардиоваскуларним обољењима и свим врстама канцера.
Људи ће имати бољи приступ превентивним мерама, које ће им омогућити да живе дуже и здравије.
Наставићемо да радимо на смањењу стопе смртности код новорођенчади, како бисмо се ускладили са европским стандардима.
Србија је знатно напредовала на Европском здравственом потрошачком индексу, са 33. места у 2014. године, на 30. у  2015.
Ово је била највећа промена на Балкану, и представља доказ наших залагања за унапређење система јавног здравља.
4 Владавина права закон једнак за све
У протекле две године, многе корумпиране појединце смо извели пред лице правде.
Ипак, има још много посла.
Настављајући започето, основаћемо посебна одељења, у којима ће радити најстручнији људи, како би се фокусирали искључиво на случајеве корупције.
Као додатак нашим антикорупцијским залагањима, ојачаћемо Пореску управу и обезбедити јој правни оквир и инструменте који су непоходни да би се искоренило незаконито понашање.
Нова јединица пореске инспекције, у којој ће радити најбољи стручњаци, имаће једино за задатак да искорени највеће утајиваче пореза.
Радићемо напорно да бисмо знатно унапредили ефикасност наших судова - до 2020. године, скратићемо просечно време, које је потребно за обраду свих судских случајева за 20%.
Нови Закон о извршењу ће нам помоћи да драстично смањимо нагомилавање случајева који су наш систем паралисали толико година.
Он ће нам, такође, омогућити да удвостручимо брзину извршења, дајући нашем правосуђу замајац који му је потребан, како би на најбољи начин служио људима.
Заузећемо чвршћи став када је реч о насиљу у породици, старајући се да се предузму тренутни кораци против учинилаца и да они буду одстрањени од куће, на, најмање, 48 сати.
Такође, поставићемо специјалне тужиоце са специјалним фокусом на ове случајеве, који ће се побринути да одговорни за насиље у породици буду кажњени за кривична дела која су учинили.
Пут Србије ка европском животном стандарду акциони план
У оквиру нашег изборног програма за бољи живот у Србији 2020, поставили смо задатке које треба да испунимо у наредне четири године.
Одредили смо редослед корака који обезбеђују грађанима да сваког дана живе све боље, до коначног испуњења плана - европског животног стандарда.
2016
Акциони план нове владе, где ће бити наведени сви стратешки циљеви и дефинисане прекретнице за годишње планове владе.
Главни документи акционог плана су:
Национални план за усвајање листе свих закона који морају да буду усклађени до 2018, као мерило за напредак у преговарачком процесу.
Економски реформски програм (ЕРП) – листа свих мера које морају бити донесене током године у области привреде и финансија.
Финализација реструктурирања државних компанија.
Усвајање реформских планова из области запошљавања и социјалне политике-
прецизније дефинисана социјална политика са нагласком на права радника, радне услове и социјални дијалог.
Измена закона о агенцији за борбу против корупције- ефикасније мере борбе против корупције,
побољшање сарадње између независних тела и државних институција.
Посебна пажња посвећена ефикасним мерама за смањење нивоа корупције у областима здравља просвете, полиције, пореза и царине.
Реформисање државне администрације
– наставак и побољшање реформа локалне администрације у смислу припреме за имплементацију и усклађивање закона.
Реструктурирање јавних предузећа, програми и планови.
Закон о услугама- отварање тржишта за међународне компаније за пружање услуга.
Почетак рада на здравственом информационом систему- потребним због више информација о условима здравља у Србији, како би појачали превенцију.
2017
Усклађивање законских норми- оснаживање владавине права и политичког система.
Уређивање тржишта пољопривредног земљишта.
Усклађивање- закон о регулисању професије и додатни закони о другим професијама;
Промене у образовању почињу са средњим и високим школама- систем дуалног образовања.
Реформа основног и средњег образовања- образовање прилагођено ђацима;
Не само информације и знање већ вештине и практичан рад.
Ово ће допринети већем броју могућности и конкурентности.
Нова здравствена стратегија која ће одговорити на питања здравствене заштите грађана користећи средства, знања и стандарде ЕУ као и много више превенције.
2018
Чланство у светској трговинској организацији као две неопходне мере:
Прилагођавање закона и контрола у трговини. .
Увођење музичког динара (малим занатима)
Ревизија акционог плана за поглавља 23 и 24 – мере за даљи напредак реформе судства
и борба против корупције и њихова имплементација.
Ова мера је неопходна за затварање ово два преговарачка поглавља.
Пружање евиденције о снижавању броја заосталих предмета и решавање случајева корупције-
имплементација свих мера предвиђених акционим планом 23 мериће се од сада само бројевима не обећањима.
Потпуно оперативно електронско здравство – укључујући електронске књижице, досијее и регистре као и електронске рецепте.
Ово је најефикаснији начин да наши грађани имају здравствену заштиту.
Уведена већина стандарда за безбедност производа и хране
Биће потребно још више инспектора за контролу – нова радна места.
Увођење ових стандарда у пољопривреду,
заштиту животне средине,
безбедност хране и производа,
побољша-ће опште здравље грађана- ово је највећа предност преговарачког процеса.
2019
Потпуно усклађивање са ЕУ стандардима.
Потпуно усклађивање заједничке спољне
и безбедносне политике.
Отварање тржишта рада за грађане ЕУ.
2020
Рад на споразуму о придруживању где ће бити наведени сви услови нашег чланства и финансијска средства
1 Нова радна места
2 Образовање
3 Здравство
4 Владавина права
