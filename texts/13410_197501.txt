Det Radikale Venstres folketingsgruppe  Pressemødet den 13. december 1974.  Et vigtigt element i regeringens såkaldte helhedsplan var loven om midlertidigt prisstop for landbrugsvarer.  Efter at man nu har fået kendskab til de underhåndsaftaler, der er indgået mellem regeringen og landbrugsorganisationerne står det klart, at prisstop for landbrugsvarer i løbet af kort tid ville føre til en kollision mellem de tilsagn,  der er givet landbruget og de tilsagn, der fra regeringens side blev givet forbrugerne og lønmodtagerne ved forelæggelsen af planen.  Ifølge forslag til lov om midlertidigt prisstop for landbrugsvarer skulle de priser, der var gældende den 3. december 1974 gældende til udgangen af 1975. Januar skulle bruges til forhandlinger med EF og efter disse forhandlinger skulle lovforslagets bestemmelser forlænges, så prisstoppet kom til at gælde i resten af 1975.  Efter at aftalerne mellem regeringen og landbrugsorganisationerne er blevet offentligt kendt - uden at hverken Folketinget eller blot Folketingets landbrugsudvalg er blevet orienteret om aftalen - viser det sig, at der i aftalen er indeholdt løfter fra regeringen, der hurtigt ville gennemhulle et prisstop.  Det fremgår bl. a. af, at det skal være tilladt til enhver tid at tage den gældende interventionspris (EFs mindstepriser). Det har særlig betydning, da der netop nu forhandles om forhøjede mindstepriser. EF-kommissionen er indstillet på en 9pct. s forhøjelse. Det vil betyde højere priser på mejeriprodukter på oksekød og på korn.  Et andet forhold d i dette prisstopforslag er forholdet mellem de forskellige landbrugsproduktioner.  Det Radikale Venstre rejse under 1. behandlingen af regeringens plan i Folketinget spørgsmålet, om regeringen havde tænkt på bl. a. svineproducenterne. I forvejen er det en vaklende forretning at producere svin. De unge landmænd med nye  stalde er hårdt ramte - og for dem er det en direkte underskudsforretning.  Derfor: Fastlåses priserne på svin, mens kornet får lov til at stige, kan enhver se, hvordan det vil gå.  Landbrugsministeren svarede ikke på spørgsmålet under debatten. Det gjorde statsministeren derimod ved at udskrive valg!  Forhøjede interventionspriser (mindstepriser) vil ikke føre til højere priser på svinekød, fordi mindstepriserne her kun er "teori", da interventionspriserne ligger så lavt, at ingen kan producere rentabelt på det prisniveau. Og da slet ikke, hvis kornprisen stiger, men kornprisen vil stige, nås interventionspriserne stiger.  Hertil kommer så, at aftalen mellem landbruget og regeringen yderlige  tillader indregnet virkningerne af de stærkt  stigende priser på f. eks. kunstgødning.  Det er således klart, at regeringen, hvis planen blev vedtaget i løbet af meget kort tid, ville sti overfor enten at have givet lønmodtagerne og forbrugerne et falsk løfte om prisstop eller også svigte aftalen nied landbruget.  Valgudtalelse fra Det Radikale Venstres folketingsgruppe.  Efter kun et år skal. Danmark igen ud i et folketingsvalg.  Dette er udtryk for, at den nuværende krise ikke kun er Økonomisk, men også politisk.  Krisen er blevet forstærket, fordi en mindretalsregering uden faste aftaler med andre partier ikke har kunnet tilrettelægge en fast Økonomisk politik.  Det Radikale Venstre vil arbejde for, at der efter valget dannes en flertalsregering. I hvert fald må der af et flertal i Folketinget træffes en fast aftale om den Økonomiske politik for de kommende 3-4 år.  Den Økonomiske krise skyldes delvis internationale problemer som olieprisstigninger og råstofmangel. Dette kan gøre krisen langvarig.  Men den del af krisen, som skyldes vore egne fejltagelse, kan vi bekæmpe ved en fornuftig lovgivning.  Der må vises tilbageholdenhed på arbejdsmarkedet, så danske virksomheder kan konkurrere både på eksporten og på hjemmemarkedet. Men forudsætningen må være, at virksomhedernes medarbejdere får del i det udbytte og den kapitaltilvækst, deres tilbageholdenhed eventuelt er med til at skabe.  Det Radikale Venstre opfordrer parterne på det private arbejdsmarked til at benytte tiden indtil midten af januar til at færdiggøre deres overenskomstforhandlinger.  Giver arbejdsmarkedets parter op over for denne opgave, stiller man Folketinget over for et uafviseligt krav om gennem lovgivning at sikre den nødvendige Økonomiske balance.  Et samarbejde mellem Folketingets partier og arbejdsmarkedet kan sikre en stabil Økonomisk udvikling og gire det muligt at vende det Øjeblikkelige tilbageslag til fremgang.  Tilbageslaget for den vestlige verden gør det ikke muligt at fortsætte det hidtidige væksttempo. Også Danmark må derfor indstille sig på mere langsigtede løsninger samtidig med, at der sættes ind mod arbejdsløshed og prisstigninger.  Det Radikale Venstre har i sin "Plan 75" fremsat forslag, der Øjeblikkeligt begrænser arbejdsløsheden og styrker erhvervslivet.  Det Radikale Venstre må for at sikre en sådan politik, fastholde kravet om, at det nye Folketing gennemfører besparelser på mindst 7 milliarder kroner som forudsat ved skatteforliget i september.  Deri vigtigste opgave ved tilrettelæggelsen af den politiske og Økonomiske  indsats må være at hindre, at stærke modsætninger mellem partier og befolkningsgrupper svækker virkningerne af den gennemførte politik.  Som et af de rigeste lande i verden har Danmark mulighed for uden følelige afsavn for befolkningen at klare sin egen del af opgaven.  De kommende åre hovedopgave bliver med mindre materiel vækst at skab  en rigere menneskelig tilværelse for den enkelte,  Danmark har kræfter nok. De skal bare bruges bedre.
