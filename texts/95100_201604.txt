I. STUBOVI DRUŠTVA
PORESKA POLITIKA
Smanjivanje poreza na zarade, kao metod oslobođenja sredstava za brži ekonomski razvoj i podsticaj zapošljavanja – PROGRAM POREZCUT.
Sva pravna i fizička lica koja na teritoriji Republike Srbije posluju i ostvaruju zaradu i profit plaćaju porez na dodatu vrednost – PROGRAM POREZSVI.
Svi vlasnici nepokretne imovine na teritoriji Republike Srbije plaćaju porez na imovinu,
kao i porez na dodatu vrednost za ostvarene dobiti iz bankarskih transakcija i štednje – PROGRAM PDVSVI.
Oslobađanje od poreza na dodatu vrednost sve opreme, obuće i odeće za bebe i decu do 5 godina starosti – BEBI PROGRAM.
Oslobađanje od poreza na dodatu vrednost sve opreme, pomagala, terapije i tretmana osoba s posebnim potrebama – POS PROGRAM.
BEZBEDNOST HRANE I JAVNO ZDRAVLJE
Podsticanje i promocija proizvodnje hrane bez pesticida, antibiotika i hormona.
Jačanje svesti o velikoj odgovornosti prerađivača hrane
i značaju edukovanja potrošača o poreklu hrane – PROGRAM SIGURNOST HRANE.
Podizanje svesti o važnosti kvaliteta i bezbednosti hrane.
Označavanje GMO proizvoda PROGRAM BEZBEDNOST HRANE
Etiketiranje proizvoda sa precizno naznačenim informacijama o zemlji porekla, načinu prerade i pakovanja.
Odvojeno identifikovanje porekla svih sastojaka koji čine više od 2% proizvoda.
Prepoznavanje organske certifikacije – PROGRAM OBELEŽAVANJA.
Obezbeđivanje prava na bezbednu i kvalitetnu hranu i za posebno osetljive grupe građana, odnosno institucija u kojima oni borave: bolnice, škole, gerontološki centri – PROGRAM ISHRANA.
PRAVOSUĐE
10. Ubrzati i povećati efikasnost rada tužilaštava i sudskih organa
i rešavanje dugogodišnjih skupih sudskih sporova, kroz pojačavanje kapaciteta tužilaštava i sudova – PROGRAM EFISUD.
11.Obezbediti pun integritet i nezavisnost sudstva, kroz programe potpune depolitizacije, departizacije i antikorupcijske aktivnosti u sudstvu i tužilaštvu – PROGRAM INTEGSUD.
ŠKOLSKI I OBRAZOVNI SISTEM
12. Modernizovanje celokupnog školskog sistema, kroz donacije, zadužbinarstvo, razvojne fondove i druge finansijske i ne finansijske načine,
i približavanje obrazovnim sistemima razvijenih zemalja EU – PROGRAM MODŠKOL.
13. Uvođenje etike kao predmeta u srednjoškolsko obrazovanje i podsticanje učenika da vode argumentovane rasprave u cilju efikasnog razvoja mišljenja – PROGRAM ETIKA.
14.Uvođenje veće autonomije škola i nastavno-obrazovnih sistema u cilju povećavanja realnog i funkcionalnog znanja,
kao i davanje veće autonomije nastavnicima u odnosu na naučno-nastavna sredstva i metode, u okviru propisanog gradiva za uzrast, usmerenje i nivo – PROGRAM FUNKCIONALNAŠKOLA.
15.Decentralizovanje školskog sistema, sa određivanjem strukture i gradiva za samo osnovne obrazovne kurseve (predmete)
i davanje velike autonomije u određivanju izbornih i fakultativnih predmeta, koji moraju odslikavati karakter lokalne sredine i uže stručno i usmereno obrazovanje – PROGRAM DECŠKOLA.
16.Omogućavanje i podsticanje formiranja školskih radnih zadruga sa mogućnošću prodaje proizvoda i namenskim trošenjem zarađenih sredstava za potrebe školskih ekskurzija, izleta i slično – PROGRAM ZADRUGA.
UMETNOST I KULTURA
17. Uvođenje obaveze registracije umetnika u umetnička udruženja na nivou lokalnih samouprava, a na državnom nivou vođenje elektronskog registra umetnika.
Cilj udruživanja je sprečavanje nelegalnog i nelojalnog bavljenja umetnošću,
zaštita prava umetnika,
zaštita autorskih prava,
osiguranje umetnika, kao i regulisanje penzionog staža i socijalnog osiguranja članova – umetnika (obavezno/dobrovoljno) – PROGRAM REGUMET.
18. Formiranje nacionalnog kulturnog saveta, sastavljenog od izabranih predstavnika iz sfere umetnosti i kulture, koji bi se bavio statusnim i drugim pitanjima umetničkih udruženja,
podzakonskom regulativom u vezi s kulturom i umetnošću,
delegiranjem Ambasadora kulture Republike Srbije i organizovanjem sajmova kulture i umetnosti – PROGRAM KULTSAVET.
19. Uvođenje dodatnog poreza na šund i emitovanje šunda, koji bi se od emitera naplaćivao obavezom skremblovanja TV i radijskog sadržaja i posebne naplate za programe koji emituju šund – PROGRAM NEŠUND.
20. Popisivanje kulturne baštine Republike Srbije i donošenje prioritetnih programa njene sanacije i očuvanja.
Popisom treba obuhvatiti sva kulturna dobra bez obzira na strukturu vlasništva – PROGRAM KULBAŠTA.
VOJSKA SRBIJE
21. Zelena stranka, kao sledbenik ideje Evropskih zelenih stranaka, zalaže se za ukidanje svih vojnih blokova, kao nepotrebnih,
i promociju Saveta bezbednosti UN kao jedine institucije koja može da nametne upotrebu sile, ali samo zarad sprečavanja sukoba, uspostavljanja i održavanja mira – PROGRAM ANTIBLOK.
22. Zabranjivanje učešća Vojske Srbije u međunarodnim misijama za sprečavanje sukoba, nametanje rešenja silom i uspostavljanje mira među zaraćenim stranama, kao i svim misijama mimo angažovanja od strane Saveta bezbednosti UN,
osim angažovanja Vojske Srbije u operacijama pod okriljem Saveta bezbednosti UN, na održavanju mira – PROGRAM VSTOP.
23. Vojska Srbije, kao i druge institucije iz oblasti kriznih situacija, elementarnih nepogoda i zdravstva, može i treba da učestvuje u međunarodnim akcijama, koje za cilj imaju spasavanje i pomoć unesrećenom stanovništvu u svetu PROGRAM VSPAS.
POLITIKA I DRUŠTVO
24. Definisanje referenduma kao najvažnijeg oblika odlučivanja o svim važnim pitanjima za Republiku, Pokrajinu i lokalnu samoupravu – PROGRAM REFERENDUM.
25.Direktni, neposredni izbori za predsednika Republike i izbori za gradonačelnike/predsednike opština – PROGRAM DIRIZBOR.
26.Uvođenje konkretne odgovornosti za nosioce javnih funkcija/izabrane funkcionere/menadžere javnih preduzeća – PROGRAM ODGOVORNOST.
27.Smanjivanje broja potpisa za registraciju političkih stranaka sa 10.000 na 500 overenih potpisa građana, jer je udruživanje građana u političke grupacije ustavno pravo svakog građanina – PROGRAM POLITORG.
II PRIVREDA, EKONOMSKI PREOKRET I RAZVOJ
STVARANJE DOBRIH OPŠTIH EKONOMSKIH USLOVA
28. Ukidanje subvencionisanja zapošljavanja od strane države
i uvođenje oslobađаnja od poreza/dela poreza po svakom novozaposlenom u periodu od 3 godine (ili 6 godina za nerazvijene opštine) – PROGRAM NOPDV3/6.
29. Smanjenjem obima i rokova administrativnih postupaka za ostvarivanje investicija,
kao i postupaka registracije i gašenja privrednog subjekta,
kroz decentralizaciju i delegiranje nadležnosti na lokalne samouprave -PROGRAM REG/IN/OUT.
30. Ubrzavanje procesa restitucije oduzete imovine, po principu naturalnog povraćaja oduzete imovine, ili pravične tržišne nadoknade oduzete imovine u supstitucionom ili novčanom obliku – PROGRAM REST.
31. Ažuriranje katastra nepokretnosti Republike Srbije
i omogućavanje brze i jednostavne internet dostupnosti i validiteta podataka o nepokretnostima koje su predmet prometa na tržištu – PROGRAM KAT.
32. Deregulacija propisa iz oblasti privrednog i radnog prava, ukidanje (brisanje) neprimenjivih, zastarelih ili nekorisnih zakonskih propisa – PROGRAM ERASE.
PRIRODNI RESURSI I ENERGETIKA
33. Definisati rudne rente na nivou visina rudnih renti Evropske unije
i doneti propise o zabrani štetnih tehnologija eksploatacije prirodnih resursa i proizvodnje iz njih – PROGRAM RENT.
34. Definisati prirodne resurse kao javno dobro od opšteg interesa nad kojima je moguća uspostava isključivo državnog suverenog vlasništva i svojine – PROGRAM RESURS.
35. Uvesti moratorijum na dalju izgradnju termoenergetskih postrojenja na fosilna goriva,
a njihovo redovno održavanje izvoditi u eksploatacionom periodu objekata – PROGRAM FOSIL STOP.
36. Poreske i finansijske podsticaje za proizvodnju i korišćenje obnovljivih izvora energije definisati kao nacionalni energetski prioritet-PROGRAM GREEN.
37.  Obezbediti nacionalnu subvenciju za kredite u oblasti investicija za “kućne “elektrane iz obnovljivih izvora i olakšati i ubrzati proceduru ishodovanja dozvola-PROGRAM HOME.
POLJOPRIVREDA I ŠUMARSTVO
38. Uvođenje nacionalne poljoprivredne banke za direktno i niskokamatno finansiranje investicija u primarnu poljoprivrednu proizvodnju, sa primerenim grejs periodima za svaku od kreditiranih investicija – PROGRAM PBANKA.
39. Uvođenje Nacionalnog agrarnog fonda za finansiranje velikih infrastrukturnih projekata u oblasti poljoprivrede,
kao i za stvaranje efikasne protivgradne zaštite – PROGRAM PFOND.
40. Finansijsko pomaganje programa prilagođavanja i približavanje domaće poljoprivrede evropskim standardima, sa ciljem da se postigne veća konkurentnost domaćih poljoprivrednika – PROGRAM POLJHELP.
41. Uspostavljanje sistema pošumljavanja, s ciljem da se postigne stanje optimalne pošumljenosti Republike Srbije po regionima i zaštite od eolske erozije, u periodu od 10 godina ‒ PROGRAM ŠUMA10.
42. Onemogućavanje promene namene šumskog zemljišta u bilo koje druge svrhe
i uvođenje programa državne pomoći iz posebnih fondova za pomoć privatnim šumovlasnicima pri prevođenju šuma u viši uzgojni oblik ‒ PROGRAM ŠUMA.
SAOBRAĆAJ
43. Uvođenje vinjetnog sistema za sva strana vozila koja ulaze preko graničnih prelaza Republike Srbije, a za domaća vozila vinjetni sistem regulisati prilikom registracije vozila (dobrovoljno/obavezno) – PROGRAM VINJETA.
44. Izgradnja, rekonstrukcija i revitalizacija saobraćanih koridora i svih vidova saobraćaja u roku od 15 godina – PROGRAM SAOBRAĆAJ15.
45. Podizanje vetrozaštitnih pojaseva uz sve drumske, železničke i vodne pravce – PROGRAM VETROZAŠTITA.
46. Omogućavanje registracije vozila na željeni period, bez obaveze registracije za punu godinu – PROGRAM REGFREE.
LOKLANI EKONOMSKI RAZVOJ
47. Smanjiti i zaustaviti migraciju na relacijama selo-grad dobrim razvojnim programima lokalnih sredina iz kojih kreću migracije.
Prvenstveno treba podsticati poljoprivredni razvoj i formirati “bogatog seljaka”
Program nazvati: “Bolje prvi na selu, nego zadnji u gradu” – PROGRAM PRVIUSELU.
48.  Prenošenjem državnih nadležnosti na lokalnu samoupravu u većini privrednih aktivnosti,
omogućiti lokalnoj samoupravi lakše i brže donošenje lokalnih razvojnih investicionih programa.
Razvoj seoskog turizma, kroz podsticaj proizvodnje zdrave hrane za goste, kvalitetnu ponudu
i kroz udruživanje turističkih subjekata i povećanje saradnje s lokalnim institucijama u proširenju i obogaćivanju ponude – PROGRAM DECENTAR.
III LJUDSKA PRAVA I SOCIJALNA PRAVDA
OSNOVNA LJUDSKA PRAVA
49.  Podsticati razvoj ljudskih prava i slobode govora, izražavanja i izjašnjavanja kroz sistemska zakonska rešenja, u skladu sa poveljom UN o ljudskim pravima, kroz programe školskih radionica – PROGRAM HUMRIGHT.
50. Davati veća zakonska ovlašćenja Zaštitniku građana po pitanjima zaštite osnovnih ljudskih prava,
kao i izvršnih prava kojima se štite osnovna ljudska prava
i sprečava diskriminacija po bilo kojoj osnovi građana Republike Srbije – PROGRAM ZAŠTITNIKG.
51. Davati veća zakonska ovlašćenja Povereniku za informacije od javnog značaja,
kao i izvršna prava kojima se garantuje apsolutna dostupnost informacija
i transparentnost rada svih državnih organa, organa Autonomne Pokrajine, organa lokalnih samouprava i javnih službi i preduzeća – PROGRAM POVERENIKG.
52. Zakonom definisati rodnu jednakost i ravnopravnost u svim društvenim segmentima
sa definisanjem posebnog prava jednakosti polova u nasleđivanju imovine – PROGRAM RODNAR.
SOCIJALNA PRAVDA
53. Oštro zakonsko sankcionisanje nejednakog tretmana građana u svim javnim ustanovama, na javnim manifestacijama, na radnom mestu i drugim radnim prostorima, prema materijalnom i socijalnom statusu, nivou obrazovanja, ili bilo kojoj drugoj različitosti – PROGRAM JEDNAKAPRAVA.
54. Uključivanje državne subvencije i subvencije lokalne samouprave u troškovima boravka i ishrane dece u predškolskim i školskim ustanovama, u zavisnosti od imovinskog stanja i broja izdržavanih lica u porodici – PROGRAM SUBSOCIJAL.
55.Besplatno korišćenje zapuštenog građevinskog i poljoprivrednog zemljišta u svrhu formiranja “gradskih bašti”, po konkursu, a na osnovu socijalnog statusa i broja izdržavanih lica – PROGRAM GBAŠTA.
56. Obezbeđenje socijalnog minimuma za sve nezaposlene građane Republike Srbije za vreme trajanja nezaposlenosti uz socijalna primanja, po broju izdržavanih članova domaćinstva republike, do pronalaženja posla – PROGRAM SOCMIN.
57. Uvođenje obaveze lokalnim samoupravama da sve planirane poslove sa većim učešćem ljudskog rada dodele delimično, ili u celosti (van konkursa ili tendera) udruženjima nezaposlenih, ili njihovim zastupnicima (biro rada), po cenama rada koje, za najosnovnije poslove, ne mogu biti niže od zagarantovane minimalne cene rada – PROGRAM TENDERFREE.
58. Unapređenje socijalnog programa za radnike proglašene tehnološkim viškom, do pronalaženja novog posla ili do odlaska u penziju – PROGRAM SOCTEH.
ZAŠTITA PRAVA ZAPOSLENIH
59. Promena Zakona o radu u delu koji reguliše dužinu trajanja prekovremenog rada i rokove u kojima je moguće uspostavljanje prekovremenog radnog vremena, kao i u delu koji reguliše rad nedeljom i državnim praznikom – NEDELJA KAO NERADNI DAN – PROGRAM NEDELJA.
60. Omogućavanje perioda zakonskog prilagođavanja privatnim preduzetnicima koji PRVI PUT pokreću privatni biznis kroz sistem opomena
i rad savetodavnih službi za rešavanje problematike usklađivanja sa domaćim zakonskim propisima,
osim u slučaju registrovanja rada na “crno” i namernih finansijskih malverzacija PROGRAM – STARTFREE.
61. Promena zakona o stečaju u smislu prečeg prava poverilaca,
kao i u smislu kategorizovanja punih zarada zaposlenih u istu kategoriju sa porezima i doprinosima, kako u smislu visina, tako i u smislu rokova za izmirivanje tih obaveza – PROGRAM STEČAJZ.
BORBA PROTIV NASILJA U PORODICI I NASILNIŠTVA U DRUŠTVU
62. Obavezivanje organa reda i gonjenja da uzmu u zaštitu žrtve nasilja u porodici odmah, nakon prve prijave nasilništva, s modelom zabrane nasilniku da prilazi žrtvama nasilja – PROGRAM PORODICA.
63.Uvođenje krivičnog dela organizovanog nasilništva, koje bi spadalo u nadležnost Suda za organizovani kriminal, a odnosilo bi se na nasilništva na javnim mestima ili javnim događajima – PROGRAM NOKRIMINAL.
64. Uvođenje krivičnog dela, sa obaveznom dugogodišnjom zatvorskom kaznom, za nasilje u sklopu sportskih priredbi i drugo huligansko ponašanje,
kao i mere dugogodišnje (a za najteže oblike huliganstva i doživotne) zabrane prilascima i posetama svim sportskim događajima (Primena zakona UK o huliganstvu na sportskim manifestacijama) – PROGRAM NOHULIGAN.
LGBT
65. Dosledno poštovanje jednakosti garantovanih prava svim osobama, bez obzira na njihovu seksualnu orijentaciju – PROGRAM JEDNAKOST.
66. Ozakonjenje prava na brak,
kao i naslednih prava svih pripadnika LGBT populacije,
i otvaranje skupštinske rasprave o pravu istopolnih parova na usvajanje dece – PROGRAM LGBT.
67. Zakonsko priznavanje preferiranog roda (željenog pola) transrodnih osoba
i izgradnja brzih procedura za promenu imena i pola transrodnih osoba u izvodima iz matične knjige rođenih, javnim i matičnim knjigama, ličnoj karti, pasošu, svedočanstvima o školovanju i ostalim dokumentima – PROGRAM TRANSKARD.
IV ZAŠTITA ŽIVOTNE SREDINE
ZAŠTITA ŽIVOTNE SREDINE
68. Formirati posebno ministarstvo zaštite životne sredine – PROGRAM ŽSMIN.
69. Uvesti ombudsmana za zaštitu životne sredine – PROGRAM ZELENI OMBUDSMAN.
70. Formirati Fond zaštite životne sredine za namenski plasman prikupljenih sredstava za zaštitu životne sredine – PROGRAM ŽSFOND.
71. Obezbediti striktno poštovanje važećeg Zakona o zabrani unošenja GMO u životnu sredinu, kroz pojačavanje rada inspekcijskih službi, kako na granicama Srbije, tako i poljoprivredne i fitosanitarne inspekcije na njivama – PROGRAM GMOFREE.
72. Uvesti 20-godišnji moratorijum na izgradnju nuklearnih postrojenja za proizvodnju energije, kao i drugih postrojenja koja emituju jonizujuće zračenje, osim isključivo u medicinske i naučne svrhe.
Takođe, uvesti oštru kaznenu politiku za dela ispuštanja jonizujućeg zračenja u životnu sredinu, bilo da je nastalo na registrovanim ili ne registrovanim (nelegalnim) lokacijama za obradu ili odlaganje nuklearnog otpada – PROGRAM NONUKE.
73.Promovisati i unaprediti princip „zagađivač plaća“, uz povećenje nadležnosti inspekcijskih službi i oštru kaznenu politiku prema zagađivačima – PROGRAM NOZAGAĐIVAČ.
74. Ubrzati izgradnju vodovodnih sistema za omogućavanje dostupnosti pijaće, zdravstveno ispravne vode u svim naseljima na teritoriji Republike Srbije – PROGRAM VODOVOD.
75. Ubrzati izgradnju kanalizacionih sistema, uporedo sa sistemima za vodosnabdevanje stanovništva – PROGRAM KANAL.
76. Ubrzati projekte i izgradnju sistema i regionalnih sistema za tretman otpadnih voda za sva naseljena mesta i anglomeracije veće od 10.000 ekvivalent – stanovnika – PROGRAM ČISTAVODA.
77. Ubrzati izgradnju regionalnih deponija sa postrojenjima za reciklažu i energanama za nereciklabilan gorivi otpad.
Oštro sankcionisati svako nesavesno odlaganje smeća i otpada van deponija – PROGRAM REGDEP.
78. Obavezati sve zagađivače voda, zemljišta i vazduha na primenu najsavremenijih, ekološki prihvatljivih postrojenja za tretman voda u roku od dve godine, a štetnih gasova iz fabričkih i drugih postrojenja u roku od godinu dana PROGRAM EKOTEH
79. Sve započete poslove rekultivacije starih površinskih kopova i jalovišta dovršiti u što hitnijem roku,
a korisnike aktivnih površinskih kopova obavezati na parcijalnu rekultivaciju jalovišta i dela kopova na kojima nema trenutnog odlaganja jalovine i nema trenutne eksploatacije – PROGRAM REKULTIV.
DOBROBIT ŽIVOTINJA
80. Uspostavljanjem harmonizovanog odnosa između ljudi i životinja uspostavlja se i dobrobit i zaštita životinja.
U sklopu savremenih saznanja o životinjama i njihovim potrebama, neophodno je uspostavljanje potpuno novog pristupa pitanju dobrobiti životinja
i podizanje opšte svesti građana da su životinje emotivna bića, koja osećaju sreću, ali isto tako i strah, bol i stres – PROGRAM DOBROBIT1.
81. Etičko postupanje prema oglednim životinjama, smanjenje patnje i sprečavanje obavljanja nepotrebnih i suvišnih eksperimenata.
Takođe, zelena politika se fokusira i na dobrobiti divljih životinja i zaštiti ugroženih vrsta PROGRAM DOBROBIT2.
V SPOLJNA POLITIKA I EVROINTEGRACIJE
EVROINTEGRACIJE
82. Pokrenuti permanentnu kampanju koja bi promovisala realnu viziju prednosti i mana koje Srbiji donosi članstvo u EU, uključujući i razmenu ideja i poreĊenje, kroz punu slobodu govora, čime se demistifikuju i realno prikazuju EU vrednosti – PROGRAM EUINT.
83. Unaprediti zakone i privredno okruženje koje se odnosi na mala i srednja preduzeća, u cilju pripreme za konkurentno EU okruženje – PRIPEU.
84. Primeniti niz promišljenih koraka u prilagođavanju zakonskog okvira u cilju zadovoljavanja zakonodavnih okvira EU i interesa domaće privrede i stanovništva – PPROGRAM EUSRB.
MIGRACIONA KRIZA
85. Omogućiti migrantima dobijanje privremene radne dozvole za poslove u kojima postoji deficit domaće radne snage
i omogućiti osnovnu zdravstvenu pomoć i uslugu – PROGRAM MIGROP.
86.Obezbediti jezičko obrazovanje migranata kojima je Srbija krajnja destinacija migracije.
Sprovoditi aktivne programe uklanjanja straha i nepoverenja prema migrantima u lokalnim samoupravama – PROGRAM MIGROTALK.
87.Aktivno učestvovati u međunarodnim programima za rešavanje “migrantske krize”
i potencirati efikasnu i sprovodivu politiku ravnopravne i pravedne raspodele tereta migrantske krize – PROGRAM MIGROWORLD.
KOSOVO I METOHIJA
88. Aktivno podsticanje i hitno rešavanje svih vlasničko-imovinskih problema na relaciji Srbija – Kosovo i Metohija, kroz procese restitucije,
povratka prognanih,
zaštite imovinskih prava,
zaštite investicija
i zaštiti kulturno-istorijske baštine srpskog naroda na Kosovu i Metohiji – PROGRAM KIMOVINA.
89.Aktivno podržavanje procesa povratka prognanih i raseljenih lica kroz proces apsolutnog poštovanja ljudskih i manjinskih prava na Kosovo i Metohiju,
kao i grupnih nacionalnih prava svih nacionalnih zajednica na Kosovu – PROGRAM KIMPRAVA.
VI BORBA PROTIV KRIMINALA
KRIMINAL
90. Presude moraju biti u skladu sa zločinom koji je učinjen, a kaznena politika za prekršajna dela novčano represivna.
U slučaju nemogućnosti plaćanja kazne, počiniocu treba izreći kaznu dobrovoljnog rada u trajanju koje je u skladu sa novčanim iznosom kazne – PROGRAM ZLOČINIKAZNA.
91. Najveću pažnju posvetiti sankcionisanju organizovanog kriminala,
proizvodnji i stavljanju u promet opojnih droga,
posedovanja nelagalnog oružja,
trgovine ljudima i prisilne seksualne eksploatacije – PROGRAM ORGKRIME.
92. Za ponovljena krivična dela protiv života i zdravlja graĊana, ili nasilništva, uvesti obavezujuće udvostručenje kazne, bez prava na pomilovanje, ili skraćenje kazne – PROGRAM DUPLAKAZNA.
93. Uvesti posebne dodatne provere i uslove za fizička lica za držanje oružja, uz obavezno psihološko i psihijatrijsko testiranje podnosilaca zahteva za držanje oružja – PROGRAM NOGUN.
EKSTREMNI NACIONALIZAM
94. Određivanje prioriteta, s fokusom na srednjoškolce kao najranjiviju ciljnu grupu, uz kvalitetan obrazovni rad na povećavanju tolerancije – PROGRAM NONAZI.
95. Razvijanje alternativne vizije i definisanje poželjnih i nepoželjnih scenarija u budućnosti, jer nacionalizam ima dve strane, napadačku i napadnutu, pa se scenariji moraju raditi dvosmerno – PROGRAM NAZIALT.
96. Aktivno učešće državnih službi u demistifikaciji i razobličavanju nacionalističkih i drugih kriminalnih i kriminalno-navijačkih grupa, jer tim grupama nacionalizam nije opredeljenje, nego izvor zarade i posao, uz sve ostale kriminogene radnje, kao što su: droga, nelegalno oružje, prostitucija, iznude, otmice i slično – PROGRAM INTERNAZI.
KORUPCIJA
97. Zakonski definisati potpunu zaštitu zviždača i uzbunjivača – PROGRAM ZVIŽDUK.
98. Obezbediti punu transparentnost procesa javnih nabavki kroz pisana i elektronska glasila i sredstva informisanja – PROGRAM TRANSPARENT.
99. Rad organa lokalne samouprave, javnih službi i državnih organa depolitizovati, departitizovati, učiniti transparentnim i nezavisnim i tako ukloniti osnovu za koruptivne radnje.
Uvesti obavezu javnog izveštavanja svih javnih ustanova/preduzeća – PROGRAM DEPP.
TAČKA 100
100. Ovu tačku građani pišu sami.
