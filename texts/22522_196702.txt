Werkprogram 1967-1971 Dit wil de KVP  Behoud van geestelijke waarden: huwelijk en gezin, gezag en vrijheid, bescherming van de persoonlijke levenssfeer.  Welzijn en welvaart, nu en straks: opheffing van de woningnood, onderwijs en cultuur voor allen, dynamisch jeugdbeleid, ruimtelijke ordening, modern verkeersbeleid, recreatiemogelijkheden, nieuwe industrialisatieronde, sociale zekerheid, vereenvoudiging van wetten, regels en verordeningen.  Democratie ook in het sociaal-economisch leven: medezeggenschap van de werknemers, nieuwe wegen voor de bezitsvorming, een gezond midden- en kleinbedrijf.  Vrede en samengaan in de wereld: bewapeningswedloop en verspreiding van kernwapens stoppen, toeneming bijdragen aan doelmatige ontwikkelingshulp, verder bouwen aan één Europa. Onmisbare voorwaarde voor de verwezenlijking van dit program is het herstel van de economische groei en het veilig stellen van de werkgelegenheid.  Daarom: een evenwichtige inkomens- en prijsontwikkeling, bevordering van het sparen, zorg voor voldoende dekking van de overheidsuitgaven, op basis van prioriteiten.  Financieel-economische waarborgen voor uitvoering van dit programma  Al de genoemde noodzakelijke voorzieningen zullen geld kosten. Dit vraagt offers van bet gehele volk. De overheid zal bij de uitvoering van deze taken en met haar uitgavenbeleid en met het vragen van die offers rekening moeten houden met de mogelijkheden, welke de economische groei biedt. Er zal een gezond evenwicht moeten bestaan tussen de mogelijkheden enerzijds voor persoonlijke uitgaven, bezitsvorming en particuliere investering en anderzijds voor de overheidsuitgaven en overheidsinvesteringen. De huidige spanningen in onze economie vormen een belemmering voor de economische groei, die onmisbaar is voor onze toekomstige welvaart. De eerste taak, waarvoor wij staan, is het weer gezond maken van onze economie en het weer veilig stellen van de werkgelegenheid door: een evenwichtige inkomens- en prijsontwikkeling bevordering van het sparen zorg voor voldoende dekking van de overheidsuitgaven op basis van prioriteiten.  Onmisbare voorwaarde om de middelen te kunnen verkrijgen voor financiering van de in de komende jaren noodzakelijke grote uitgaven Is een sterke en evenwichtige groei van onze economie. Maar ook dan blijft het bij de veelheid van te verrichten taken noodzakelijk krachtig te streven naar vermindering van de uitgaven voor minder urgente zaken; dit kan mede geschieden door wetswijzigingen om automatische uitgavenstijgingen te beperken. Aldus kunnen de vrijkomende middelen worden besteed voor de meer urgente zaken. De K.V.P. heeft een uitgesproken voorkeur om de noodzakelijke financieringsmiddelen in meerdere mate te vinden in het opvoeren van vrijwillige particuliere besparingen mede door een actief bezitsvormingbeleid De bezuiniging bij de minder urgente uitgaven en de opvoering der particuliere besparingen zullen op kortere termijn nog niet tot een verlichting van de in ons land zo zware druk der belastingen kunnen leiden. Wel zal de willekeurige invloed van inflatie op de tarieven van de loon- en inkomstenbelasting tijdig worden gecorrigeerd. De belastingdruk moet immers het gevolg zijn van een bewuste keuze. Mochten de gestelde prioriteiten voor een gezonde financiering toch nog een verzwaring van de belastingdruk noodzakelijk maken, dan kan dit mede in verband met de ontwikkelingen in de E.E.G. het beste geschieden door een verhoging van de indirecte belastingen, mits voldaan is aan bepaalde voorwaarden voor de laagste inkomens en de grotere gezinnen (minimumloon en kinderbijslag). Wij mogen de inflatie niet over ons laten komen als een onweerstaanbare vloedgolf. In het binnenlands beleid moet in alle sectoren waar mogelijk een inflatoire ontwikkeling worden tegengegaan. Daarenboven wil de K.V.P., dat Nederland verdere initiatieven neemt om te komen tot een gemeenschappelijk Europees conjunctuurbeleid. De K.V.P. is ervan overtuigd, dat wij met elkaar voor onze kinderen voor een goed bewoonbaar Nederland kunnen zorgen. Wij allen zullen echter moeten beseffen, dat veel van de noodzakelijke maatregelen, die ons aller en persoonlijk welzijn tot doel hebben, onze gezamenlijke inspanning vragen. Voor dat persoonlijk en algemeen welzijn wil de K.V.P., bezield door haar beginselen, ook in de komende vier jaren met kracht ijveren. De K.V.P. wil een bijdrage leveren aan de verbetering van de samenleving, nationaal en internationaal. Zij laat zich daarbij inspireren door christelijke opvattingen over mens en samenleving. De K.V.P. acht een politiek verband gewenst van allen, die dit uitgangspunt en een daarop gebaseerd gemeenschappelijk program willen aanvaarden. De K.V.P. staat open voor een ontwikkeling in deze richting. Intussen blijft zij, gelet op het bestaande partijstelsel in ons land, onder eigen naam haar doelstellingen nastreven, waarbij het program het karakter van de K.V.P. duidelijk demonstreert. De K.V.P. wil doelbewust mensen uit verschillende maatschappelijke groepen in een partijverband verenigen; het in harmonie brengen van belangen is nodig om een zo groot mogelijk welzijn voor ieder persoonlijk en voor allen te bereiken. Vanuit haar christelijke levensvisie plaatst de K.V.P. in de politiek de mens met zijn persoonlijke ontwikkelingskansen en met zijn verantwoordelijkheid voor de medemens centraal. Daarom vraagt de K.V.P. mogelijkheden voor de mens en zijn gezin om zich in vrijheid en zelfstandigheid te kunnen ontplooien, initiatieven te nemen, maatschappelijk en cultureel werkzaam te zijn. De eigen initiatieven van de mens en zijn natuurlijke dadendrang - mogen niet verlamd worden door overbodige beperkingen. Evenzeer is de K.V.P. ervan overtuigd, dat - mede door de sterk groeiende onderlinge onafhankelijkheid van de mensen - de overheid steeds nieuwe taken krijgt te vervullen, vooral op het gebied van algemene voorzieningen. Er mag echter niet onnodig geregeld worden. De mens mag zich niet verloren voelen tussen regels en bepalingen, die hij niet begrijpt en waardoor hij de weg niet meer kan vinden in onze samenleving. De K.V.P. wil niet-noodzakelijke overheidstaken afstoten en waar mogelijk wetten, regels en verordeningen vereenvoudigen. Dit laatste vooral in voorschriften voor bouwen en wonen, in sociale wetten, belastingwetten en in wetten, die handel en bedrijfsvestiging regelen. De K.V.P. wil, dat de overheid zich, juist in deze tijd, sterk maakt voor het behoud van geestelijke waarden; zij denkt hierbij aan huwelijk en gezin, gezag en vrijheid, bescherming van de persoonlijke levenssfeer. De K.V.P. spreekt zich uit voor een constitutionele monarchie onder het Huis van Oranje.  Nederland in de wereld Om vrede, welzijn en welvaart voor alle mensen te helpen verzekeren, wil de K.V.P. een buitenlandse politiek voeren, die de eenwording van de wereld naderbij brengt.  Daarom wil de K.V.P., Dat Nederland: initiatieven ontwikkelt of steunt om vrede in Vietnam te verkrijgen. volle medewerking verleent aan stopzetting van de bewapeningswedloop door overeenkomsten te bevorderen en te steunen, die de verspreiding van kernwapens tegengaan en die wapenbeheersing en ontwapening beogen; het bestaande machtsevenwicht benut om tot concrete voorstellen te komen, die de toenadering en samenwerking tussen Oost en West vooruit helpen; het Atlantisch Bondgenootschap - waarborg voor onze vrijheid - ook gebruikt om gezamenlijk ontspanning en ontwapening te bereiken; een wereldhandelspolitiek helpt opbouwen, mede gericht op samenwerking - op voet van gelijkwaardigheid - met de ontwikkelingslanden. zijn bijdrage aan doelmatige ontwikkelingshulp geleidelijk vergroot. de speciale taak van de particuliere instellingen en organisaties op dit terrein erkent en steunt. medewerking verleent aan verantwoorde maatregelen voor de oplossing van het wereldbevolkingsvraagstuk. in de V.N. een actief aandeel heeft in het overleg tussen de landen - met inbegrip van de Volksrepubliek China - om tot een bovennationaal georganiseerde samenwerking te komen. zich duidelijk blijft uitspreken tegen elke vorm van rassendiscriminatie. doelbewust blijft streven naar een Europa, dat democratisch, bovennationaal en open van karakter is; kracht bijzet aan samenwerking en overleg in de Benelux, op politiek, economisch, sociaal en cultureel terrein.  Ten aanzien van de defensie wil de K.V.P., dat volk en krijgsmacht er zich van bewust zijn, dat de defensie in V.N.-, NAVO- en nationaal verband allereerst moet worden gericht op het voorkomen van een oorlog. de Nederlandse defensietaak in verband met de toenemende internationale ontspanning en de daaruit voortvloeiende wijziging van de taken van NAVO en V.N. opnieuw wordt bezien. in een beperkte krijgsmacht van hoge kwaliteit en grote efficiency de diensttijd zoveel mogelijk wordt bekort. het personeelsbeleid, in overeenstemming met de huidige maatschappelijke verhoudingen, verder wordt ontwikkeld.  De K.V.P. wil een sociaal-economische democratie, waarin: zoveel mogelijk mensen hun eigen bijdrage leveren aan de welvaartsgroei. allen, die deelnemen aan het economisch leven, invloed uitoefenen op de gang van raken. ieder profijt trekt van de stijgende welvaart.  Daarom wil de K.V.P.: algemene maatregelen van de overheid voor het bevorderen van de spaarzin. aanmoediging van persoonlijk bezit, waartoe mogelijkheden gelegen zijn in: ondernemingswinst- en -spaarregelingen, vormen van vermogensaanwasdeling en daarnaast ook in investeringsloon, het tot stand brengen of aanpassen van pensioenregelingen en in het eigen woningbezit. een sociaal-, economisch- en fiscaal beleid, gericht op het scheppen van zo gunstig mogelijke voorwaarden voor de ontplooiing van een gezond midden- en kleinbedrijf in de agrarische sectoren en in die van handel, nijverheid en dienstverlening (mede door een actief beleid via de Ontwikkelings- en Saneringsfondsen). een spoedige wijziging van het ondernemingsrecht waardoor de medezeggenschap gestalte krijgt: een verplichte jaarverslaggeving en een recht van enquête. in de wet op de ondernemingsraden verplichtingen opnemen om inlichtingen te geven over de economische gang van zaken en tot het tijdig raadplegen van ingrijpende veranderingen als fusies, inkrimping, sluiting, automatisering. daarnaast aanvullende regelingen, die de rechten van de werknemers ook bij faillissement van bedrijven waarborgen. komen tot een gezonde mate van medebeslissing. hiervoor moeten vormen gevonden worden om ook de werknemers te betrekken bij de samenstelling van de Raden van Commissarissen, zo dat het ondernemingsbelang als geheel op evenwichtige wijze kan worden behandeld. spoedige wettelijke regeling van het stakingsrecht. een juniorenstatuut, waarin de plaats en de verantwoordelijkheden van de werkende jongeren worden omschreven.  Welzijn en welvaart voor allen  In de nieuwe parlementaire periode zal een aantal belangrijke taken moeten worden aangepakt en voortgezet om tot een hoger welzijn en grotere welvaart te komen. Wil de mens in de komende tijd gelukkig kunnen zijn, dan zal meer dan in het verleden een doelbewust welzijnsbeleid gevoerd moeten worden.  Daarom wil de K.V.P.: in het totale overheidsbeleid voortdurend aandacht voor de ruimtelijke ordening, ook in West-Europees verband, noodzakelijk om Nederland beter leefbaar te maken. een grondbeleid onder erkenning van de particuliere eigendom. waarbij speculatie wordt voorkomen. aansluitend op de forse aanpak van de woningbouw in de afgelopen periode, voortzetting van dit beleid gericht op het beëindigen van de woningnood (huizen met toekomstwaarde, veiligstellen van de financiering, doelmatige bezetting van de bestaande woningen, evenwichtige huren). zodra mogelijk omschakeling op grootscheepse vervanging van krotten en slechte woningen, waarbij ook aan stadsreconstructie een belangrijker plaats moet worden gegeven; een modern verkeersbeleid, waarvoor een alles omvattend structuurplan noodzakelijk is. ruime mogelijkheden scheppen voor recreatie en vrijetijdsbesteding. bestaande recreatiegebieden behouden, toegankelijk en beter bereikbaar maken. bezinning op de mogelijkheden om te komen tot meer zinvolle arbeid medewerking van de overheid aan tijdige oplossing van de vraagstukken van mechanisering en automatisering; een nieuwe industrialisatieronde, gericht op hoogwaardige industrie, die beantwoordt aan moderne eisen. herindustrialisatie en industrialisatie waar dit dringend nodig is (Zuid- en Midden Limburg, Noord-Oostelijke provincies, Zuid-West Nederland). een gecoördineerd energiebeleid ( kolen, gas, olie, kernenergie ) in verband met de stijgende energiebehoeften. de opbrengsten van de bodemschatten zoveel mogelijk ten goede laten komen aan het Nederlandse volk.  verdere ontwikkeling van de sociale zekerheid. rechtsgelijkheid in het gehele land bij de uitvoering van de Algemene Bijstandswet. maatschappelijke begeleiding en dienstverlening voor degenen, die dit in de snelle ontwikkeling naar de nieuwe opbouw van onze samenleving nodig hebben rekening houden met de positie van de alleenstaanden, met name met die van' de ouder wordende werkende vrouw. de bejaarden mogelijkheden geven om hun zelfstandigheid in de samenleving te behouden; regelingen, die voorzien in bestaanszekerheid van lichamelijk- en geestelijk gehandicapten. blijvende erkenning van de verantwoordelijkheid van de ouders voor de opvoeding tot volwassenheid van hun kinderen; ieder de vorming laten krijgen, die beantwoordt aan zijn aanleg, begaafdheid en belangstelling. definitieve vormgeving van het studietoelagebeleid doelmatig onderwijs van hoge kwaliteit, gericht op de eisen van de toekomst invoering van een leer- en vormingsplicht voor jeugdige werknemers. een gecoördineerd wetenschapsbeleid op het terrein van wetenschappelijk onderwijs en wetenschappelijk onderzoek, een dynamisch beleid voor de jeugd, waardoor de jongere generatie de kans krijgt haar aandeel en verantwoordelijkheid te hebben in de opbouw van de samenleving; een op plaatselijke behoeften afgestemde hulp aan jongeren voor hun eigen uitingsmogelijkheden, vorming en recreatie. een actief beleid voor lichamelijke vorming en sport. doelmatige verdeling van sportaccommodaties over het land. spreiding van de cultuur in al haar uitingen, opdat zoveel mogelijk mensen eraan kunnen deelhebben. een open radio- en televisiebestel gebaseerd op de uitgangspunten van het Ontwerp Omroepwet.  een volksgezondheidsbeleid, waarbij rekening wordt gehouden met de groeiende verantwoordelijkheid van de overheid en met de blijvende verantwoordelijkheid van de menselijke persoon en van de maatschappelijke organisaties. erkenning van de eigen verantwoordelijkheid van de ouders bij de bepaling van de gezinsgrootte; steun van de overheid bij de voorlichting hierover door de geëigende maatschappelijke organisaties. wettelijke voorzieningen om lawaaihinder en verontreiniging van lucht, water en bodem tegen te gaan.
