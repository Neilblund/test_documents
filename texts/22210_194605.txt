OPBOUWEN, ORGANISEREN, PRODUCEREN.
Opvoering van de productie, werk voor allen.
Het richten van de productie voor- namelijk op de voortbrenging van voedsel, kleding en massa verbruiksartikelen.
Herscholing der arbeiders door het Rijk op grote schaal, met voldoende vergoeding.
Krachtige en planmatige leiding van het bedrijfsleven door de Overheid.
Nationalisatie van de banken, de mijnen, de grote havenbedrijven, de grote scheep- vaart- en luchtvaartmaatschappijen, de grote metaalbedrijven en scheepswerven, de Philipsfabrieken, de textielfabrieken, de bedrijven van de Unilever en andere monopolistische bedrijven, alsmede de verzekeringsmaatschappijen, spaar- en voorschotbanken.
Organisatie van het bedrijfsleven op de volgende grondslag:  Terugdringing van de dictatuur van het groot-kapitaal;
medezeggenschap der arbeiders in het bedrijfsbeheer;
uitbreiding van het aandeel van het kleinbedrijf in het bedrijfsleven, o.a. door ruimere uitgiften van bedrijfsvergunningen, toewijzingen en kredieten;
medezeggenschap van de arbeiders en de kleinhandel bij de prijsbepaling en in de distributie;
vaststelling van lonen en arbeidsvoorwaarden door collectieve contracten in vrije overeenkomst tussen arbeiders- en ondernemers-organisaties afgesloten; onvoorwaardelijke erkenning der EVC;
geen verordenende bevoegdheid voor Organen, die niet direct of indirect aan de volksvertegenwoordiging verantwoording schuldig zijn.
Vergroting van de koopkracht van lonen en salarissen, hogere beloning en lagere prijzen.
Vaststelling van een loonvloer van gemiddeld ƒ 50 per week voor gezinshoofden.
Gelijk loon voor gelijke arbeidsprestatie van man en vrouw.
Toepassing van de collectieve arbeids- overeenkomst voor water-, spoor- en wegenbouw bij de DUW.
Wettelijke vacantieregeling van minimum 14 werkdagen met uitkering van dubbel loon.
Onmiddellijke uitbetaling van overbruggingsgeld voor de trekkers van ouderdomspensioen en andere gepensionneerde werkers, in verhouding tot de levensduurte.
Invoering van premie-vrij ouderdomspensioen voor allen.
Invoering van een algemene sociale verzekering voor het gehele volk, ook de zelfwerkende boeren en kleine zelfstandigen omvattend, met rechtvaardige verdeling van de lasten over de verzekerden, door ondernemingen en de Staat.
MEER VRIJHEID EN WELVAART VOOR BOER EN TUINDER.
Een bodem- en pachtwet, die het gebruik van de grond en de vruchten van de arbeid aan den zelfwerkenden boer en tuinder verzekert.
Een betere verdeling van de cultuurgronden, met afronding naar boven van te kleine bedrijven, zodanig, dat daarop een gezin een lonend bestaan kan vinden.
Splitsing van grote bedrijven.
Stichting van een nationaal bodem-fonds.
Een politiek van lage pachten en goedkope kredieten.
Vorming van een staats-hypotheekbank.
Aflevering tegen vaste prijzen aan de staat van al het verbouwde graan en staatsmonopolie van in- en uitvoer van graan en graanproducen.
Door de staat vastgestelde verkoopsprijzen van alle graansoorten voor broodgraan, voeder graan en graan voor industriële doeleinden, zodanig dat een juiste verhouding wordt bereikt tussen de productie voor binnenlands verbruik en van veredelingsproducten voor de uitvoer.
Verzekering van lonende prijzen voor de zelfwerkende land- en tuinbouwer van staatswege.
Een algemene teeltregeling, die de hoeveelheden aangeeft welke van bepaalde producten worden vereist en hun verdeling vaststelt.
Een en ander door vrije overeenkomst tussen het Rijk en land- en tuinbouworganisaties.
Zo spoedig mogelijk invoering van de vrijheid voor de boeren en tuinders bij de inrichting en het beheer van hun bedrijven.
Geen burocratische inmenging in het bedrijf en geen verordenende bevoegdheid van bedrijfsorganen.
Intensivering van de land- en tuinbouw en maatregelen tot het winnen en verbeteren van cultuurgronden, waarbij door de bezetting verwoeste en geruïneerde gebieden de voorkeur moeten genieten.
Nieuw gewonnen gronden te gebruiken voor versterking van het Nationale Bodemfonds, door de staat te verpachten.
Krachtige bevordering van de teelt van varkens en pluimvee, ter bescherming van de melkveestapel.
Bevordering van land- en tuinbouw-wetenschappen en land- en tuinbouw-onderwijs, dat voor allen toegankelijk moet zijn.
Eisen van bekwaamheid voor de vestiging en uitoefening van land- en tuinbouw-bedrijven.
Verbetering van wegen- en spoorweg- verbindingen.
Uitbreiding van het aantal onderwijsinstellingen, cultuur-instellingen, geneeskundige en hygiënische diensten op het platteland.
Stichting van landarbeiders-scholen.
Bouw van landarbeiderswoningen, die aan hygiënische en culturele eisen voldoen
Afschaffing kinderarbeid in de landbouw.
BETERE VOEDING, WONING EN KLEDING.
Instelling van een Ministerie van Voed- selvoorziening en bevoorrading.
Uitbreiding en verhoging van de kwaliteit van het distributiepakket, in het bijzonder voor de opgroeiende jeugd en voor hen die zware arbeid verrichten.
Geen vrije verkoop van artikelen, waar- van onvoldoende voorraad is.
Bestemming zoveel mogelijk, van de in ons land geproduceerde levensmiddelen en massa-verbruiksartikelen voor eigen gebruik.
De Nederlandse boter voor de Nederlanders.
Herstel van beschadigde woningen en nieuwbouw van woningen op grote schaal voor het werkende volk, onder 'beheer van gemeente- en woningbouw-verenigingen.
Distributie van beschikbare woningruimte.
HULP AAN DE OORLOGSSLACHT-OFFERS.
Samen trekking van alle hulpbronnen en beschikbare werkkrachten tot spoedige wederopbouw der verwoeste gebieden, bij voorkeur ter plaatse.
Bij de wet geregelde, voldoende morele en materiële zorg voor alle slachtoffers van oorlog en verzet en voor de nabestaanden van onze gevallenen.
Voorrang voor de niet-kapitaalkrachtige gedupeerden bij de vergoeding van oor- logsschade.
TEGEN INFLATIE.
VOOR DE STABILISATIE VAN DE GULDEN.
Inbeslagneming van alle winsten, die door handel met of diensten voor den vijand zijn verkregen.
Inbeslagneming van de bezittingen van alle collaborateurs en zwarte handelaars.
Progressieve heffing ineens op de grote vermogens.
Sterkere progressiviteit bij de heffing der inkomsten- en vermogensbelasting.
Progressieve verhoging der successie- en schenkingsrechten.
Progressieve belasting op winsten van grote ondernemingen.
Beperking van de indirecte belastingen op massa-verbruiksgoederen en levens- middelen.
Opvordering van de z.g. vluchtkapitalen, die in het buitenland belegd zijn.
Verlaging van abnormaal hoge salarissen en pensioenen van ambtenaren.
Bezuiniging op de militaire uitgaven,
Een „uitgave-plafond” op basis van een behoorlijke levensstandaard.
Vorming van een investeringsfonds uit de gedwongen besparing uit inkomens boven het verbruiksmaximum.
Overname door het Rijk van de ten ge- volge van de oorlog door de gemeente gemaakte schulden.
BESCHERMING VAN ONZE JEUGD.
Extra distributie van levensmiddelen, versnaperingen en kleding voor de opgroeiende jeugd.
Steun aan jeugdorganisaties, bevordering der gelegenheid tot het beoefenen van de sport, steun aan instellingen voor culturele en kunstzinnige ontwikkeling.
Actief kiesrecht op 21-jarige leeftijd en passief kiesrecht op 23-jarige leeftijd.
VOOR DE EENHEID VAN VRIJ NEDERLAND MET VRIJ INDONESIË.
Volledige afschaffing naar vorm en geest van het koloniale regime in Indonesië, Suriname en Curaçao.
Terugtrekking van de Britse en Nederlandse oorlogsstrijdkrachten uit Indonesië.
Geen uitzending van Nederlandse dienst- plichtigen of vrijwilligers zonder hun toestemming naar Indonesië, in overeenstemming met de Grondwet.
Intrekking van het desbetreffend' Koninklijk Besluit.
Toepassing van het recht van Indonesië op staatkundige zelfstandigheid op de volgende grondslag:  Een zelfstandige Indonesische regeering, die verantwoording schuldig is aan een gekozen volksvertegenwoordiging, die over alle democratische bevoegdheden beschikt, ook de bevoegdheid om de regering tot aftreden te dwingen.
Uitoefening van het gezag in Indonesië door een Indonesisch bestuursapparaat, politie- en rechterlijke macht.
Beschikking van het Indonesische volk over de natuurlijke rijkdommen van het land.
Streven naar vrijwillige samenwerking op elk gebied tussen Indonesië en Nederland in een Gemenebest met gelijke burger- rechten voor Indonesiërs en Nederlanders in beide landen.
TEGEN FASCISME EN REACTIE.
DEMOCRATIE VOOR HET VOLK.
Strengere zuivering aan de top.
Afwikkeling van de zuivering voor het einde van het jaar.
Arrestatie van alle grote collaborateurs
Berechting van alle landverraders en ten uitvoerlegging van de vonnissen voor het einde van het jaar.
De kogel voor de verantwoordelijke leiders der N.S.B. en andere oorlogsmisdadigers.
Toepassing op ruime schaal van voorwaardelijke straffen door de Tribunalen voor lichte gevallen.
Bescherming van de burgerij en de staat door strenge strafbepalingen tegen corruptie, opzettelijke verspilling van openbare geldmiddelen, opzettelijk administratief onrecht en zwarte handel.
Vereenvoudiging en inkrimping van het ambtelijk apparaat, bestrijding der burocratie.
Formele opheffing van het verbod van lidmaatschap der linkse organisaties voor overheidspersoneel.
Volledige gelijkstelling van man en vrouw voor de wet, herziening der huwelijkswetgeving in die zin.
Afschaffing van de Eerste Kamer
VOOR BESCHAVING, KUNSTEN EN WETENSCHAPPEN.
Vernieuwing van het onderwijs.
Vrijmaking der nog bezette schoolruimten en bouw van nieuwe scholen.
Verlaging van de leerlingenschaal, eveneens voor het kleuteronderwijs.
Wettelijke regeling van het kleuteronderwijs.
Gratis schoolvoeding.
Ingrijpende verbetering van de salariëring der leerkrachten, in het bijzonder op het platteland
Uitbreiding van het vakonderwijs.
Uitbreiding van het hoger onderwijs en vereenvoudiging der toelating.
Krachtige bevordering van staatswege der beoefening van de kunsten.
Bouw van nieuwe tentoonstellingsgebouwen, schouwburgen en concertzalen.
Ruime subsidies aan begaafde jonge kunstenaars.
Bescherming van het gezin.
Versterking der moraal van ons volk.
Bevordering van orde en discipline.
In ere houden van de geest van het nationale verzet.
Verbod van antisemietische propaganda.
Nationale radio-omroep met verzekerde uitingsmogelijkheid voor alle geestelijke, sociale en politieke stromingen, onder leiding van een omroepbestuur, waarin deze stromingen naar evenredigheid van hun invloed zijn vertegenwoordigd.
Onafhankelijkheid van het perswezen van elke invloed der monopolies en grootkapitalisten, onder meer door beperking van het weerkeren der gecompromitteerde bladen.
Krachtige bevordering van de volksgezondheid.
Bouw van nieuwe ziekenhuizen en sanatoria.
Oprichting van een rijksgezondheidsdienst.
Bestrijding van volks- en beroepsziekten.
Bescherming van natuurschoon en stedenschoon.
DEMOCRATIE IN LEGER EN VLOOT.
Democratisering van leger en vloot met inschakeling van de uit het verzet voortgekomen krachten tot in de hoogste rangen.
Toelating tot de kaderopleiding van allen die daartoe de bekwaamheid bezitten, ongeacht hun, maatschappelijke positie.
Volledige politieke meningsvrijheid en vrijheid van organisatie voor alle militairen.
Aanpassing van de bezoldigingen aan de levensduurte.
Wettelijke bepaling dat dienstplichtigen in hun oude betrekking moeten teruggenomen worden na beëindiging van hun diensttijd.
Beperking van de omvang der militaire macht tot het aandeel van Nederland in de internationale beveiliging.
VOOR VREDE EN VEILIGHEID.
Onvoorwaardelijke deelneming van Nederland aan de uitvoering der besluiten van de conferenties van Potsdam 1945 en der conferentie van San Francisco, ter uitroeiing van de resten van het fascisme en organisatie van een duurzame vrede.
Eenheid der Verenigde Naties rondom het bondgenootschap van de Sowjet-Unie, de Ver. Staten en Groot-Brittannië.
Geen blokvorming.
Volledige schadeloosstelling van Nederland door Duitsland tot de vorm van leveranties in natura en diensten, met onverwijlde teruggave der geroofde goederen.
Verbreking van de diplomatieke en handelsbetrekkingen met Franco-Spanje.
Nauwe politieke, economische en culturele samenwerking met alle democratische staten, in het bijzonder met België en Frankrijk.
Uitbreiding der vriendschappelijke politieke, culturele en economische betrekkingen met de Sowjet-Unie en de democratische landen in Oost- en Zuidoost Europa.
Reorganisatie van die diplomatieke dienst volgens democratische beginselen.
Delegaties naar internationale bijeenkomsten en vertegenwoordiging in instanties van de UNO moeten worden samengesteld naar het politieke beeld van de volksvertegen« woordiging.
