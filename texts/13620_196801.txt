- en orientering  om det program  som  Det konservative  Folkeparti  går til valg på...  For godt og vel et år siden var der folketingsvalg. Straks efter at resultatet forelå, kom løftebruddet: Socialdemokratiet gik i forhandlinger med SF om en socialistisk flertalsregering.  Det konservative Folkeparti søgte at afværge ensidigheden. Folketingsgruppens formand Poul Sørensen erklærede: valget drejede sig om kildeskat og bør derfor ikke få konsekvenser for udenrigs- og sikkerhedspolitikken ... Det konservative Folkeparti har ikke afvist tanken om kildeskat og vil forhandle om en løsning, som også Socialdemokratiet kan acceptere ... Det konservative Folkeparti er tillige parat til at drøfte skattereform, jordreform, sociale reformer og foranstaltninger mod inflationen.  Henvendelsen blev ikke besvaret. S + SF blokken var etableret.  Socialisternes første indgreb i økonomien  Ikke desto mindre fortsatte Det konservative Folkeparti sine bestræbelser ... søgte at holde Socialdemokratiet fast på løftet øm nedsat direkte beskatning søm følge af momsen ... og på endnu et løfte øm, at et nyt skatteloft skulle erstatte skattefradragsretten ... fremhævede, at ophævelsen af skattefri opsparing på kapitalbindingskonto øg stramning af afskrivningsreglerne kunne føre til stigende rente, øget mangel på kapital til produktive investeringer, nedsat konkurrenceevne, truet beskæftigelse.  S + SF gennemførte momsen alene og tøg ingen hensyn til de øvrige indvendinger.  Tillid til den borgerlige opposition  Efter den første folketingssamling under det socialistiske flertal udtalte Det konservative Folkepartis folketingsgruppe enstemmigt:  »Som et ansvarsbevidst og uafhængigt oppositionsparti vil vi, hvor mulighederne herfor foreligger, søge at gøre vor indflydelse gældende fra sag til sag. Vi vil gennem alternative forslag og selvstændige initiativer vise, hvor vi står. Vi forbeholder os at anvende ethvert middel, som grundloven giver os, for at standse en ensidig øg socialistisk lovgivning. Igennem et positivt og konstruktivt arbejde tror vi det er muligt at skabe en sådan tilslutning til vort partis tanker, at vi ved næste valg*) kan sikre landet et borgerligt flertal og en borgerlig flertalsregering. I vort forhold til de øvrige partier vil vi have dette politiske mål før øje.«  *) NU!  En række af Det konservative Folkepartis forslag  Dels alene, dels i samarbejde med andre partier har Det konservative Folkeparti også i S + SF flertallets anden folketingssamling (siden oktober) fremlagt alternative forslag til den socialistiske politik:  Fuld offentlighed i forvaltningen,  så pressen m. fl. får mulighed for at følge sagernes gang i og imellem de offentlige kontorer. I løbet af kort tid vil dette forslag sætte en stopper for det nuværende system, som forsinker og fordyrer administrationen. Dermed banes vejen for den modernisering af sagernes behandling, som Det konservative Folkeparti har arbejdet for gennem en årrække.  Loft over den direkte beskatning,  så skatten af »den sidst tjente krone,, ikke kan blive højere, end den var under fradragsretten. Dermed forbindes kildeskattens fordele med fradragsrettens sikkerhed.  Fortsat fradragsret for kommuneskat,  så det samlede skattetryk i dyrere og billigere kommuner udlignes. Ny opsparing på kapitalbindingskonto,  så sparerne får et fradrag i statsskatten på 30 procent af det opsparede beløb. Det vil fremme spredningen af kapitaldannelsen, således som Det konservative Folkeparti ønsker det, og det vil give flere mennesker mulighed for langsigtet opsparing.  Bedre afskrivningsregler for erhvervslivet,  så danske foretagender ikke rammes hårdere end deres udenlandske konkurrenter. Det letter mulighederne for den rationalisering, der skal til, hvis varig beskæftigelse skal sikres.  I en erhvervspolitisk udtalelse har den konservative folketingsgruppe peget på nødvendigheden af at lempe erhvervslivets finansiering skatte- og kreditpolitisk og sådan, at firmaerne ikke stilles ringere end stat, kommune og de koncessionerede selskaber, men kan optage lån i udlandet. Når beskæftigelsen er vigende, vil denne foranstaltning ikke fremme inflationen, men støtte en høj produktiv beskæftigelse som grundlag for en fortsat voksende materiel velstand.  Udtalt mistillid til kronenedskæringen  Den socialistiske regerings beslutning om at følge England i devalueringen bekræfter for Det konservative Folkeparti, at der er ført en skadelig økonomisk politik. Den socialdemokratiske regering i Sverige og den borgerlige regering i Norge holdt fast på deres valuta. Erstatning til landbruget og en erhvervsvenlig politik ville have afbødet økonomiske tab og trusler mod beskæftigelsen bedre, og vi havde undgået prisstigninger, restriktioner og andre indgreb.  Det konservative Folkepartis pensionsforslag  Regeringen tænker sig en indtægtsbestemt tillægspension (ITP), hvor lav indtægt i de aktive år giver lav pension; hvortil der kræves en fond på omkring 100 milliarder kroner; og som først kan være udbygget efter år 2000.  Herimod står Det konservative Folkepartis alternativ: en gradvis udbygning af den fulde folkepension, så folkepensionen til enhver tid vil udgøre 60 procent af den aktive befolknings genemsnitsindkomst: udgifterne dækkes ved forhøjelse af folkepensions bidraget; for alle nulevende giver det en bedre folkepension - og betydelig billigere  Privatlivets fred skal beskyttes  Det enkelte menneskes ukrænkelighed har altid været et mål for det velordnede retssamfund. Den tekniske udvikling er imidlertid løbet fra lovgivningen. Det konservative Folkeparti har i en indstilling fremsat konkrete forslag: strafansvar og erstatningspligt for dem, der benytter skjulte kameraer, båndoptagelser og lignende til beluring af andre menneskers private forhold ... skjulte lytteapparater til kontrol af medarbejdere forbydes ... resultater af psykotekniske prøver belægges med tavshedspligt ... skatteligning og skatteopkrævning skal beskyttes mod uvedkommendes - også arbejdsgiveres - indblik i private forhold ... klare lovregler for ansvaret for udsendelser i radio og tv ... pligt også for radio og tv til at korrigere forkerte oplysninger - og til at bevare båndoptagelser, så berørte personer kan komme til at dokumentere eller dementere ... sikring af boligens ukrænkelighed ... indgreb mod den tiltagende støj- og forureningsplage.  Sådan kan jordlovproblemerne løses  Det konservative Folkepartis tilbud:  1 - en fornuftig planlægning med ansvar hos folkevalgte organer skal sikre den hensigtsmæssige opdeling af landet i byudviklingsområder, landbrugsområder og rekreative områder,  2 - en naturfredningslov, der bevarer landskabeligt og videnskabeligt betydningsfulde områder,  3 - mulighed for kommunerne at sikre og byggemodne arealer til udviklingen - uden krænkelse af den private ejendomsret,  4 - en regulering af byggezoneinddelingen, så udbuddet af jord til byggeformål øges og prisstigningen, der skyldes knaphed på byggejord, forhindres, 5 - at bevare dansk jord - i videst muligt omfang - i dansk eje.  Væsentlige punkter fra Det konservative Folkepartis program »De nærmeste år»:  • Undervisningspligten forlænges til 9 år, så alle unge kan få den uddannelse, de ønsker og har evner til. Adgang til lån skal forhindre, at nogen afskæres fra en uddannelse.  • Funktionærstatus for flere. Forældede fagskranker nedbrydes. Efteruddannelse og omskoling skal give ufaglærte og andre nye chancer.  r  • Den sociale lovgivning udbygges og forenkles i een tryghedsordning, der automatisk giver alle sikring mod indtægtstab som følge af sygdom, ulykke ell. arbejdsløshed.  • Bedre planlægning og løbende budgetkontrol for statens udgifter.  • Afvikling af den bekostelige og forsinkende dobbeltadministration ved at give kommunerne endelig beslutning i lokale forhold.  • Modernisering af landbrugslovene, så staten ikke hindrer den mest rationelle produktion.  • Ophævelse af indgreb i den fri konkurrence, der er den bedste sikkerhed for forbrugernes interesser i vareudbud, kvalitet og pris.  • Valgrets-, myndigheds- og ægteskabsalderen nedsættes til 20 år. Udenrigspolitik i enighed  Da intet parti er stærkt nok til at gennemføre sin egen udenrigspolitik, ønsker Det konservative Folkeparti fortsat politisk harmoni om det væsentlige i udenrigspolitikken.  En sikkerhedspolitik,  som tillader det danske folk at leve i fred, uden frygt for andre landes trusler om indgriben. Så længe der ikke er skabt et internationalt system, der overflødiggør regionale forsvarspagter, ønsker Det konservative Folkeparti fortsat medlemskab af Atlantpagten.  En fredspolitik,  som bidrager til afspænding i Verden: forhandlinger mellem Nato og medlemmerne af Warszawapagten; forbedring af FNs økonomiske grundlag; FN generalsekretærens fredsbevarende aktioner; Kinas optagelse i FN; oprettelse af et forum med tilknytning til Europarådet, hvor Vest- og Østeuropa kan drøfte trafik, fri ind- og udrejse, kultur og handel.  En ulandspolitik,  der direkte eller gennem internationale organisationer hjælper til forbedret levestandard. Fortrinsvis koncentreret om større samlede projekter, specielt erhvervsmæssige og uddannelsesmæssige investeringer.  En europapolitik,  der kan samle staterne i et markedsøkonomisk fællesskab. Dansk og engelsk optagelse i Fællesmarkedet så hurtigt, det kan lade sig gøre.  En nordisk politik,  der udvikler samarbejdet kulturelt og økonomisk; nordisk enhed inden for de internationale organisationer; fri ind- og udførsel af levnedsmidler indbyrdes; frit kapitalmarked; fælles institutioner, hvor det er hensigtsmæssigt, f. eks. for forskningen.  En handelspolitik,  der frigør handelen landene imellem; støtter dansk eksport; sikrer importen: påtaler og afskaffer diskriminationer og subsidieordninger.  Partiet uden ideologiske dogmer  Det konservative Folkeparti bygger - som de sider, De nu har læst, dokumenterer - ikke på dogmer, men på praktiske erfaringer. Vi har ingen tro på klassekampens velsignelser. Vi ved, at det danske samfund hviler på et nært interessefællesskab mellem alle grupper, mellem virksomhederne og deres medarbejdere, mellem bybo og bonde. Ingen gruppe kan opnå varige fordele ved at forringe vilkårene for andre.  Vort alternativ til det socialistiske flertals ensidighed er derfor ikke en anden ensidighed med modsat fortegn. Vi hverken kan eller vil tilbyde vore vælgere et tusindårsrige som resultat af vor virksomhed.  Men vi tilbyder en politik, der søger at sikre det enkelte menneskes frihed over for statsmagt og organisationer, skaber økonomisk tryghed, bedre uddannelse, stigende produktion, fuld beskæftigelse - ikke højtflyvende, men jordnære mål, ikke eksperimenter, men en realitetstro indsats.  Intetsteds i verden har socialismen skabt forhold, som nogen dansk demokrat kan misunde. Men de danske demokratiske forhold skal udvikles og forbedres - vær med i bestræbelserne derfor, positivt, aktivt, effektivt: mød fremtiden med tillid  TRYGHED OG TILLID  Det konservative Folkeparti's valgudtalelse. Folketingsvalget 23. januar 1968.  Vedtaget af Det konservative Folkepartis repræsentantskab tirsdag d. 19/12 1967.  Del` konservative Folkepartis valgudtalelse sendes med en venlig hilsen til partiets medlemmer. Vi beder Dem sætte Dem ind i udtalelsen og eventuelt have den på Dem til de kommende ugers politiske debatter.  Ved at fortælle andre om udtalelsens indhold er De med til at sikre et godt valg for Det konservative Folkeparti den 23. januar.  I dansk politik er en uværdig, urolig og utryg tid nu bragt til afslutning.  En ensidig socialistisk klassepolitik har skadet dansk økonomi og erhvervsliv, svækket beskæftigelsen og tilsidesat hensynet til samfundets interesser for egne indre stridigheder og personlige opgør.  Ved folketingsvalget kan vælgerne sikre Danmark et andet flertal og en anden regering, så der atter bliver tryghed og tillid til fremtiden.  Nedskæringen af kronens værdi blev slutstenen på tolv måneders socialistisk styre.  Hermed skabes nye uretfærdigheder mellem befolkningsgrupperne. Nye og store prisstigninger vil blive følgen. Den private opsparing er atter svækket. Det konservative Folkeparti ønskede at bevare kronens værdi og yde direkte støtte til de erhverv, der blev ramt af den britiske devaluering. Dette ville have medført mindre byrder for det danske folk.  Kronenedskæringen er nu en bitter kendsgerning. Folketinget er nødsaget til i videst mulig udstrækning at afbøde de skadelige virkninger. Dette kan ikke ske uden ofre fra befolkningen. Men Det konservative Folkeparti lover, at ofrene ikke bliver ydet forgæves, og at de skal fordeles efter evne.  Overfor regeringens forslag om indgreb i de gældende overenskomster og en uretfærdig ekstra skat foreslår vi følgende sammenhængende alternativ: 1) Statens udgifter i det kommende finansår må bringes i bedre overensstemmelse med landets økonomiske bæreevne. Vi foreslår derfor, at udgiftsstigningen formindskes med 600700 mill. kr., bl. a. ved udsættelse af visse sekundære vej- og anlægsarbejder, nedskæring af ministeriernes antal, begrænsning af stigningen i statens nyoprettede byggefond og tilbageholdenhed med hensyn til nyansættelser i statens tjeneste samt eet års pause for nye udgiftskrævende love.  2) Hurtig gennemførelse af en forenkling af den offentlige administration, således at der bliver større ansvar ved bevilling af statens og kommunernes udgifter og den kostbare dobbeltadministration forsvinder.  3) Den frivillige, private opsparing fremmes bl. a. ved genindførelse af kapitalbindingskonti, hvorpå der alene i 1966 blev bundet ca. 800 mill. kr.  4) Beskæftigelsen sikres, og erhvervslivets produktions- og konkurrenceevne styrkes bl. a. gennem forbedring af de skattemæssige afskrivningsregler, gradvis kreditlempelse for det produktive erhvervsliv og optagelse af udenlandske lån til fordel for eksporterhvervene.  5) Indførelse af skatteloft for alle indkomstgrupper, så enhver borger får tillid til, at det kan betale sig at arbejde mere og spare mere. Fremme af egnsudviklingen bl. a. ved at bevare den kommunale fradragsret. Lempelse af hustrubeskatningen indtil ophævelse af sambeskatningen kan finde sted i forbindelse med kildeskattens ikrafttræden.  Såfremt disse forslag kommer til at præge den kommende økonomiske udvikling, er der skabt en sammenhæng mellem forbrug og opsparing, mellem udgifter og indtægter, som vil føre til den konservative målsætning: Høj beskæftigelse, stabilt prisniveau og øget konkurrenceevne.  I modsætning til regeringens tvangsindgreb kalder disse forslag på den enkeltes virkelyst og skaber dermed den tryghed i hverdagen og den tillid til fremtiden, som er forudsætningen for at genskabe gode tider.  De politiske partiers vigtigste opgave er at forme rammerne for folkets liv i fremtiden.  Ved Det konservative Folkepartis landsrådsmøde i 1966 godkendtes et arbejdsprogram for de nærmeste år. Dette program blev yderligere udbygget i dette efterår med vedtagelse af fyldige udtalelser om Danmarks udenrigspolitik, erhvervslivets problemer og privatlivets fred.  Det konservative Folkeparti vil på dette grundlag virke for:  Sikring af freden ved styrkelse af FN.s fredsbevarende virksomhed og fortsat medlemsskab af den frie verdens forsvarsfællesskab. NATO-pagten bør udbygges politisk, så den i endnu højere grad kan bidrage til afspænding mellem øst og vest.  Dansk hjælp til Ulandene først og fremmest i form af erhvervsmæssig og uddannelsesmæssig investering i de pågældende lande.  Europapolitikken må fortsat fremmes. Trods Frankrigs afvisende holdning må målet stadig være Danmarks medlemsskab af fællesmarkedet. Et teknologisk og forskningsmæssigt samarbejde søges gennemført, hvorved vi undgår, at Europa sakker agterud i den tekniske industrielle udvikling.  Fuld beskæftigelse må sikres gennem forbedret konkurrenceevne. Det konservative Folkeparti forkaster arbejdsløshed som middel til at løse erhvervslivets problemer og vil sætte alle kræfter Ind på, at der skabes det bedst mulige arbejdsklima til fælles gavn for alle, der virker i erhvervslivet, såvel arbejdere og funktionærer som ledere.  Landbruget er på grund af sin høje standard et væsentligt aktiv for Danmark. Indtil frie konkurrenceforhold er skabt på landbrugets afsætningsmarkeder, må samfundet også i egen Interesse bidrage til, at erhvervet kan klare sig gennem de nuværende vanskeligheder, bl. a. ved at understøtte mulighederne for mekanisering og rationel drift og afvikling af skatten på dyrket jord.  Stabile priser og lavere rente må sikres gennem tilbageholdenhed med hensyn til de offentlige udgiftsstigninger, øget privat opsparing, større konkurrence og ophævelse af utidssvarende monopoler og faggrænser. Såvel det offentliges udgifter som indkomstdannelsen må bringes i overensstemmelse med produktionsudviklingen.  Skattesystemets ændring bør tage sigte på at fremme arbejdsindsats og opsparingsvilje. Der skal indføres et skatteloft. Beskatningen af mellemindkomsterne bør lempes. Sambeskatningen må ophæves. Det konservative Folkeparti vil arbejde for, at kildeskatten træder I kraft med virkning fra 1. januar 1969.  Boligbyggeriet billiggøres ved Det konservative Fokepartis økonomiske politik, der tilsigter større opsparing, lavere rente og øget konkurrence samt større udbud af jord. Saneringen skal fremmes. Ejendomsretten til boliger skal sikres. Ejerlejligheder må ligestilles med enfamiliehuse i skattemæssig henseende. Vi ønsker loft over boligskatterne.  Princippet om lige folkepension for alle må fastholdes. Folkepensionen forøges gradvis, så den senest i 1979 svarer til 60 pct. af den aktive befolknings gennemsnitsindkomst, hvorefter den reguleres i takt med velstandsudviklingen. Det konservative Folkeparti understreger, at en sådan pensionsreform kan gennemføres uden opbygning af en fond på 70.000 mill. kr., som Socialdemokratiet foreslår og hvis virkelige formål er at give staten mulighed for at dirigere erhvervslivets investeringer.  Det sociale tryghedssystem bør omlægges, så alle borgere opnår vished for, at de i enhver uforskyldt trangssituation vil være sikret grundlaget for en værdig tilværelse. Danmark kan ikke fortsat opretholde det nuværende usammenhængende, uoverskuelige og administrativt forvirrede sociale system.  Undervisningspligten udvides til 9 år, når der er lærerkræfter og økonomiske midler til at skabe en differentiering af undervisningen fra 6. klasse. Kristendomsundervisningen bevares. Elever i de ældste klasser bør kunne tilbringe et eller to af de sidste skoleår l efterskoler, ungdomsskoler eller andre uddannelsesinstitutioner. Ungdommens Uddannelsesfond bør hovedsagelig baseres på lån, som kan ydes uden hensyn til forældrenes indkomstforhold.  Jordlovgivningen fremmes: a) igennem fornuftig planlægning med ansvaret lagt hos de folkevalgte råd, så der sikres landets enkelte egne en hensigtsmæssig inddeling i byudviklingsområder, landbrugsområder og rekreative områder, b) igennem en naturfredningslovgivning, der sikrer bevarelse af naturskønne, historiske og videnskabeligt værdifulde egne, c) ved at give kommunerne mulighed for - med respekt for den private ejendomsret - at sikre og byggemodne arealer til den fremtidige byudvikling og d) ved en regulering af byggezoneinddelingen, så udbuddet af jord til byggeformål øges, og hvorved grundprisstigningerne bremses.  Trafikinvesteringerne finansieres i øget udstrækning ved at påkalde privat kapital til løsning af de store bro- og lufthavnsopgaver. Rationalisering af statsbanerne må fremmes.  Den private ejendomsrets sikring er grundlaget for al økonomisk trivsel i samfundet og for den enkeltes fremdrift. Hele den økonomiske politik må tilrettelægges med respekt for ejendomsretten, der er resultatet af menneskets arbejdsindsats. Privatlivets fred er truet af den moderne tekniske udvikling og den voksende statsmagt. Borgernes retsbeskyttelse må derfor styrkes ved retsregler imod anvendelse af nye tekniske hjælpemidler såsom båndoptagere, fintmærkende mikrofoner m. v., imod benyttelse af offentlige myndigheders oplysninger om private forhold. Retsreglerne om frihedsberøvelse, ransagning m. v. bør skærpes.  Disse mål kan kun virkeliggøres, hvis Folketinget får et andet flertal, og landet får en anden regering. Det konservative Folkeparti vil arbejde for, at den socialdemokratiske regering nu afløses af en borgerlig flertalsregering. Vi opfordrer alle liberale og borgerlige kræfter til at virke i fællesskab, så de danner et alternativ til det socialistiske flertal, der klart har bevist, at det hverken magter eller evner at lede vort land.  STEM PÅ DET KONSERVATIVE FOLKEPARTI
