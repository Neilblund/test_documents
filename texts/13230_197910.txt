10 GODE GRUNDE TIL AT STEMME PÅ SF  1. SF's beskæftigelsesplan kan bringe mange flere hænder i arbejde.  2. SF siger nej til den dødsensfarlige atomkraft. Vi ønsker i stedet at satse på energibesparelser, alternative energikilder samt kul, olie og gas.  3. SF siger væk med momsen på fødevarer.  4. SF siger ja til arbejdsmarkedets frie forhandlingsret og nej til indkomstpolitik og overenskomstindgreb.  5. SF siger ja til boliger, som vi kan betale, og stop for ejerlejligheder.  6. SF vil en skattereform uden fiduser og smuthuller, så alle betaler  skat efter indtægt.  7. SF siger ja til længere barselsorlov.  8. SF vil bruge krigsmilliarderne til fredelige formål.  9. SF's krisepolitik lader de bredeste skuldre bære de tungeste byrder.  10. SF siger ja til virksomhedsdemokrati, som indebærer: a) kontrol med virksomhedernes  investeringer.  b) afskaffelse af arbejdsgivernes  ret til at lede og fordele  arbejdet.  c) andel i overskuddet gennem en  lønarbejderfond.  SOCIALISTISKE LØSNINGER ER ENESTE VEJ UD AF KRISEN - NEJ TIL DET SORTE FIRKLØVER!  EBBA STRANGE  opstillet i 1. kreds Århus Øst  50 ÅR, ER UDDANNET BØRNEHAVE- OG BØRNEFORSORGSPÆDAGOG, SIDEN 1964 BESKÆFTIGET MED AT UDDANNE BØRNEHAVE- OG FRITIDSPÆDAGOGER,  Siden valget i 1973 har Ebba Strange været medlem af Folketinget, valgt i Ar hus. I dag er hun formand for SF's folketingsgruppe.  I Folketinget har hun specielt arbejdet med social-, skatte- og uddannelsespolitik. Hun er retspolitisk ordfører og har som sådan gang på gang måtte forsvare de grundlovssikrede frihedsrettigheder mod højrekræfterne.  - I mit arbejde i Folketinget har jeg først og fremmest været optaget af de sociale problemer i krisens kølvand. Lige fra kampen mod nedskæringer på daginstitutionerne til kampen for menneskelige forhold for pensionisterne, siger Ebba Strange.  - Efterhånden som krisen er blevet langvarig, er arbejdsløsheden i særlig høj grad blevet et problem, der rammer kvinderne og de unge, fortsætter hun. SF har i Folketinget som  det eneste parti stillet en række forslag til forbedring af kvinders arbejds- og uddannelsessituation. Det er vigtigt, at vi får lejlighed til at fortsætte dette arbejde. Vi har i folketingsgruppen et godt samarbejde med de mange SF-kvindegrupper, der findes rundt om i landet. I fællesskab kæmper vi imod, at kvindefrigørelsen rutscher 20 år tilbage i tiden, understreger Ebba Strange.  - SF kræver på længere sigt fuld uddannelsesløn og her og nu arbejder vi for at studielånene gøres rentefrie. Det er urimeligt, at bankerne skal skovle rentepenge ind på de statsgaranterede lån.  - I Folketinget vil jeg kæmpe for selv de mindste forbedringer fonde svagest stillede i samfundet, og konsekvent påpege, at løsninger med socialistisk sigte er de eneste holdbare på længere sigt, siger Ebba Stranqe.  CHRISTIAN BUNDGÅRD  opstillet i. 2. kreds Århus Nord  46 ÅR, EFTER 10 ÅR SOM JORD- OG BETONARBEJDER TOG HAN EN SOCIALRÅDGIVERUDDANNELSE, BLEV REVALIDERINGSKONSULENT OG ER NU FORSTANDER PÅ UNGDOMSPENSION SKEJBY,  Christian Bundgård har især beskæftiget sig med krisens virkninger på almindelige mennesker i form af stress, nedslidning, udstødning og afvisning fra arbejdsmarkedet.  I og uden for SF har han arbejdet for og med samfundets udstødte - en periode f. eks. som formand for "Samvirkende Revalidend- og Bistandsforeninger. For tiden arbejder han især for at unge arbejdsløse og "sociale problembørn", får en meningsfuld plads blandt andre i samfundet.  - Min hovedinteresse deler sig  i to, siger Christian Bundgård. Den ene er det sociale arbejde, den anden er arbejdet for en større bevidsthed omkring ressource-udplyndringen, ødelæggelsen af vort miljø. Det kan aflæses af skattebillettens størrelse, når der skal ryddes op efter miljøsvinene. Og importen af arbejdsløshedsskabende maskiner, smid-væk-produkter, råvarer til sådanne, luksusvarer osv., belaster vor betalingsbalance, så det store felttog mod småfolks realløn nu er i fuld gang, understreger Chr. Bundgård.  - Derfor skal der stilles krav om kvalitet, holdbarhed, uskadelighed, sparsommelig omgang med ressourcerne, reparation og genbrug på alle områder - importen såvel som vor egen produktion. Elsam skal ikke bestemme vor energipolitik. Her skal satses meget mere på besparelser og vedvarende energikilder i stedet for bevidstløs udbygning af elværkerne. Så er atomkraften overflødig, siger Chr. Bundgård.  - A. P. Møller og de multinationale skal ikke skalte og valte med vor energipolitik - stjæle olie og gas for næsen af os. Hele energiforsyningen må ind under et statsligt energiselskab og undergrunden må tages tilbage til den danske befolkning. Der skal socialistiske løsninger til, hvis problemerne skal klares. Det haster! slutter Chr. Bundgård.  DET KAPITALISTISKE SAMFUND DUER IKKE  Vores samfund er fyldt med helt absurde modsætninger.  På den ene side har vi 200.000 arbejdsløse, på den anden side er der masser af uløste pågaver.  Vi har en stor gammel boligmasse, som trænger til at blive moderniseret og istandsat, vi har arbejdsløse bygningshåndværkere, og alligevel bliver arbejdet ikke gjort.  Vi har børn, der bliver forsømt og passet dårligt, og alligevel har vi arbejdsløse pædagoger.  På socialkontorerne kan man dårligt klare opgaverne, og alligevel har vi arbejdsløse socialrådgivere.  Og sådan kunne man blive ved.  På område efter område mangler der folk, som kan få lov til at gøre en indsats, og alligevel har vi ca. 200.000 som er uden arbejde.  Det gamle kapitalistiske samfund viser os hver dag, at det ikke duer.  Tag konsekvensen denne gang.  Stem socialistisk.  Det er den eneste varige løsning ud af kapitalismens krise.  JENS THOFT  opstillet i 3. kreds Århus syd  34 ÅR, ER UDDANNET PÅ REVISIONSKONTOR SOM REVISOR. HAN HAR ISÆR BESKÆFTIGET SIG MED UDENRIGSPOLITIK OG FORSVARSPOLITIK.  - SF har altid bekæmpet militarismen, og desværre er der et endnu større behov herfor end nogensinde. Den største trussel mod menneskeheden kommer fra de enorme militære apparater i øst såvel som i vest. Derfor vil jeg føre en indædt kamp mod NATO og mod de planlagte forøgelser af militærbudgettet, siger Jens Thoft.  - På det udenrigspolitiske område, er det bemærkelsesværdigt, hvordan det i dag er SF, som står vagt omkring de sidste rester af den danske selvstændighed. De partier, som tidligere forsvarede vores selvstændighed og retten til at være dansk, har i dag travlt med at sælge den til EF for højere flæskepriser og til NATO for nye krigsfly. Som om danskheden befinder sig bedst i Bruxelles, understreger Jens Thoft.  - Ved siden af udenrigspolitikken, har jeg naturligvis beskæftiget mig med skattepolitik og økonomisk politik. Det er jo mit daglige arbejde. Det er utåleligt, at folk i dag betaler skat efter hvor opfindsom  deres revisor er, frem for efter hvad de har tjent. Jeg ved fra mit eget arbejde, at det ville være mere retfærdigt, hvis man betalte skat efter en lodtræknings-ordning. Jo, for så ville de velhavende da også skulle betale skat - bare en gang imellem, siger Jens Thoft.  - Vi må have en styring at kapitalen. Bonde Nielsens B & W-manipulationer med flere tusinde menneskers arbejdsplads er et trist, men typisk eksempel, som viser nødvendigheden af at samfundet skrider ind.  På det boligpolitiske område går vi selvfølgelig imod ejerlejligheder og støtter billige boliger til alle. Et så rigt samfund som det danske kan simpelthen ikke være bekendt at have unge arbejdsløse, som vi f. eks. ser det med "boligkaravanen" i Århus. Flere almennyttige boliger finansieret med statslån, gang i byfornyelsen som den planlagte i Frederiksbjerg Vest, vil give beskæftigelse til mange, slutter Jens Thoft.  PREBEN BORCHMANN  opstillet i 4. kreds Århus vest  34 ÅR. ER UDDANNET SOM MASKINARBEJDER OG ER FOR TIDEN BESKÆFTIGET SOM VÆRKTØJSMAGER. MEDLEM AF METALARBEJDERFORBUNDET.  - Det er først og fremmest arbejdspladsernes politik, jeg vil føre ind i Folketinget, siger Preben Borchmann. Alt for længe har den reaktionære SV-regering trukket fagbevægelsen rundt ved næsen. Indkomstpolitik, løndiktat og politi mod strejkende arbejdere har været daglig kost under SV-regeringen.  Epoxy-sagen fra København har klart vist, at det er vigtigt, at arbejdspladserne har talerør i Folketinget. Sagen viser også, at overskud og rentabilitet sættes over lønarbejderes helbred, siger Borchmann.  - Vi skal i Folketinget støtte selv de mindste forbedringer for de svagest stillede, fortsætter han. Derfor støttede SF også forslaget om efterløn. Ja, ideen kom faktisk fra SF's faglige landsudvalg. Men desværre var efterlønsordningen behæftet med en lang række mangler, da den først havde været igennem Folketingets kværn. Men trods alt var det et lille skridt i den rigtige retning. Det blev muligt for ældre og nedslidte at gøre plads for unge arbejdsløse.  - Arbejdsløsheden er det største problem i dag. Vi skal have alle i arbejde, men ikke for enhver pris. Som f. eks. med påsmøring af kræftfremkaldende stoffer som epoxy-maling. Men SF's beskæftigelsesplan med forslag om forbud mod overarbejde, byforbedring og byfornyelse og en energiforsyning uden atomkraft, vil skaffe tusinder i arbejde, påpeger Preben Borchmann.  - Udover det faglige arbejde, er jeg stærkt engageret i socialpolitik, her helt specielt de mangeartede problemer, mennesker rammes af i forbindelse med ledighed, men frem for alt politisk arbejde til gavn for arbejdende mennesker, slutter Preben Borchmann  ET SAMARBEJDE ER NØDVENDIGT  SF er ikke et alt-eller-intet-parti, et parti, som ikke vil samarbejde med andre om at mildne luften for krisens mange ofre.  Vi er naturligvis parate til at samarbejde med andre partier, f. eks. socialdemokratiet, om en række løsninger, f. eks. en retfærdig skattepolitik, et stop for ejerlejligheder, byfornyelse, en energipolitik uden  atomkraft, en nationalisering af nordsøolien osv.  En stemme på SF er en stemme for et samarbejde mellem arbejderpartierne, et samarbejde mellem Folketingets reformvenlige og socialistiske partier.  Jo større styrke SF får på valgdagen, jo stærkere står vi i samarbejdet.  MENINGSFYLDT ARBEJDE TIL ALLE  SF's beskæftigelsesplan kan bringe mange flere i arbejde. Vi foreslår blandt andet:  - at satse på genbrug, alternative energikilder og energibesparelser,  - forbud mod overarbejde, kortere arbejdstid og længere barselsorlov - herunder også barselsorlov for mænd,  - en effektiv indsats for byforbedring og byfornyelse,  - større kvote for det almennyttige boligbyggeri,  - udbygning af tjenesteydelserne i den offentlige sektor, f.eks. daginstitutionerne, hospitalerne, plejehjemmene, bibliotekerne, socialkontorerne og ikke mindst postvæsenet: Det er muligt at dække de faktiske behov!  - udbygning af den kollektive trafik. Bedre serviceniveau  med bus og tog. Og flere cykelstier.  - udbygning af de unges uddannelse, især EFG-uddannelserne.  NED MED UNDERSKUDDET PÅ BETALINGSBALANCEN  Vi køber for meget i udlandet og sælger for lidt. Det kæmpemæssige underskud overfor udlandet må bringes ned. Hurtigt.  SV-regeringens medicin har været kynisk at bruge arbejdsløsheden som hjælpemiddel. De arbejdsløses lavere forbrug formindsker nemlig importen.  SF foreslår i stedet en tidsbegrænset afgift på varer, købt i udlandet. Samtidig skal momsen på fødevarer fjernes for at sikre en social retfærdig fordeling af byrderne.  INGEN FREMTID UDEN AFRUSTNING  Det er indenrigspolitikken, der bestemmer hvordan vi skal leve, mens det er udenrigspolitikken, der bestemmer om vi skal leve.  Den oprustningspolitik, som NATO fører, ender med al sandsynlighed  i ragnarok. Danmark er også en del at den evindelige oprustning. Således vedtog NATO med dansk tilslutning sidste forår at forøge militærbudgetterne med 3% udover inflationen.  SF siger nej til dette vanvid. Vi vil spare på militæret fremfor daginstitutionerne. Vi vil som f. eks. Rumænien i øst sige stop.  Betalingsbalanceproblemet vil kunne afhjælpes ved at afbestille de nye F-16 krigsfly. De er i forvejen en aldeles overflødig og livsfarlig investering.  EN KRISEPOLITIK MED  SOCIALISTISK SIGTE  SF kræver byrderne fordelt socialt retfærdigt. Det må være de bredeste skuldre, som skal bære de største byrder. Ikke som nu, hvor det er lønarbejderne og de svage grupper som f. eks. pensionister og unge under uddannelse, der må bære hele krisens byrde .  En krisepolitik med socialistisk sigte på lønarbejdernes betingelser må, som det fremgår af det ovenstående, satse på  - beskæftigelse  - sparsommelig omgang med miljø  og ressourcer  - nedbringelse af betalingsbalance-underskuddet  - styrkelse af demokratiet  Netop i disse krisetider er der brug for reformer, der svækker kapitalens magt.  Et styrket SF vil kunne føre denne politik frem til praktiske resultater. Men det haster. Ellers bliver fremtiden utrolig dyr i økonomisk og  menneskelig henseende.  SF - VALG - FESTMØDE  Brobjergskolen  onsdag d. 17/10 kl. 19.30 Talere: SF's formand  GERT PETERSEN  og de lokale kandidater  sang - musik - dans salg af øl og vand fri entré  Socialistisk Folkeparti, Vestergade 49, 8000 Århus C. Telefon 13 95 22
