Δήλωση Γενικού Γραμματέα ΚΕ ΑΚΕΛ Α. Κυπριανού για την αγροτική πολιτική
//Σε συνθήκες βαθιάς οικονομικής κρίσης, η αγροτική οικονομία καλείται να διαδραματίσει σημαντικό ρόλο.
//Όλοι θυμόμαστε τη σωρεία δεσμεύσεων που ανέλαβε έναντι των αγροτών η Κυβέρνηση Αναστασιάδη- Συναγερμού πριν και μετά τις εκλογές.
//Δυστυχώς όμως, κάθε άλλο παρά δόθηκε στον αγρότη ουσιαστική στήριξη.
//Κυρίαρχο πρόβλημα αυτή τη στιγμή είναι η αποτελεσματική αντιμετώπιση της καταστροφικής φετεινής ανομβρίας.
//Σε παρόμοιες συνθήκες, το 2009, η Κυβέρνηση Χριστόφια στήριξε όλους τους αγροτικούς κλάδους με 67,5 εκατομμύρια ευρώ.
//Σήμερα που το πρόβλημα είναι ακόμα εντονότερο, χρειάζεται να επισπευθούν οι διαδικασίες του Οργανισμού Γεωργικής Ασφάλισης και να ενισχυθούν με επιπρόσθετη κυβερνητική στήριξη.
//Ως ΑΚΕΛ βρισκόμαστε σε διαρκή επαφή με τους αγρότες.
// Ακούμε τα προβλήματα τους και διαμορφώνουμε προτάσεις για αντιμετώπιση των δυσκολιών που αντιμετωπίζουν.
// Προτείνουμε μεταξύ άλλων τα εξής μέτρα: Εκπόνηση επιστημονικής και ολοκληρωμένης μελέτης, για ανάλυση των λόγων και παραγόντων που οδήγησαν την Αγροτική Οικονομία στη σημερινή της κατάσταση.
//Επικέντρωση των Αναπτυξιακών Προγραμμάτων της Αγροτικής Οικονομίας στην περιφερειακή ανάπτυξη.
//Αξιοποίηση της έρευνας, της Εκπαίδευσης και της Καινοτομίας ως εργαλεία στήριξης της Αγροτικής  Οικονομίας.
// Άρση της φορολόγησης για όλη τη γεωργική καλλιεργημένη γη.
//Αποτροπή του ξεπουλήματος των συνδεδεμένων με τη γεωργία - κτηνοτροφία εμπορικών καταστημάτων και υποδομών του Συνεργατισμού.
//Μελέτη για Χρηματοδότηση και προμήθεια γεωργικών εφοδίων μετά την απώλεια του ρόλου που επιτελούσε ο Συνεργατισμός.
//Πολιτική για πάταξη της αισχροκέρδειας σε φυτοφάρμακα και κτηνιατρικά φάρμακα.
//Σήμερα είναι πιο έντονη από ποτέ η ανάγκη ύπαρξης συνεταιριστικών οργανώσεων στην υπηρεσία του αγρότη, οι οποίες θα είναι εργαλείο και μοχλός στήριξης του εισοδήματός του.
//Αυτή τη στιγμή οι κύπριοι αγρότες νιώθουν να βρίσκονται στο έλεος των πολιτικών λιτότητας, της φτώχειας, της σύγχρονης τοκογλυφίας και του ξεκληρίσματος.
//Χρειάζονται ολοκληρωμένη και ουσιαστική στήριξη και όχι μεγάλα ψεύτικα λόγια και κάλπικες δεσμεύσεις.
Διάσκεψη Τύπου Γενικού Γραμματέα της Κ.Ε. του ΑΚΕΛ, Άντρου Κυπριανού
Εφτά προτάσεις και δράσεις για την πάταξη της διαπλοκής και της διαφθοράς και τον προοδευτικό εκσυγχρονισμό των θεσμών
//Σήμερα όσο ποτέ άλλοτε η κοινωνία απαιτεί την αντιμετώπιση των φαινομένων διαπλοκής και διαφθοράς.
//Απαιτεί εξυγίανση και θεσμικό εκσυγχρονισμό.
//Τα φαινόμενα διαπλοκής και διαφθοράς έχουν ως θύμα τον απλό πολίτη ο οποίος πληρώνει αυξημένο κόστος ενώ ταυτόχρονα εύλογα επιζητά διαφάνεια και δικαιοσύνη.
// Έχουμε ευθύνη ως Κόμματα να προωθήσουμε την εμπέδωση της αξιοκρατίας, της διαφάνειας και της λογοδοσίας.
// Υπάρχει ανάγκη ενίσχυσης των μηχανισμών ελέγχου και πρόληψης, καθώς και εκείνων της πάταξης και της τιμωρίας.
//Οφείλουμε να εργαστούμε εντατικά και αποφασιστικά τώρα.
//Μαζί με τους πολίτες που θέλουν καλύτερη Κύπρο.
//Επειδή όμως ο πολίτης περιμένει ότι θα πρέπει να ξεκινήσουμε τη διαφάνεια και τη λογοδοσία από τα του οίκου μας, έχουμε ήδη εφαρμόσει ή θα προωθήσουμε τα εξής.
Πρωτοβουλίες που αφορούν το ΑΚΕΛ:
//Εθελούσια δημοσιοποίηση του πόθεν έσχες των μελών του Π.Γ. της Κ.Ε. ΑΚΕΛ, των μελών της Κοινοβουλευτικής μας Ομάδας, των ευρωβουλευτών καθώς και πρώην κυβερνητικών αξιωματούχων που είναι στελέχη του Κόμματος.
//Προσωπικά έχω προ πολλού δημοσιοποιήσει την περιουσιακή μου θέση καθώς και της συζύγου μου.
//Πρόσφατη έγκαιρη, παράδοση στον Έφορο Πολιτικών Κομμάτων των ετήσιων εξελεγμένων λογαριασμών της Κ.Ε. ΑΚΕΛ.
//Δημοσιοποίηση και ανάρτησή τους στην επίσημη ιστοσελίδα του Κόμματος.
//Πιστή εφαρμογή του βελτιωμένου νόμου για την Χρηματοδότηση των Πολιτικών Κομμάτων από το ΑΚΕΛ, ιδιαίτερα στα θέματα συμμόρφωσης με διεθνή λογιστικά πρότυπα και προώθησης της διαφάνειας.
//Συζήτηση των οικονομικών καταστάσεων του Κόμματος στην παρουσία των ΜΜΕ στα εκάστοτε συνέδρια μας.
Προτάσεις διαφάνειας και εκσυγχρονισμού:
//Ως ΑΚΕΛ έχουμε επεξεργαστεί και καταθέσει στο δημόσιο διάλογο σημαντικό αριθμό εισηγήσεων για πάταξη της διαπλοκής και διαφθοράς
//καθώς και για θεσμικό εκσυγχρονισμό.
//Οι κυριότερες από τις προτάσεις αυτές είναι οι εξής: Θεσμική ρύθμιση περιορισμού θητειών σε διάφορα πολιτειακά αξιώματα
//και εναλλαξιμότητα σε νευραλγικές θέσεις της Δημόσιας Υπηρεσίας.
//Εκσυγχρονισμός του νομοθετικού πλαισίου που διέπει τις προσφορές και αγορές εξοπλιστικών προγραμμάτων της Εθνικής Φρουράς.
//  Δυνατότητα δημοσίου ελέγχου όλων των προσφορών που κατακυρώνονται στο δημόσιο και ημιδημόσιο τομέα, ανεξαρτήτως ποσού.
//Νομοθετική ρύθμιση των οικονομικών δραστηριοτήτων μη κυβερνητικών οργανώσεων με στόχο τη διαφάνεια στη χρηματοδότησή τους.
//Δημοσιοποίηση των εξελεγμένων λογαριασμών των ΜΜΕ, έντυπων και ηλεκτρονικών, με ταυτόχρονη πληροφόρηση της κοινής γνώμης για τους πραγματικούς ιδιοκτήτες (beneficial owners), περιλαμβανομένων θυγατρικών και συνδεδεμένων εταιρειών.
//Υποχρεωτική δήμευση περιουσίας πολιτειακών αξιωματούχων και δημοσίων λειτουργών, οι οποίοι καταδικάζονται για οικονομικά εγκλήματα και ειδικότερα για αδικήματα φοροδιαφυγής, δεκασμού, δωροληψίας και διασπάθισης δημοσίου χρήματος.
//Νομοθετική ρύθμιση αυστηρότερων ποινών έτσι που οι επιπτώσεις από τυχόν διάπραξη αδικημάτων εις βάρος του Δημοσίου να είναι αποτρεπτικές για τη διάπραξή τους.
//Βελτίωση της προσβασιμότητας του πολίτη στις Αρχές, ειδικότερα σε θέματα εξασφάλισης δημοσίων εγγράφων, εξυπηρέτησης και διαφάνειας σε σχέση με αποφάσεις που τον επηρεάζουν, μέσα από δημόσιες ακροάσεις και λογοδοσία.
Για το Κυπριακό και την επίλυσή του
Πολιτική αρχών, υπευθυνότητας και διεκδίκησης
//Το ΑΚΕΛ θεωρεί κρίσιμης σημασίας για το παρόν και το μέλλον του τόπου την επίτευξη λύσης στο Κυπριακό.
//Η ντε φάκτο διαίρεση και η παρουσία χιλιάδων τουρκικών κατοχικών στρατευμάτων αποτελούν πηγή κινδύνων για τη χώρα και το λαό μας.
//Το Κυπριακό πρέπει να επιλυθεί το συντομότερο γιατί ο χρόνος εργάζεται σε βάρος της λύσης. Αυτό δεν σημαίνει ότι είμαστε υπέρ μιας όποιας λύσης.
//Κάθε άλλο. Για εμάς η λύση έχει συγκεκριμένες προδιαγραφές και περιεχόμενο.
//Αγωνιζόμαστε με συνέπεια και συνέχεια για επίτευξη λύσης η οποία θα στηρίζεται στις Συμφωνίες Υψηλού Επιπέδου 1977 και ’79, στα σχετικά ψηφίσματα του ΟΗΕ, στο διεθνές και το ευρωπαϊκό δίκαιο.
//Είναι αδιαπραγμάτευτη θέση μας ότι η λύση πρέπει να απελευθερώνει τη χώρα μας, να τερματίζει την τουρκική κατοχή και τον εποικισμό.
//Αγωνιζόμαστε για λύση που να επανενώνει τον τόπο και το λαό, Ελληνοκύπριους, Τουρκοκύπριους, Μαρωνίτες, Αρμένιους και Λατίνους στο πλαίσιο ενός διζωνικού, δικοινοτικού κράτους που θα έχει μία, μόνη και αδιαίρετη κυριαρχία, μία ιθαγένεια και μία διεθνή προσωπικότητα.
//Η λύση πρέπει να διασφαλίζει τη συνέχεια της Κυπριακής Δημοκρατίας και τη μετεξέλιξη της πολιτειακής της δομής σε δικοινοτική διζωνική ομοσπονδία με πολιτική ισότητα όπως αυτή περιγράφεται στα σχετικά ψηφίσματα του ΟΗΕ.
//Είναι επίσης αδιαπραγμάτευτη θέση μας ότι η λύση πρέπει να διασφαλίζει τα ανθρώπινα δικαιώματα και τις βασικές ελευθερίες ολόκληρου του λαού.
// Αυτός ο εξαιρετικής σημασίας στόχος, απέκτησε σάρκα και οστά με τη σύγκλιση που πέτυχαν οι Χριστόφιας και Ταλάτ για την άσκηση των βασικών ελευθεριών από όλους τους Κυπρίους χωρίς κανένα περιορισμό.
// Ταυτόχρονα, οι συγκλίσεις επιβάλλουν περιορισμούς στην κάθοδο Τούρκων πολιτών κατά τρόπο που διασφαλίζει τη δημογραφική δομή του κυπριακού λαού.
//Η λύση πρέπει να διασφαλίζει την αποστρατιωτικοποίηση του κυπριακού κράτους,
// γεγονός που θα δημιουργήσει τις προϋποθέσεις στο μέλλον για κατάργηση των βρετανικών στρατιωτικών βάσεων.
//Οι εσωτερικές πτυχές του Κυπριακού θα επιλυθούν μέσω του διακοινοτικού διαλόγου.
// Οι διεθνείς πτυχές του Κυπριακού (ασφάλεια, εγγυήσεις, εποικισμός, απόσυρση τουρκικών στρατευμάτων) θα συμφωνηθούν στο πλαίσιο μιας αντιπροσωπευτικής διεθνούς διάσκεψης υπό την αιγίδα του ΟΗΕ η οποία θα συγκληθεί, όταν οι δύο πλευρές βρεθούν σε ακτίνα συμφωνίας στα θέματα των εσωτερικών πτυχών.
Η παρούσα φάση
//Σήμερα οι διαπραγματεύσεις βρίσκονται σε μια δύσκολη καμπή, αφού οι δύο πλευρές δεν κατάφεραν ακόμα να ξεπεράσουν τις διαφωνίες τους στο περιουσιακό,
// ενώ ένας αριθμός συγκλίσεων που επιτεύχθηκαν μεταξύ Χριστόφια και Ταλάτ δεν έχουν ακόμα επαναβεβαιωθεί.
//Η πορεία των διαπραγματεύσεων δικαιώνει τη θέση που δημόσια πολλές φορές έχει εκφράσει το ΑΚΕΛ για το πώς ο κ. Αναστασιάδης θα έπρεπε να διαχειριστεί τη διαπραγματευτική διαδικασία.
//Είχαμε τη θέση ότι ο Πρόεδρος θα έπρεπε να συνεχίσει τις διαπραγματεύσεις από το σημείο που είχαν μείνει κυρίως με τις συγκλίσεις Χριστόφια- Ταλάτ και ταυτόχρονα να ζητήσει την επαναβεβαίωση των συγκλίσεων.
//Δυστυχώς, δεν εισακουστήκαμε κι ο Πρόεδρος σπατάλησε το χρόνο συζητώντας από μηδενική βάση, με αποτέλεσμα η ελληνοκυπριακή πλευρά να κατηγορείται για αδιαλλαξία ενώ προέκυψαν και πολιτικές απώλειες.
//Δεν είναι τυχαίο το γεγονός ότι εκείνη την περίοδο ο Γ.Γ. του ΟΗΕ υπέβαλε στο Συμβούλιο Ασφαλείας τη χειρότερη έκθεση από το 2004 για την πλευρά μας.
// Μετά από αυτή την εξέλιξη ο Αναστασιάδης εξαναγκάστηκε σε υιοθέτηση συγκλίσεων των Χριστόφια- Ταλάτ, γεγονός που επέτρεψε την επίτευξη προόδου.
Ποια είναι η θέση μας στις εξελίξεις
//Στη φάση που σήμερα βρισκόμαστε, οι διαπραγματεύσεις πρέπει να συνεχιστούν.
// Μόνο μέσω των διαπραγματεύσεων μπορεί να ξεπεραστούν οι διαφωνίες στο περιουσιακό, που είναι το βασικό κεφάλαιο συζήτησης,
//και να προχωρήσουμε στη συζήτηση στα κεφάλαια των εδαφικών αναπροσαρμογών, της ασφάλειας και των εγγυήσεων στα οποία η Τουρκία απευθείας πρέπει να λογοδοτήσει.
//Έτσι θα αποκαλυφθούν οι πραγματικές προθέσεις και διαθέσεις της Τουρκίας αναφορικά με τη λύση του Κυπριακού.
//Αν η Τουρκία αποφασίσει να κινηθεί προς τη λύση, τότε το Κυπριακό θα επιλυθεί.
//Αν όχι, τότε να είναι ξεκάθαρο στο διεθνή παράγοντα ότι για τη μη λύση ευθύνεται η Τουρκία.
// Και από τη στιγμή που αυτή θα έχει την ευθύνη, δεν θα της είναι εύκολο να επιχειρεί την αναβάθμιση του ψευδοκράτους.
//Το ΑΚΕΛ, όπως πάντα, θα συνεχίσει με σοβαρότητα και υπευθυνότητα να στηρίζει τις προσπάθειες για επίτευξη λύσης.
//Για το ΑΚΕΛ λύση του Κυπριακού σημαίνει κατάληξη σε έντιμο συμβιβασμό με τους Τουρκοκύπριους συμπατριώτες μας.
// Όχι συμβιβασμό με την κατοχή ή με τον οποιοδήποτε τρίτο.
//Το ΑΚΕΛ έχει τις θέσεις του και από αυτές καθοδηγείται.
//Πάντοτε εργάζεται με γνώμονα το συμφέρον του τόπου και του λαού μας.
Δηλώσεις Γενικού Γραμματέα Κ.Ε. ΑΚΕΛ, στη δημοσιογραφική διάσκεψη με θέμα την οικονομία
//Οι εξελίξεις στην κοινωνία και την οικονομία τα τελευταία τρία χρόνια είναι πολύ διαφορετικές από ότι είχαμε συνηθίσει στο παρελθόν.
//Η οικονομία του τόπου έχει αλλάξει βίαια μετά το Μάρτη του 2013.
//Η κοινωνία βιώνει την ανασφάλεια και τα εισοδήματα των πολλών έχουν μειωθεί προς όφελος των λίγων.
//Για να αντιμετωπιστούν οι σημερινές ανισότητες χρειάζεται αλλαγή στην οικονομική πολιτική.
//Χρειάζεται να τερματιστεί η φιλοσοφία της αιματηρής λιτότητας.
//Έχουμε ανάγκη αναπτυξιακές πολιτικές που να επαναφέρουν το κοινωνικό κράτος και να βελτιώνουν το βιοτικό επίπεδο των εργαζομένων και των ευάλωτων ομάδων του πληθυσμού.
//Θέλουμε τη λειτουργία σύγχρονου κράτους, στο οποίο θα είναι σε αρμονία η οικονομική ανάπτυξη και η κοινωνική ευημερία.
//Η οικονομική μας φιλοσοφία έχει στο επίκεντρό της τον άνθρωπο και στηρίζεται στις ακόλουθες αρχές: Στην προώθηση δημόσιων επενδύσεων με στόχο την ανάπτυξη της οικονομίας
//και βελτίωση του διαθέσιμου εισοδήματος για το σύνολο της κοινωνίας.
//Στην προώθηση φορολογικής πολιτικής με στόχο τη δικαιότερη ανακατανομή του εθνικού εισοδήματος, την καταπολέμηση της φτώχειας και του κοινωνικού αποκλεισμού και τη στήριξη κοινωνικά ευάλωτων ομάδων του πληθυσμού.
//Στον καταμερισμό των οικονομικών βαρών ανάλογα με το εισόδημα και το οικονομικό εκτόπισμα του καθενός.
//Στη δημιουργία ανθρώπινου και κοινωνικά ευαίσθητου κράτους, το οποίο να προστατεύει και να στηρίζει τα οικονομικά ευάλωτα στρώματα της κοινωνίας.
//Στο νοικοκύρεμα των δημοσίων οικονομικών και στην αποτελεσματική καταπολέμηση της φοροδιαφυγής με στόχο την απελευθέρωση πόρων για την ανάπτυξη και την κοινωνική συνοχή.
//Στη διατήρηση του κοινωνικού χαρακτήρα των οργανισμών δημόσιας ωφέλειας και στο άμεσο νοικοκύρεμά τους, αναδιάρθρωση και εκσυγχρονισμό τους, ώστε να λειτουργήσουν αποτελεσματικότερα και να αποτελέσουν βραχίονες ανάπτυξης και περαιτέρω ενίσχυσης των οικονομικών του κράτους.
//Στη διαμόρφωση ενιαίας εθνικής στεγαστικής πολιτικής.
// Η περικοπή δαπανών από τη στεγαστική πολιτική, ιδιαίτερα σε σχέση με τους πρόσφυγες, περιορίζει τις δυνατότητες απόκτησης στέγης για ένα μεγάλο φάσμα του πληθυσμού.
//Στην εισαγωγή μέτρων και πολιτικών για ελάφρυνση των υπερδανεισμένων νοικοκυριών και των μικρομεσαίων επιχειρήσεων.
//Μέτρα που να μειώνουν το κόστος χρηματοδότησης, να καταργούν τις καταχρηστικές χρεώσεις και να προστατεύουν το δικαίωμα στην στέγαση.
//Στην υπεράσπιση του κοινωνικού χαρακτήρα στους τομείς της Υγείας, της Παιδείας, του Αθλητισμού και του Πολιτισμού.
//Στις 22 Μαΐου οι πολίτες μπορούν να κάνουν τη διαφορά
ΠΑΡΑΡΤΗΜΑ
//Σε κοινοβουλευτικό επίπεδο, το ΑΚΕΛ υπερασπίστηκε τα συμφέροντα των εργαζομένων και του κυπριακού λαού.
//Δώσαμε αγώνα για να προστατεύσουμε από τις εκποιήσεις την κύρια κατοικία και τη μικρή επαγγελματική στέγη με δάνειο μέχρι 350 χιλ.
//Καταθέσαμε συγκεκριμένες προτάσεις για να βελτιώσουμε το χάος που προκάλεσε η μεταρρύθμιση της κοινωνικής πολιτικής και η εφαρμογή του Ελάχιστου Εγγυημένου Εισοδήματος.
//Προτείναμε τη ριζική αναθεώρηση των συντελεστών φορολογίας της ακίνητης ιδιοκτησίας ώστε να επανέλθει πιο δίκαιος και ισορροπημένος τρόπος κατανομής των βαρών.
//Καταθέσαμε Πρόταση Νόμου με την οποία θέλαμε να ελέγξουμε την Υπουργό Εργασίας στην έκδοση διαταγμάτων στο θέμα των ωραρίων των καταστημάτων.
//Καταθέσαμε Πρόταση Νόμου για επέκταση των Συλλογικών Συμβάσεων.
//Δώσαμε μάχη για να διασώσουμε το δημόσιο πλούτο.
//Καταθέσαμε πρόταση νόμου για αναστολή της εφαρμογής του νόμου περί Αποκρατικοποιήσεων μέχρι το 2017.
//Καταθέσαμε τροπολογία για διασφάλιση των Ταμείων Επαγγελματικών Συνταξιοδοτικών Παροχών, περιλαμβανομένων των Ταμείων Προνοίας και των Ταμείων Συντάξεων.
//Καταθέσαμε πρόταση νόμου που αποσκοπεί στην προστασία των εργασιακών δικαιωμάτων των ατόμων που απουσιάζουν με άδεια ασθενείας
Προτάσεις ΑΚΕΛ για την Παιδεία και τον Πολιτισμό
//Η κρίση που ο τόπος περνά σήμερα δεν είναι μόνο κρίση οικονομική. Είναι κρίση θεσμών, αξιών, προτεραιοτήτων.
// Ο ρόλος της Παιδείας και του Πολιτισμού στην αντιμετώπιση της κρίσης είναι καθοριστικός.
// Χρειαζόμαστε μια πιο ποιοτική, δημοκρατική και ανθρωποκεντρική παιδεία.
// Οι κυβερνώντες εδώ και τρία χρόνια, με μια αντιμεταρρύθμιση της παιδείας, σπρώχνουν τα πράγματα προς τα πίσω: πιο συντηρητική, πιο αυταρχική παιδεία σε βάρος κυρίως των λαϊκών στρωμάτων.
//Η νέα κοινοβουλευτική ομάδα του ΑΚΕΛ- Αριστερά- Νέες Δυνάμεις θα εργαστεί για την υλοποίηση των πιο κάτω μέτρων: Η αλλαγή του Ενιαίου Λυκείου ήταν μια σωστή κίνηση αλλά το νέο ωρολόγιο πρόγραμμα έχει σοβαρές αδυναμίες και είναι κατώτερο των περιστάσεων.
//Προτείνουμε υιοθέτηση του προγράμματος του 40ώρου στα Γυμνάσια και στα Λύκεια.
//Το πρόσθετο κόστος των 10-12 εκατομμυρίων το χρόνο να προέλθει από εξοικονομήσεις του προϋπολογισμού του ΥΠΠΟ που ανέρχεται περίπου στο 1 δισεκατομμύριο.
//Μετατροπή όλων των συμβασιούχων και εκτάκτων εκπαιδευτικών που έχουν συμπληρώσει 30 μήνες δουλειάς σε εργαζόμενους αορίστου χρόνου.
//Παρά την επίμονη διαφωνία των κυβερνώντων, μετά και από την πρόσφατη απόφαση του Δικαστηρίου Εργατικών Διαφορών δεν υπάρχει άλλος δρόμος. Σταδιακή μονιμοποίησή τους.
//Με την ανάληψη της διακυβέρνησης Αναστασιάδη εκατοντάδες εκπαιδευτικοί οι οποίοι εργάζονταν στα απογευματινά και βραδινά μαθήματα, μετατράπηκαν από τη μια νύχτα στην άλλη από εργαζόμενους στο ΙΔΑΒΕΠ, σε αυτοεργοδοτούμενους με Αγορά Υπηρεσιών.
//Εκατοντάδες εκπαιδευτικοί, κυρίως νέοι, έχασαν μέχρι και 35% των εισοδημάτων τους.
//Αυτοί οι άνθρωποι, που απασχολούνται σήμερα παράνομα, πρέπει να αποκατασταθούν.
//Επέκταση της Τεχνικής Εκπαίδευσης, την οποία έχει ανάγκη ο τόπος και παρουσιάζει αυξημένη ζήτηση, με άμεση ανέγερση νέας Τεχνικής Σχολής στη Λάρνακα και 3 περιφερειακών σχολών στις άλλες επαρχίες για τις ανάγκες της υπαίθρου.
//Αναδόμηση της ειδικής εκπαίδευσης στη βάση της ολοκληρωμένης πρότασης που κατάθεσε το ΑΚΕΛ στο ΥΠΠΟ, με  έμφαση στην απασχόληση ατόμων με αναπηρίες μετά τα 21 τους χρόνια, την αναθεώρηση της νομοθεσίας και την ενίσχυση ειδικών σχολείων και ειδικών μονάδων.
//Ριζική αναμόρφωση των Εσπερινών Λυκείων και Εσπερινών Τεχνικών Σχολών, με νέα ωρολόγια, νέα αναλυτικά προγράμματα και εξειδίκευση στη διδασκαλία ενηλίκων ατόμων.
//Επέκταση άμεσα των θεσμών των Μεταλυκειακών Ιδρυμάτων Επαγγελματικής Εκπαίδευσης και κατάρτισης, κατά ένα τμήμα σε όλες τις επαρχίες.
// Κατοχύρωση των ΜΙΕΕΚ και φοιτητική χορηγία στους σπουδαστές τους.
//Ενίσχυση του ΙΠΕ, το οποίο δεν έχει τα αναγκαία κονδύλια, για στήριξη της έρευνας και της καινοτομίας.
//Ενίσχυση των Πανεπιστημίων για αξιοποίηση των πολλών νέων, λαμπρών επιστημόνων που διαθέτουμε με παράλληλο όφελος για την οικονομία.
//Χαρτογράφηση της ερευνητικής υποδομής και άμεση πρόσβαση στα εργαστήρια έρευνας για όλους τους ερευνητές.
//Διπλασιασμός του εντελώς ανεπαρκούς αριθμού των εκπαιδευτικών ψυχολόγων για αντιμετώπιση της σχολικής παραβατικότητας
//αλλά και των κοινωνικών και ψυχολογικών προβλημάτων παιδιών και νέων στα σχολεία μας.
//Ενίσχυση της Κρατικής Φοιτητικής Μέριμνας, η οποία δέχτηκε πλήγμα μετά το πρόσφατο κουτσούρεμα των κονδυλίων από τους κυβερνώντες.
// Είναι απαράδεκτο για ένα κράτος που δίνει 1 δισεκατομμύριο για την Παιδεία, φοιτητές να υποχρεώνονται να διακόψουν τις σπουδές τους.
//Υπεράσπιση του δημοσίου χαρακτήρα των κρατικών Πανεπιστημίων, αφού το τελευταίο χρονικό διάστημα πληθαίνουν οι φωνές για «φιλελευθεροποίηση» τους και ουσιαστικά απώλεια του δημοσίου χαρακτήρα τους.
//Ο τομέας του Πολιτισμού είναι το μεγάλο θύμα της κυβερνητικής πολιτικής.
// Με την ανάληψη της διακυβέρνησης από τον κ. Αναστασιάδη ο προϋπολογισμός για τον πολιτισμό δέχτηκε μείωση της τάξης του 25%.
//Επανήλθε σταδιακά λόγω κονδυλίων για το Πάφος 17, αλλά η πραγματικότητα είναι ότι πολύ λιγότερα χρήματα επενδύονται στις τέχνες και τους δημιουργούς.
//Θα πρέπει άμεσα: Να προχωρήσουν έργα υποδομής για τον πολιτισμό, όπως το κρατικό μουσείο, η βιβλιοθήκη, η κρατική πινακοθήκη, που εκτός από συμβολή στην πολιτιστική ανάπτυξη θα είναι ενίσχυση του τουριστικού προϊόντος και θα βοηθήσουν στην πραγματική ανάπτυξη της οικονομίας.
//Παρά τις εξαγγελίες του Υφυπουργείου Πολιτισμού και τον ενταφιασμό της Ενιαίας Αρχής Πολιτισμού, η δημιουργία μιας κεντρικής πολιτιστικής Αρχής παραμένει ακόμη ζητούμενο.
//Το ΑΚΕΛ θα ναλάβει πρωτοβουλίες προς αυτή την κατεύθυνση. Νομοθετικές πρωτοβουλίες για την κάλυψη νομοθετικών κενών όπως για τη λειτουργία διαφόρων σχολών.
//Επέκταση του θεσμού των «πολιτιστικών δικτύων», με γεωγραφικά κριτήρια και ανά μορφή τέχνης.
//Ενίσχυση των δημιουργών, κυρίως των νέων, με πρόσθετα κονδύλια.
//Ενίσχυση της ερασιτεχνικής δημιουργίας.
//Αξιοποίηση της τεχνολογίας για ψηφιοποίηση της πολιτιστικής μας κληρονομιάς και για διάδοση των τεχνών και του πολιτισμού με τα σύγχρονα μέσα που προσφέρονται
//Αύξηση των κονδυλίων που προσφέρονται στα «ελεύθερα θέατρα» αφού σήμερα περισσότερα θέατρα μοιράζονται τα ίδια λεφτά σε σχέση με το παρελθόν.
// Το ΑΚΕΛ θα συνεχίσει να υπερασπίζεται τα εργασιακά δικαιώματα ηθοποιών, σκηνοθετών, σκηνογράφων, μουσικών και όσων εμπλέκονται με το θέατρο και τις τέχνες ευρύτερα.
Δήλωση Γενικού Γραμματέα ΚΕ ΑΚΕΛ Α. Κυπριανού
Το ΑΚΕΛ προτείνει συγκεκριμένα άμεσα μέτρα για περιορισμό της εισοδηματικής ανισότητας
//Ένα από τα πιο δραματικά αποτελέσματα των πολιτικών της Κυβέρνησης Αναστασιάδη- ΔΗΣΥ είναι ότι κατάντησαν την κυπριακή κοινωνία να είναι από τις πιο άνισες στην Ευρώπη.
// Για την ακρίβεια, έχουμε το μεγαλύτερο ρυθμό αύξησης του χάσματος μεταξύ των λίγων πλουσίων και όλων των υπολοίπων.
//Το 90% των κυπρίων πολιτών είδαν τα εισοδήματα τους να μειώνονται δραστικά, ενώ το 10% των πλουσιότερων να αυξάνονται.
//Με λίγα λόγια στα 3 χρόνια διακυβέρνησης του κ. Αναστασιάδη και του κ. Αβέρωφ Νεοφύτου, οι πλούσιοι έγιναν πλουσιότεροι και οι φτωχοί φτωχότεροι.
//Δεν μπορεί να υπάρξει σταθερή ανάκαμψη της οικονομίας χωρίς μείωση της οικονομικής ανισότητας.
//Η ανισότητα βλάπτει την οικονομία. Περιορίζει την αγοραστική δύναμη των μεσαίων και λαϊκών στρωμάτων.
//Η αυξανόμενη ανισότητα βλάπτει την κοινωνία. Δημιουργεί ανασφάλεια και αγωνία.
//  Καταστρέφει τον κοινωνικό ιστό και συρρικνώνει τη μεσαία τάξη.
//Θύματα των πολιτικών που εφαρμόζονται είναι οι εργαζόμενοι, οι άνεργοι, οι συνταξιούχοι, οι αγρότες, οι νέοι, οι πολύτεκνοι, οι μονογονιοί, τα άτομα με αναπηρίες και οι ευάλωτες ομάδες.
//Όλοι αυτοί τους οποίους ο κ. Αναστασιάδης είχε δεσμευθεί ότι θα προστάτευε.
//Η προσπάθεια του ΑΚΕΛ είναι να προστατεύσουμε όσους έχουν ανάγκη.
// Εκεί αποσκοπεί κάθε πρόταση, κάθε θέση και πρωτοβουλία μας.
//Υπάρχουν τρόποι να αντιμετωπιστεί η κατάσταση και να περιοριστεί η οικονομική ανισότητα με την ανακατανομή του εθνικού πλούτου.
// Το τονίζω αυτό γιατί κάθε φορά που προτείνουμε ένα βήμα προς αυτή την κατεύθυνση η Κυβέρνηση και ο ΔΗΣΥ διαρρηγνύουν τα ιμάτια τους ότι θα καταστραφεί η οικονομία του τόπου.
//Όταν όμως πρόκειται για δικές τους πολιτικές που προστατεύουν τις τράπεζες ή τους λίγους και εκλεκτούς τότε όλα είναι εύκολα και βολικά. Δεν υπάρχει ούτε γάτα, ούτε ζημιά.
//Το ΑΚΕΛ προτείνει και υποστηρίζει πολιτικές που  ωφελούν τους πολλούς και όχι μια μικρή ελίτ.
//Προτείνει συγκεκριμένα μέτρα. Μέτρα που αφορούν συγκεκριμένες ομάδες του πληθυσμού.
//Αποβλέπουν στον περιορισμό της φτώχειας και της ανισότητας.
// Τα μέτρα αυτά μπορούν να εφαρμοστούν χωρίς καθυστέρηση.
//Μέτρα για προστασία των εισοδημάτων των εργαζομένων: Καθορισμός δεσμευτικών βασικών όρων απασχόλησης. Όροι όπως ο μισθός, οι υποχρεωτικές αργίες, ο τρόπος αποζημίωσης υπερωριακής απασχόλησης, ο 13ος μισθός.
//Τερματισμός της μετατροπής μισθωτών εργαζομένων σε αυτοαπασχολούμενους.
//Νομοθετική ρύθμιση της  μισθωτής απασχόλησης.
//Μέτρα για στήριξη των ευάλωτων ομάδων: Αλλαγή των εισοδηματικών κριτηρίων παραχώρησης επιδόματος τέκνου και φοιτητικής χορηγίας, σ’ ότι αφορά την αύξηση εξαρτωμένων τέκνων ώστε να λαμβάνεται υπόψη ο αριθμός των τέκνων.
//Εκπόνηση ειδικού σχεδίου οικονομικής στήριξης χαμηλόμισθων νεαρών ζευγαριών και άνεργων ζευγαριών τα οποία προτίθενται να δημιουργήσουν οικογένεια που να προνοεί επιδότηση ενοικίου, αγοράς οικοσυσκευών κ.α.
//Αναθεώρηση του Νόμου για το Ελάχιστο Εγγυημένο Εισόδημα ως εξής: Αναθεώρηση του τρόπου υπολογισμού– αξιολόγησης της φροντίδας ηλικιωμένων.
//Εξειδίκευση των πολιτικών οικονομικής στήριξης των ατόμων με αναπηρία σε ειδική νομοθεσία και όχι στα πλαίσια του νόμου για το Ε.Ε.Ε.
//Ρύθμιση για όσους μονογονιούς δεν προχωρούν στην έκδοση διαζυγίου για αντικειμενικούς λόγους
//και περιορισμός του υπολογισμού της διατροφής ως εισόδημα.
//Ουσιαστική αύξηση του ύψους της ακίνητης ιδιοκτησίας που δεν θα λαμβάνεται υπόψη για τους μακροχρόνια άνεργους.
//Όλα αυτά δεν τα θυμηθήκαμε τώρα που έχουμε εκλογές.
//Το λέω αυτό γιατί ξαφνικά θυμήθηκαν ορισμένοι να δείξουν φιλολαϊκό πρόσωπο στην κοινωνία, την ώρα που στη Βουλή ψήφιζαν σωρεία αντιλαϊκών μέτρων.
//Ως ΑΚΕΛ καταθέσαμε στη Βουλή όλα τα προηγούμενα χρόνια συγκεκριμένες προτάσεις για προστασία των εργαζομένων και των ευάλωτων ομάδων.
//Υπενθυμίζω ορισμένες από τις πιο σημαντικές:  Πρόταση για ίση και αξιοπρεπή μεταχείριση των εργαζομένων από τους εργοδότες μέσω των συλλογικών συμβάσεων.
//Πρόταση για προστασία σε εργαζόμενων που απουσιάζουν από την εργασία τους για μεγάλο χρονικό διάστημα λόγω πολύ σοβαρής ασθένειας και την αποτροπή παράνομης απόλυσης τους.
//Με λύπη μου σημειώνω ότι ενώ ψηφίστηκε ομόφωνα από τη Βουλή, ο Πρόεδρος Αναστασιάδης ανέπεμψε τον νόμο.
//Προτάσεις για προστασία της κύριας κατοικίας και της μικρής επαγγελματικής στέγης και για προστασία δανείων μέχρι 350 χιλ. ευρώ που αφορούσαν και πάλι την κύρια κατοικία και τη μικρή επαγγελματική στέγη ώστε να μην είναι δυνατό να πωλούνται σε ξένα επενδυτικά ταμεία.
//Πρόταση για προστασία αγοραστών ακινήτων από αφερέγγυους επιχειρηματίες ανάπτυξης γης.
//Πρόταση για τροποποίηση της νομοθεσίας που αφορά την φορολογία της ακίνητης ιδιοκτησίας.
//Αυτή  η φορολογία πρέπει να επιβάλλεται κλιμακωτά, εξαιρώντας μικρές ιδιοκτησίες (30 χιλ με τιμές του 1980 όπως ισχύει τώρα στη νομοθεσία),
//καθώς επίσης και εξαίρεση γεωργικής γης ίδιας αξίας.
//Αυτή την πρόταση την επαναλάβαμε στην Ολομέλεια της Βουλής χωρίς δυστυχώς οι υπόλοιπες πολιτικές δυνάμεις να τη στηρίξουν.
//Προτάσεις τροποποίησης της νομοθεσίας για το επίδομα τέκνου και το Ελάχιστο Εγγυημένο Εισόδημα.
Δήλωση Γενικού Γραμματέα ΚΕ ΑΚΕΛ Άντρου Κυπριανού για το Κυπριακό
//Μπορεί να μην συμφωνούν όλοι με την ανάλυση του ΑΚΕΛ για την κοινωνία και την οικονομία. Αυτό είναι απολύτως φυσιολογικό.
//Δεν υπάρχει όμως κανένας αντικειμενικός άνθρωπος που να μην παραδέχεται ότι το ΑΚΕΛ πολιτεύεται στο Κυπριακό με συνέπεια και πατριωτισμό.
//Με διαχρονική πολιτική που επιβεβαιώνεται κάθε φορά από τις εξελίξεις.
//Έχουμε όραμα για την Κύπρο του μέλλοντος.
//Όραμα το οποίο όχι μόνο πιστεύουμε, αλλά το διεκδικούμε.
// Όραμα στο οποίο δώσαμε σάρκα και οστά με συγκεκριμένες προτάσεις που καταθέσαμε στο τραπέζι των διαπραγματεύσεων.
// Προτάσεις που καταργούν την εθνοτική αντιπαράθεση, καταλύουν τους φραγμούς που μας ήθελαν να ζούμε πλάι-πλάι και μιλούν για την Κύπρο του αύριο όπου ελληνοκύπριοι και τουρκοκύπριοι θα ζουν μαζί.
//Θέλουμε να χτίσουμε μαζί με τους τουρκοκύπριους συμπατριώτες μας την επανενωμένη Κύπρο στα πλαίσια δικοινοτικής, διζωνικής ομοσπονδίας με πολιτική ισότητα, όπως περιγράφεται στα ψηφίσματα των Ηνωμένων Εθνών.
//Ένα επανενωμένο κράτος, που θα αποτελεί μετεξέλιξη της Κυπριακής Δημοκρατίας και που θα έχει μία και αδιαίρετη κυριαρχία, μία ιθαγένεια και μία διεθνή προσωπικότητα.
//Κράτος που θα είναι φάρος και παράδειγμα για όλο τον κόσμο.
//Θα είναι σύγχρονο πρότυπο αρμονικής συμβίωσης δύο κοινοτήτων διαφορετικής εθνικότητας, γλώσσας και θρησκείας που θα συνδιαχειρίζονται το κοινό τους κράτος.
//Θα είναι χώρα που θα έχει καταφέρει να διώξει τους στρατούς
// και θα διοχετεύει όλες της τις δυνάμεις και τους πόρους στις κοινωνικές επενδύσεις και στην οικονομική ανάπτυξη.
//Από τον Σεπτέμβριο του 2009 μέχρι και την Κοινή Διακήρυξη Αναστασιάδη – Έρογλου το Φλεβάρη του 2014, όλες οι υπόλοιπες πολιτικές δυνάμεις ήταν συνασπισμένες ενάντια μας για το Κυπριακό.
//Αψηφήσαμε το πολιτικό κόστος και επιμέναμε μέχρι τέλους στη θέση μας ότι η διαπραγματευτική διαδικασία έπρεπε να συνεχιστεί από εκεί που είχε μείνει με τις συγκλίσεις Χριστόφια- Ταλάτ.
//Αρχικά δεν εισακουστήκαμε και ο Πρόεδρος ακολούθησε πολιτική απόρριψης των συγκλίσεων.
// Πολιτική την οποία προέκριναν όλοι εκτός από το ΑΚΕΛ.
// Εκείνη η πολιτική κατέρρευσε, με το Μπαρμπαρός να αλωνίζει στις νότιες ακτές
//και το Γενικό Γραμματέα του Οργανισμού Ηνωμένων Εθνών να υποβάλλει τη χειρότερη από το 2004 για εμάς Έκθεση προς το Συμβούλιο Ασφαλείας.
//Όταν ο Έρογλου αντιλήφθηκε ότι ο Πρόεδρος απέρριπτε τις συγκλίσεις, έκανε στροφή 180 μοιρών δηλώνοντας ότι ο ίδιος ήταν πλέον έτοιμος να συνεχίσει τη διαπραγμάτευση από εκεί που είχε μείνει.
//Εφάρμοσε δηλαδή με επιτυχία το γνωστό παιγνίδι της επίρριψης ευθυνών.
//Όταν λοιπόν ορισμένοι μιλούν για ΔΗΣΑΚΕΛ απλώς παραπλανούν το λαό.
//Γιατί ο Πρόεδρος Αναστασιάδης ακολούθησε πρώτα τη δική τους πολιτική, της λεγόμενης σκληρής γραμμής και της απόρριψης στα λόγια και στην πράξη.
//Είδαμε όλοι πού οδηγηθήκαμε με την πολιτική τους.
//Όταν επιτέλους ο Πρόεδρος Αναστασιάδης αποφάσισε να αλλάξει γραμμή πλεύσης και να αξιοποιεί τις συγκλίσεις, σημειώθηκε επιτέλους πρόοδος.
//Σε αυτό βοήθησε και η ανάδειξη Ακκιντζί στην ηγεσία της τουρκοκυπριακής κοινότητας αφού και αυτός δήλωσε ότι επεδίωκε συνέχιση της διαπραγμάτευσης από το σημείο που είχαμε μείνει.
//Η σημερινή συγκυρία για λύση του Κυπριακού εξακολουθεί να υπάρχει γιατί έχει να κάνει με συμφέροντα τόσο της Ευρωπαϊκής Ένωσης όσο και της ίδιας της Τουρκίας.
//Ωστόσο, τα όσα διαδραματίζονται το τελευταίο διάστημα με τη νέα «κυβέρνηση» στα κατεχόμενα, την απομάκρυνση Νταβούτογλου και άλλα, αποδεικνύουν πόσο ορθή είναι η θέση του ΑΚΕΛ ότι οι συγκυρίες έρχονται και παρέρχονται και πρέπει να αξιοποιούνται γιατί ποτέ δεν ξέρει κανείς αν και πότε θα έλθει η επόμενη.
//Οι μήνες που ακολουθούν θα είναι εξαιρετικά κρίσιμοι για την τύχη της τρέχουσας διαπραγματευτικής διαδικασίας.
//Ως ΑΚΕΛ από την πρώτη στιγμή υποστηρίξαμε τη διαδικασία των διαπραγματεύσεων.
//Υπογραμμίσαμε ότι δεν πρόκειται να πάρουμε τον τόπο στο λαιμό μας όπως έπραξαν ο ΔΗΣΥ και τα υπόλοιπα κόμματα επί διακυβέρνησης Χριστόφια.
//Γιατί εμείς δεν λειτουργούμε ούτε εκδικητικά, ούτε καιροσκοπικά.
// Στηρίξαμε και στηρίζουμε τις διαπραγματεύσεις χωρίς βέβαια να δίνουμε λευκή επιταγή.
// Κανένας εξάλλου δεν πρέπει να θεωρεί το ΑΚΕΛ δεδομένο.
//Έχουμε δικαιωθεί από τις εξελίξεις.
//Το ζήτημα όμως είναι να δικαιωθεί η Κύπρος και ο λαός μας.
//Αυτός είναι ο πρώτος και αμετάθετος μας στόχος.
//Είμαστε η δύναμη που μπορεί να τον κάνει πράξη, οδηγώντας σε λύση που να αποδέχονται και οι ελληνοκύπριοι και οι τουρκοκύπριοι.
//Είμαστε η δύναμη, η μόνη δύναμη, που μπορεί να χτίσει και να εγγυηθεί την προοπτική του λαού μας, την προοπτική της απελευθέρωσης και της επανένωσης της πατρίδας και του λαού μας.
Δηλώσεις Γενικού Γραμματέα της Κ.Ε. του ΑΚΕΛ, Άντρου Κυπριανού σε δημοσιογραφική διάσκεψη για την κατάσταση στον τομέα της Υγείας
23 Μαρτίου 2016
//Ως ΑΚΕΛ ανησυχούμε και προβληματιζόμαστε έντονα από την κατάσταση στον τομέα Υγείας.
//Η υγεία υποχρηματοδοτείται,
//ο δημόσιος τομέας υποβαθμίζεται και ταλανίζεται από σωρεία προβλημάτων,
// ενώ η προοπτική εφαρμογής του Γενικού Συστήματος Υγείας παρουσιάζεται ζοφερή.
//Θέλοντας να συμβάλουμε με θέσεις και προτάσεις υποβάλουμε το υπόμνημα αυτό.
//Είμαστε έτοιμοι για περαιτέρω ανταλλαγή απόψεων αν το κρίνετε σκόπιμο.
Βασικές θέσεις του ΑΚΕΛ για την Υγεία
//Η υγεία είναι κοινωνικό αγαθό.
//Είναι δικαίωμα το οποίο έχει υποχρέωση να παρέχει ένα κράτος που σέβεται τον εαυτό του στους πολίτες του.
//Για ένα σύγχρονο κράτος, ο τρόπος διαχείρισης της, αλλά και το επίπεδο σχέσης των πολιτών με αυτή, σηματοδοτεί το επίπεδο κοινωνικής δικαιοσύνης αλλά και πολιτισμού της κοινωνίας.
//Η παροχή υγείας δεν είναι εμπόρευμα αλλά κοινωνικό αγαθό που πρέπει να παρέχεται στη βάση συνολικού κοινωνικού σχεδιασμού.
//Αυτό συνεπάγεται: Καθολικότητα και ισότητα στην πρόσβαση στις υπηρεσίες  φροντίδας υγείας
//Ψηλό επίπεδο ποιότητας υπηρεσιών φροντίδας υγείας για όλους
//Αξιοπρεπής αντιμετώπιση των ασθενών
//Κοινωνική αλληλεγγύη και δικαιοσύνη στη χρηματοδότηση
//Στήριξη των δημόσιων νοσηλευτηρίων που θα αποτελούν τη ραχοκοκκαλιά του ΓΕΣΥ
//Ανεξαρτησία του Οργανισμού Ασφάλισης Υγείας για να διασφαλίζεται η χρηστή διοίκηση, η διάκριση εξουσιών, και η θωράκιση από πολιτικές παρεμβάσεις στη διαχείριση του ταμείου.
//Επίσης προστασία από φαινόμενα αδιαφάνειας και διαφθοράς
Υφιστάμενη κατάσταση στον τομέα της υγείας - διαπιστώσεις
//Ο τομέας της υγείας στην Κύπρο δυστυχώς καταρρέει και η ανάγκη για συνολική μεταρρύθμιση με τρόπο που να μη μετατρέπει το δικαίωμα στην υγεία σε προνόμιο, είναι επιτακτική και άμεση.
// Τι χαρακτηρίζει σήμερα τον τομέα της υγείας στην χώρα μας; Απουσία καθολικής κάλυψης και ισότιμης πρόσβασης σε ποιοτικές υπηρεσίες υγείας.
// Η Κύπρος είναι η μόνη χώρα της Ευρωπαϊκής Ένωσης που δεν διαθέτει Γενικό Σχέδιο Υγείας.
//Οι δαπάνες για την υγεία στην χώρα μας ανέρχονται μόλις στο 5,5% σε σχέση με 15% στην Ευρωπαϊκή Ένωση και 14,8% στην Ευρωζώνη.
//Οι προϋπολογισμοί για την υγεία μειώθηκαν πέραν των 185 εκ. ευρώ τα τελευταία 3 χρόνια.
//Επιπλέον, δεν αξιοποιήθηκαν για την υγεία τα έσοδα από το 1.5% της συνεισφοράς των δημοσίων υπαλλήλων και τα 23 εκ. ευρώ που εισεπράττονται από τα νοσήλια ετησίως.
//Υπερβολικός φόρτος εργασίας, χαμηλό ηθικό, χαμηλότερα εισοδήματα και απογοήτευση οδηγούν γιατρούς και νοσηλευτές εκτός δημόσιων νοσοκομείων.
//Η δημιουργία λιστών αναμονής, οι ουρές, η έλλειψη φαρμάκων και αναλωσίμων και άλλων σοβαρών καθημερινών λειτουργικών προβλημάτων είναι πλέον η καθημερινότητα.
//Δεν υπάρχει συντονισμός μεταξύ του δημόσιου και του ιδιωτικού τομέα, με αποτέλεσμα την ύπαρξη διπλών υποδομών και σπατάλης πόρων,
//ενώ μεγάλο μέρος του ιδιωτικού τομέα λόγω της οικονομικής κρίσης, του κόστους της φροντίδας υγείας και της περαιτέρω στροφής των πολιτών στα δημόσια νοσηλευτήρια παραμένει αναξιοποίητο και οδηγείται σε κατάρρευση.
Η πολιτική της κυβέρνησης
//H κυβέρνηση ακολούθησε τα τελευταία χρόνια παρελκυστική πολιτική για την εφαρμογή του συστήματος Υγείας όπως έχει σχεδιαστεί, παρά το γεγονός ότι: α)  Το ΓΕΣΥ έχει συζητηθεί και συμφωνηθεί από όλες τις πολιτικές δυνάμεις και τους κοινωνικούς εταίρους από το 2012, β) έχει μελετηθεί από κορυφαίους εξειδικευμένους οίκους του εξωτερικού, γ) έχει γίνει κοστολόγηση και αξιολόγηση της βιωσιμότητας του μόλις πρόσφατα με βάση οικονομικές παραδοχές που συμφωνήθηκαν από κυβέρνηση και τρόικα, και δ) η τρόικα το έχει αποδεχτεί ως βιώσιμο και αναγκαίο.
//H μόνη διαπραγμάτευση που φαίνεται ότι έγινε για το μνημόνιο είναι η αναστολή της εφαρμογής ή/και αλλαγή του περιεχομένου του ΓΕΣΥ προς την κατεύθυνση της προώθησης πολυασφαλιστικού Σχεδίου Υγείας.
//Κάτι τέτοιο θα αύξανε το κόστος εφαρμογής του Σχεδίου κατά 30% περίπου ή 300 εκ. ευρώ,
//ενώ θα δημιουργούσε ταυτόχρονα ασθενείς διαφόρων ταχυτήτων, ανάλογα με την οικονομική τους ικανότητα.
//Η κυβέρνηση παρέλαβε ένα ολοκληρωμένο σχεδιασμό για το ΓΕΣΥ με κόστος αποδεκτό από όλους τους κοινωνικούς φορείς και με χρονοδιάγραμμα εφαρμογής ως το τέλος του 2015.
//Αντί αυτού, τα τελευταία τρία χρόνια, παρουσιάζει μια νέα πρόταση κάθε χρόνο.
// Είναι προφανές ότι η κυβέρνηση δεν έχει πραγματικό σχεδιασμό αλλά αυτοσχεδιάζει για το ΓΕΣΥ.
//Η ταχτική της κυβέρνησης προκάλεσε εργασιακή ανασφάλεια, μείωση μισθών, κυνηγητό των δημοσιών υπαλλήλων μεταξύ των οποίων και οι ιατροί, αβεβαιότητα για το μέλλον, υπερβολικό φόρτο εργασίας, αποδιοργάνωση και χάος το οποίο οδηγεί μεγάλο αριθμό ιατρών να εγκαταλείπουν το δημόσιο και να καταφεύγουν στον ιδιωτικό τομέα.
//Παράλληλα η παγοποίηση των θέσεων προαγωγής έχει διαλύσει την ιεραρχία σε αρκετά τμήματα με αποτέλεσμα να επικρατεί διοικητικό χάος σε αυτά.
//Οι ενέργειες της κυβέρνησης οδηγούν στην αποδυνάμωση του δημόσιου τομέα υγείας με αποτέλεσμα να μην μπορεί να διαδραματίσει το ρόλο που του αρμόζει σε συνθήκες ΓΕΣΥ.
//Εμμέσως πλην σαφώς οι ασθενείς θα οδηγηθούν σε ιδιωτικά νοσοκομεία και ασφάλειες.
//Τα δημόσια νοσηλευτήρια θα παραμείνουν να εξυπηρετούν τους φτωχούς, τους άνεργους και τους αλλοδαπούς.
// Επίσης η Κυβέρνηση επιμένει ότι προϋπόθεση για την εφαρμογή του ΓΕΣΥ είναι η πλήρης αυτονόμηση των δημοσίων νοσηλευτηρίων.
//Το ΑΚΕΛ υποστηρίζει την αυτονόμηση ή την αναδιάρθρωση των δημόσιων νοσηλευτηρίων.
//Έχει σημασία όμως πώς αυτό θα επιδιωχθεί. Επιμένουμε ότι ο δημόσιος τους χαρακτήρας και όχι μόνο πρέπει να διατηρηθεί.
//Τα περί πλήρους αυτονόμησης των νοσοκομείων αποτελούν δοκιμασμένη συνταγή που υπήρξε καταστροφική.
//Ο Θατσερικός πέλεκυς στο Βρετανικό Εθνικό Σύστημα Υγείας άρχισε ακριβώς με σύνθημα την «αυτονόμηση» και τον «ανταγωνισμό» ως μέρος μιας «υγιούς αγοράς».
//Πρόκειται όμως για «αυτονόμηση» στη διαχείριση της λιτότητας όπου ό, τι δεν είναι «βιώσιμο» θα περικόπτεται ή θα ανατίθεται σε ιδιώτες (outsourcing).
// Εισάγεται έτσι η λογική του «ανταγωνισμού» σε ένα τομέα όπου η συνεργασία και ο συντονισμός αποτελούν προϋπόθεση.
//Από την άποψη της παροχής του καθολικού δικαιώματος των ασθενών στην υγειονομική περίθαλψη αυτό είναι καταστροφικό: Εξαναγκάζεται έτσι το κάθε νοσηλευτήριο χωριστά να κάνει διαχείριση των πόρων του ανεξάρτητα από τις διαφορετικές ανάγκες.
//Αν «υπερβεί» τον προϋπολογισμό υποχρεώνεται στην περικοπή αναγκαίων υπηρεσιών.
//Προσλαμβάνονται διευθυντές που καμιά σχέση έχουν με την υγεία, ή αναγκάζονται γιατροί να μετατραπούν σε «managers» που θέτουν τα «μικροοικονομικά του μικρομάγαζου» πάνω από το καθολικό δικαίωμα στην υγεία των ασθενών.
//Ακόμα και από στενά οικονομικής άποψης αυτό είναι εντελώς ασύμφορο, γιατί υπονομεύει τις «οικονομίες κλίμακας», τα πλεονεκτήματα της μαζικής ενιαίας «αγοράς» σε ένα σύστημα υγείας που απαιτεί μαζικές και συνεχείς επενδύσεις, τις συνέργιες και την αποφυγή σπατάλης  με επικάλυψη των πόρων.
//Αποτελεί δηλαδή δόγμα που υπηρετεί όμως μια ιδεολογία και οικονομικά συμφέροντα που θέλουν την ιδιωτικοποίηση της υγείας.
//Το ΓΕΣΥ μπορεί να εφαρμοστεί και χωρίς την πλήρη αυτονόμηση των δημόσιων νοσηλευτηρίων.
// Στις πλείστες χώρες όπου λειτουργούν συστήματα υγείας υπάρχουν και λειτουργούν δημόσια/κρατικά νοσηλευτήρια.
//Αυτό που πραγματικά χρειάζεται είναι αναδιοργάνωση των δημόσιων νοσηλευτηρίων (διοικητική, οικονομική και επιστημονική) για να καταστούν πιο αποδοτικά και ανταγωνιστικά.
//Αυτή η διοικητική αναδιοργάνωση μπορεί να δίνει και σχετική ή ενισχυμένη αυτονόμηση, όπου θα είναι δυνατή η εκμετάλλευση των συνέργιων, των οικονομιών κλίμακας, της αλληλοκάλυψης, της αλληλοσυμπλήρωσης κλπ.
Θέσεις του ΑΚΕΛ για αυτονόμηση και αναδιοργάνωση των δημόσιων νοσηλευτηρίων και της δημόσιας υγείας
//Βασικές Αρχές που πρέπει να διέπουν τα κρατικά νοσηλευτήρια μετά από την αυτονόμηση ή την αναδιάρθρωση. Ιδιοκτήτης θα πρέπει είναι το κράτος.
//Τα νοσηλευτήρια θα πρέπει να είναι οργανισμός μη κερδοσκοπικός, κοινωνικά ωφέλιμος, οικονομικά αυτοεξαρτόμενος και αυτοσυντήρητος.
// Τα όποια πιθανά κέρδη πρέπει να επενδύονται πίσω στην υγεία.
//Η αυτονόμηση - αναδιοργάνωση των νοσηλευτηρίων μπορεί να γίνει με διοικητική και οικονομική αυτονόμηση.
// Με τη δημιουργία ενός ισχυρού και ανεξάρτητου τμήματος στο Υπουργείο Υγείας, κάτω από το οποίο θα είναι ενταγμένα όλα τα δημόσια νοσηλευτήρια.
//Το καθένα από αυτά πρέπει να έχει πλήρη οικονομική αυτοδιαχείριση, δηλαδή να έχει το δικό του προϋπολογισμό και τη διαχείριση του.
Χαρακτηριστικά της αυτονόμησης
//Κάθε νοσοκομείο να μπορεί να κοστολογεί όλες τους τις υπηρεσίες και να καταρτίζει σφαιρικό προϋπολογισμό.
//Να του παρέχεται η δυνατότητα αναβάθμισης των υπηρεσιών του μέσω ενός ευέλικτου συστήματος προσλήψεων με ικανοποιητικές μισθοδοσίες, ξεκάθαρους, αξιοπρεπείς και ομοιογενείς όρους εργοδότησης.
//Τα δημόσια νοσηλευτήρια να παραμείνουν εντός της κρατικής μηχανής αλλά να αποκτήσουν οικονομική αυτοδιοίκηση όπως όλα τα τμήματα της κυβέρνησης.
//Να αποφασιστεί σαφής δομή για να στελεχωθούν με τον αναγκαίο αριθμό γιατρών και παραϊατρικού προσωπικού.
//Η συμπλεγματοποίηση που αποφασίστηκε το 2012 αντιμετωπίζει τον πολυτεμαχισμό υπηρεσιών και δημιουργεί ενιαία υποδομή που αλληλοσυμπληρώνεται.
//Να διαφυλαχτούν οι εργασιακές σχέσεις και κεκτημένα. Θεωρείται το πιο δύσκολο ζήτημα όσον αφορά την αυτονόμηση.
//Οι προσλήψεις μπορούν να γίνονται με ειδικά συμβόλαια, με ξεκάθαρους όμως όρους εργοδότησης.
//Οι υφιστάμενοι γιατροί θα συνεχίσουν να εργάζονται με το παρόν σύστημα αλλά η ανέλιξη των γιατρών είτε αυτοί ονομάζονται δημόσιοι υπάλληλοι (υφιστάμενοι) είτε συμβασιούχοι (συμβόλαια) θα γίνεται με τις ίδιες διαδικασίες και θα έχουν τις ίδιες υποχρεώσεις και ευθύνες.
//Θα πρέπει να συζητηθεί με τους νοσηλευτές το καθεστώς αλλά και ο τρόπος ανέλιξης των νέο-εισερχομένων νοσηλευτών όπως και η διαδικασία ανέλιξης τους.
//Η υφιστάμενη διαδικασία πρόσληψης εκτάκτων νοσηλευτών θα πρέπει να αναθεωρηθεί γιατί πιθανότατα να μην είναι και η πιο αξιοκρατική.
//Θα πρέπει να δοθεί αυτονομία στη λήψη αποφάσεων.
//Να δημιουργηθούν, με άμεσες αποφάσεις, εντός των νοσοκομείων επιστημονικά συμβούλια και συμβουλευτικές επιτροπές.
//Η διευθυντική ομάδα του νοσοκομείου χρειάζεται να είναι ενισχυμένη.
// Ο διευθυντής του θα πρέπει να είναι ο νομικά υπεύθυνος για τη λειτουργία όλου του νοσοκομείου.
//Κάθε κλινική θα έχει το δικό της εσωτερικό προϋπολογισμό ο οποίος να παρακολουθείται από τον κάθε διευθυντή της κλινικής.
//Αυτός θα εγκρίνει όλες τις εσωτερικές χρεώσεις αναλωσίμων από τις κεντρικές αποθήκες.
//Να εφαρμοστεί σύγχρονη δομή στη διοίκηση. Σ’ αυτή θα παρέχεται ευελιξία στη λήψη αποφάσεων και προσαρμοστικότητα στις συνεχείς αλλαγές της κοινωνίας και των ιατρικών πραγμάτων (Προσλήψεις, παροχή κινήτρων, τοποθέτηση στόχων για αύξηση παραγωγικότητας, αγορά τεχνολογίας, εσωτερικός έλεγχος, αξιοποίηση προϋπολογισμών όποτε και όπου κριθεί αναγκαίο, μηχανογράφηση, ασφάλεια και ασφάλιση προσωπικού, αποδεσμεύσεις προσωπικού, έρευνα).
//Να καθιερωθούν μηχανισμοί εσωτερικού και εξωτερικού ελέγχου.
// Πρέπει να υπάρχουν μηχανισμοί ελέγχου για χρηστή διοίκηση αλλά και αποφυγή παρατυπιών.
//Να προνοηθεί ειδικός προϋπολογισμός για συνεχή εκπαίδευση  - εκπαίδευση όλου του προσωπικού ανεξαιρέτως.
//Να υπάρχει ετήσιος προϋπολογισμός και 5ετης σχεδιασμός.
//Η κατάθεση του προϋπολογισμού να γίνεται από το νοσοκομείο.
//Να ασκείται ετήσιος οικονομικός έλεγχος από ανεξάρτητο μηχανισμό του κράτους.
//Να καθιερωθούν ελάχιστα αποδεκτά επίπεδα παροχής της υγείας
// Να ασκείται συστηματικός ποιοτικός έλεγχος εφαρμογής αυτών των επιπέδων.
//Να υπάρξει εισαγωγή του θεσμού έρευνας στα νοσοκομεία.
//Να προωθηθεί συνεταιρισμός μεταξύ νοσηλευτηρίων (Αγορά φαρμάκων, εργαλείων, αναλώσιμων, τεχνολογίας, ανταλλαγή επιστημονικής γνώσης/παραπεμπτικά, κάλυψη νοσοκομείων με όλες τις ειδικότητες).
//Να υπάρξει αναπροσαρμογή μισθών και να παραχωρηθούν κίνητρα.
//Να αξιοποιούνται δωρεές αλλά πάντα κάτω από αυστηρό έλεγχο.
Θέσεις του ΑΚΕΛ αναφορικά με τον καρκίνο
//Εφαρμογή του Σχεδιασμού εθνικής στρατηγικής για τον καρκίνο που εκπονήθηκε επί διακυβέρνησης Χριστόφια και εγκρίθηκε από τη Βουλή των Αντιπροσώπων.
//Λήψη απόφασης και σχεδιασμός για λειτουργία ακτινοθεραπευτικών κέντρων στο Γενικό Νοσοκομείο Λευκωσίας και Λεμεσού. Υλοποιήθηκε επί ΔΧ
//Η ακύρωση της δημιουργίας των ακτινοθεραπευτικών οδηγεί σε μονοπώλιο στις υπηρεσίες καρκίνου, το οποίο είναι επικίνδυνο σε συνθήκες ΓΕΣΥ.
// Υπάρχει κίνδυνος να μην καλύπτονται όλοι οι ασθενείς.
// Η απόφαση αυτή της Κυβέρνησης Αναστασιάδη ακύρωσε σχεδιασμούς χρόνων σε αντίθεση με τις κατευθυντήριες γραμμές της εθνικής επιτροπής για την καταπολέμηση του καρκίνου και τις ευρωπαϊκές οδηγίες για την ακτινοθεραπεία.
Ιατρική Σχολή
//Απαιτείται πραγματική στήριξη και δημιουργία όλων των απαραίτητων υποδομών της Ιατρικής Σχολής.
//Να προωθηθεί συμφωνία για δημιουργία πανεπιστημιακών κλινικών.
Συγκεκριμένες προτάσεις του ΑΚΕΛ για την υγεία
//Να προχωρήσει η Κυβέρνηση άμεσα στην κατάθεση και ψήφιση του νομοθετικού πλαισίου για την εφαρμογή του ΓΕΣΥ όπως έχει σχεδιαστεί, και ομόφωνα ψηφιστεί και έχει συμφωνηθεί με ευρύτατη κοινωνική συναίνεση.
//Να επανέλθει η χρηματοδότηση της υγείας στα επίπεδα του 2011 με εξαίρεση το κονδύλι αποστολής ασθενών στο εξωτερικό.
//Τα ποσά που εισπράττονται από τα νοσήλια στα δημόσια νοσηλευτήρια και τις εισφορές των δημοσίων υπαλλήλων να επανεπενδύονται πίσω στη δημόσια υγεία.
//Χρειάζεται πραγματική αύξηση του προϋπολογισμού για την υγεία, για να ξεκινήσουμε επιτέλους μια ανθρωποκεντρική και όχι οικονομίστικη, μεταρρύθμιση.
//Να γίνει ειλικρινής διάλογος με την αντιπολίτευση και τους φορείς της υγείας.
//Αυτός να έχει ως γνώμονα το δημόσιο συμφέρον και την ισότιμη ποιοτική υγεία για όλους τους πολίτες.
//Να ενισχυθεί η ανεξαρτησία αλλά και ο έλεγχος του Οργανισμού Ασφάλισης Υγείας (ΟΑΥ) για να διασφαλίζεται η χρηστή διοίκηση, η διάκριση εξουσιών, και η θωράκιση του από φαινόμενα αδιαφάνειας και διαφθοράς και από πολιτικές παρεμβάσεις στη διαχείριση του ταμείου.
//Να ενισχυθούν τα δημόσια νοσηλευτήρια για να αποτελούν τη ραχοκοκαλιά του ΓΕΣΥ.
//Αναμφίβολα τα κρατικά νοσηλευτήρια χρήζουν λειτουργικής αναδιοργάνωσης (διοικητικής, οικονομικής και επιστημονικής), εκσυγχρονισμού και ενίσχυσης της διαφάνειας των διαδικασιών τους έτσι που να παρέχεται ευελιξία στη λήψη και υλοποίηση αποφάσεων μέσα από ένα σύστημα που θα διασφαλίζει την παροχή ποιοτικής φροντίδας υγείας.
//Να αποφασιστεί και να καθοριστεί δομή στα δημόσια νοσηλευτήρια. Να αποπαγοποιηθούν θέσεις, και να αποκατασταθεί το έκτακτο προσωπικό με μονιμοποιήσεις.
//Να πληρωθούν οι θέσεις Διευθυντών και Βοηθών Διευθυντών για καλύτερη λειτουργία των τμημάτων.
// Να αποπαγοποιηθούν και πληρωθούν άμεσα όλες οι κενές οργανικές θέσεις.
//Να αντιμετωπιστούν, οι λίστες αναμονής σε παγκύπρια βάση για κάθε κατηγορία νοσημάτων αλλά και σε κάθε νοσοκομείο ξεχωριστά.
//Να καταγράφεται η σοβαρότητα των διάφορων περιστατικών για να κατατάσσονται σύμφωνα με το βαθμό προτεραιότητας τους.
//Να προωθηθεί η δημιουργία ακτινοθεραπευτικών κέντρων στο Γενικό Νοσοκομείο Λευκωσίας και Λεμεσού.
//Να επεκταθεί το υπερωριακό πρόγραμμα για μείωση των λιστών αναμονής.
//Να υπάρχει συνεχής επιδότηση ασθενών με νευρολογικές ασθένειες (π.χ. πολλαπλή σκλήρυνση) για εξέταση MRI (με τη μέθοδο του “running contract” με ιδιωτικά κέντρα)
//Να παραχωρηθούν νέα εγκεκριμένα, εξειδικευμένα φαρμακευτικά προϊόντα (ειδικά για ασθενείς με νευρολογικές νόσους, ηπατίτιδα Γ, θαλασσαιμία και καρκίνο) στη βάση σύγχρονων, επιστημονικών πρωτοκόλλων.
//Να αναβαθμιστούν οι μισθολογικές κλίμακες των επαγγελματιών υγείας στα  επίπεδα του 2011.
//Να δοθούν κίνητρα για υπερωριακή απασχόληση.
//Να δημιουργηθούν κέντρα αναφοράς (reference centres)
//και να εκπονηθεί εθνική στρατηγική για κάθε ομάδα ασθενών.
//Να αναπτυχθούν και δημιουργηθούν νέες κλινικές – νευρολογίας, ρευματολογίας, λοιμώδη, ακτινοθεραπείας, ΜΕΘ σε όλα τα νοσοκομεία, τραύμα, νευροακτινολογία, επεμβατική ακτινολογία
//Η κακή διαχείριση, η μη έγκαιρη επικαιροποίηση και η μη ύπαρξη ενιαίας ηλεκτρονικής καταγραφής καθιστά τις λίστες αναμονής διαβλητές.
//Επιβάλλεται η λήψη άμεσων μέτρων για να μειωθούν οι λίστες αναμονής όπως: Δημιουργία κεντρικού ηλεκτρονικού συστήματος λιστών αναμονής.
//Τακτική επανεξέταση των ασθενών από τους θεράποντες ιατρούς τους.
//Τακτική επικαιροποίηση των λιστών αναμονής και συνεχής  παρακολούθηση τους.
//Δημοσιοποίηση λιστών αναμονής με σεβασμό στα προσωπικά δεδομένα έτσι ώστε να υπάρχει διαφάνεια.
//Εφαρμογή κλινικών πρωτοκόλλων με σκοπό να αποφευχθούν οι άσκοπες παραπομπές για διαγνωστικές εξετάσεις.
//Να διοριστούν κλινικοί φαρμακοποιοί στα νοσοκομεία. Αναγκαία η παρουσία τουλάχιστον ενός σε κάθε νοσοκομείο
//Να σχεδιαστεί ολοκληρωμένη εκπαιδευτική πολιτική για τους επαγγελματίες υγείας με βάση το πρόγραμμα της συνεχούς εκπαίδευσης των επαγγελματιών υγείας (συνέδρια, υποτροφίες μικράς και μακράς διαρκείας).
//Το ΑΚΕΛ στα θέματα της υγείας όπως και στο κυπριακό και σε όλα τα θέματα που αφορούν την καθημερινότητα του πολίτη έχει επαναλάβει πολλές φορές και το έχει αποδείξει ότι θα στηρίξει προσπάθειες της Κυβέρνησης που θα κινούνται στο σωστό πλαίσιο, δηλαδή την ισότητα στην πρόσβαση και ψηλό επίπεδο υπηρεσιών υγείας για όλους τους πολίτες.
// Δημιουργικά αλλά και δυναμικά θα διεκδικήσουμε αυτό που είναι δικαίωμα: την ισότιμη ποιοτική υγεία όλων των πολιτών.
ΓΙΑ ΤΗ ΣΤΗΡΙΞΗ ΣΤΟΝ ΠΡΟΣΦΥΓΙΚΟ ΚΟΣΜΟ
ΑΚΕΛ ΑΡΙΣΤΕΡΑ ΝΕΕΣ ΔΥΝΑΜΕΙΣ
Στήριξη στον προσφυγικό κόσμο
//Η αντιμετώπιση των προβλημάτων του προσφυγικού κόσμου είναι πάντοτε στην προτεραιότητα του ΑΚΕΛ.
//Επί διακυβέρνησης Δ. Χριστόφια εφαρμόστηκε πολιτική ουσιαστικής στήριξης του προσφυγικού κόσμου και βελτίωσης των συνθηκών διαβίωσής του.
//Η κυβέρνηση Αναστασιάδη – ΔΗΣΥ έφερε αρνητική ανατροπή στην πολιτική στήριξης των προσφύγων.
//Πολλά προγράμματα έχουν καταργηθεί και τα κριτήρια έχουν καθοριστεί με τη λογική του αποκλεισμού και της μείωσης του αριθμού των δικαιούχων.
//Οι συγκρίσεις μεταξύ κυβερνήσεων Χριστόφια και Αναστασιάδη είναι αρκούντως αποκαλυπτικές.
//1. Η κυβέρνηση Χριστόφια αύξησε τις χορηγίες στους δικαιούχους πρόσφυγες κατά 130-200%.
//Η κυβέρνηση Αναστασιάδη – Συναγερμού μείωσε τις χορηγίες σε επίπεδα πριν την κυβέρνηση Χριστόφια, εισάγοντας ταυτόχρονα και αυστηρά εισοδηματικά κριτήρια.
//Μέχρι σήμερα έχει αναθεωρήσει προς τα κάτω δυο φορές τις χορηγίες και τα κριτήρια (Απρίλη και Νοέμβρη του 2013).
//2. Η κυβέρνηση Χριστόφια αύξησε τα κονδύλια που αφορούσαν την στεγαστική πολιτική μέχρι και €140 εκ.
//Ο προϋπολογισμός της κυβέρνησης Αναστασιάδη- Συναγερμού, φέτος προβλέπει κονδύλια μόνο €56 εκ. για τα στεγαστικά σχέδια που απευθύνονται στους πρόσφυγες.
//3. Η κυβέρνηση Χριστόφια παραχώρησε πέραν των 11000 τίτλων ιδιοκτησίας και περισσότερων των 2000 πιστοποιητικών μίσθωσης.
// Παραχώρησε 579 αντισταθμιστικά οικόπεδα σε πρόσφυγες που διαμένουν σε τ/κ κατοικίες και δεν μπορούν να λάβουν τίτλο ιδιοκτησίας.
//Συμπεριέλαβε για πρώτη φορά τους εκ μητρογονίας πρόσφυγες στα στεγαστικά προγράμματα, κάνοντας την αρχή για οριστική επίλυση του ζητήματος.
//Η κυβέρνηση Αναστασιάδη – Συναγερμού έχει καταργήσει το σχέδιο ανέγερσης και παραχώρησης κυβερνητικής κατοικίας και το σχέδιο διαχωρισμού και παραχώρησης οικοπέδου.
//Η κυβέρνηση κωλυσιεργεί στην εφαρμογή του προγράμματος παραχώρησης αντισταθμιστικών οικοπέδων.
//4. Η κυβέρνηση Χριστόφια διέθεσε πέραν των €120 εκ. για αναδομήσεις και επιδιορθώσεις προσφυγικών οικισμών.
//Η κυβέρνηση Αναστασιάδη – Συναγερμού μείωσε δραστικά τα κονδύλια με αποτέλεσμα οι ήδη γερασμένοι συνοικισμοί να αφήνονται στην παρακμή και τη φθορά.
//Επιπλέον, έχει αναστείλει ή καταργήσει σχέδια του Κεντρικού Φορέα Ίσης Κατανομής Βαρών.
Προτάσεις του ΑΚΕΛ:
Για την ενίσχυση της προσφυγικής πολιτικής το ΑΚΕΛ ανάμεσα σε άλλα μέτρα προτείνει:
//1. Να επανέλθουν τα εισοδηματικά κριτήρια όπως ήταν πριν τον Απρίλιο 2013,
// καθώς και ο πίνακας που αφορά τον αριθμό των υπνοδωματίων για τα οποία παρέχεται οικονομική βοήθεια.
//2. Να επανέλθουν τα στεγαστικά σχέδια που αφορούν στο διαχωρισμό κυβερνητικών οικοπέδων και στην ανέγερση κυβερνητικών οικισμών.
//3. Να γίνει γενική και όχι μερική συντήρηση των πολυκατοικιών των προσφυγικών συνοικισμών, ώστε να αντιμετωπιστούν άμεσα τα προβλήματα τα οποία θέτουν σε κίνδυνο την ασφάλεια και υγεία των ενοίκων.
//4. Να ολοκληρωθούν οι εργασίες διαχωρισμού όλων των οικοπέδων που είχαν παραχωρηθεί τα προηγούμενα χρόνια.
//5. Να τερματιστεί η κωλυσιεργία που παρατηρείται στη διαδικασία παραχώρησης πιστοποιητικών μίσθωσης και τίτλων ιδιοκτησίας.
//6. Να προχωρήσει άμεσα η εγκατάσταση ανελκυστήρων σε όλες τις πολυκατοικίες των προσφυγικών Συνοικισμών.
//7. Να επωφελούνται της μείωσης των επιτοκίων για στεγαστικά και επαγγελματικά δάνεια, οι οφειλέτες και όχι ο Κεντρικός Φορέας Ισότιμης Κατανομής Βαρών.
//8. Να επανέλθουν άμεσα τα σχέδια παραχώρησης δανείων από τον ΚΦΙΚΒ με εγγύηση του Κράτους.
//9. Να διαγραφεί ο χρονικός περιορισμός, έτσι ώστε η παραχώρηση δανείων από τον ΚΦΙΚΒ για ουσιαστικές βελτιώσεις και προσθήκες ή μετατροπές σε ιδιόκτητη πρώτη κατοικία, να καλύπτει και ειδικές περιπτώσεις οικιστικών μονάδων ανεξαρτήτως ηλικίας.
//Στις 22 του Μάη ΑΚΕΛ Αριστερά Νέες Δυνάμεις
//ΜΠΟΡΕΙΣ ΝΑ ΚΑΝΕΙΣ ΤΗ ΔΙΑΦΟΡΑ
ΜΠΡΟΣ ΤΟΝ ΑΓΩΝΑ ΚΑΤΑ ΤΗΣ ΑΝΙΣΟΤΗΤΑΣ
Η ΧΩΡΑ ΜΑΣ ΓΙΝΕΤΑΙ ΔΡΑΜΑΤΙΚΑ ΠΙΟ ΑΝΙΣΗ
//Μια πολύ αρνητική και επικίνδυνη εξέλιξη των τελευταίων χρόνων στη χώρα μας είναι η αυξημένη εισοδηματική και οικονομική ανισότητα.
//Ο μέσος πολίτης νιώθει ότι η Κύπρος έχει γίνει πια κοινωνία των αντιθέσεων και των ακραίων διαφορών ανάμεσα στο κόσμο της εργασίας και του πλούτου.
//Η καθημερινή πραγματικότητα στα χρόνια των πολιτικών λιτότητας χαρακτηρίζεται από πρωτοφανή επίπεδα ανεργίας, τεράστια μείωση στους μισθούς και στους όρους εργασίας
//και συρρίκνωση του κοινωνικού κράτους.
// Η επιδείνωση των σχετικών στατιστικών είναι δραματική με αποτέλεσμα η Κύπρος από κοινωνία της «μεσαίας τάξης» να έχει φτάσει σε επίπεδα ανισότητας πριν από μερικά χρόνια.
//Οι επίσημες στατιστικές δείχνουν ότι η Κύπρος έχει τη χειρότερη επίδοση στην αύξηση της εισοδηματικής ανισότητας.
//Μάλιστα είμαστε πια η πιο άνιση χώρα σε όλη την Ευρωπαϊκή Ένωση με εξαίρεση δύο χώρες της Βαλτικής, χώρες στις οποίες ο δημόσιος πλούτος διαμοιράστηκε σε μια μικρή ελίτ μετά την κατάρρευση της Σοβιετικής Ένωσης.
Η ΑΝΙΣΟΤΗΤΑ ΒΛΑΠΤΕΙ ΤΗΝ ΚΥΠΡΟ ΜΑΣ
Η ανισότητα βλάπτει την οικονομία
//Με την ανεργία και τη μείωση των μισθών η αγοραστική δύναμη των νοικοκυριών έχει μειωθεί.
//Οι μικρομεσαίες επιχειρήσεις, κάτω από το βάρος της περιορισμένης ζήτησης και του δυσβάστακτου δανεισμού, κλείνουν ή περιορίζουν τις δραστηριότητες τους.
//Το success storγ υπάρxει μόνο στην κυβερνητική προπαγάνδα.
//Πραγματική και σταθερή ανάπτυξη θα έρθει μόνον όταν οι πολίτες έχουν τη δυνατότητα να ξοδέψουν χρήματα.
Η ανισότητα βλάπτει τη δημόσια υγεία και παιδεία
//Σήμερα οι περισσότεροι πολίτες ανησυχούν ότι αν αρρωστήσουν σοβαρά δεν θα έχουν την οικονομική δυνατότητα για να έχουν την περίθαλψη που θα χρειαστούν.
//Ταυτόχρονα, οι δαπάνες για τη δημόσια υγεία έχουν περιοριστεί παρά το ότι οι ανάγκες έχουν αυξηθεί.
// Αν συνεχιστούν οι πολιτικές αυτές, η υγεία από δημόσιο αγαθό, τείνει να καταντήσει προνόμιο των πλουσίων.
//Ο ίδιος κίνδυνος διαφαίνεται και για τη δημόσια παιδεία.
//Η αντιστροφή της εκπαιδευτικής μεταρρύθμισης και οι πολιτικές λιτότητας ζημιώνουν τα δημόσια σχολεία, στρέφοντας αυτούς που έχουν αυξημένες οικονομικές δυνατότητες προς τα ιδιωτικά σχολεία.
Η ανισότητα βλάπτει την κοινωνία
//Οι πολιτικές λιτότητας της τρόικας και της κυβέρνησης Αναστασιάδη-ΔΗΣΥ έχουν αλλάξει δραματικά την κυπριακή κοινωνία.
//Το 90% των κυπρίων πολιτών έχει υποστεί ζημιές από την ύφεση και τη λιτότητα ενώ το πιο πλούσιο 10% αύξησε τα εισοδήματα του.
//Η μεσαία τάξη συμπιέζεται και συρρικνώνεται.
// Τα λαϊκά στρώματα δεινοπαθούν υπό το βάρος της ανεργίας, της αναγκαστικής μετανάστευσης, της συρρίκνωσης του κοινωνικού κράτους και απορρύθμισης των εργασιακών σχέσεων εις βάρος των εργαζομένων.
ΣΤΟ ΑΚΕΛ ΣΤΟΝ ΑΓΩΝΑ ΚΑΤΑ ΤΗΣ ΑΝΙΣΟΤΗΤΑΣ
//Η οικονομική πολιτική της Κυβέρνησης και του ΔΗΣΥ είναι αντικοινωνική.
//Αυτή η πολιτική βρίσκεται πίσω από τη μεγάλη αύξηση της ανισότητας στην Κύπρο, βλάπτει το εισόδημα και τις ευκαιρίες του μέσου πολίτη και ευνοεί μόνο τους λίγους.
//Το ΑΚΕΛ με τη δράση του μέσα και έξω από τη Βουλή είναι ταγμένο ενάντια σε αυτές τις πολιτικές.
// Κάθε ενέργειά του, κάθε θέση ή πρόταση στη Βουλή έχει κριτήριο της το πώς θα επηρεαστεί ο καθημερινός άνθρωπος στη χώρα μας.
//Μαζί με τους νέους ανθρώπους, αγωνιζόμαστε να μπορεί κάποιος να προχωρήσει στη ζωή του, να μορφωθεί και να βρει μια καλή δουλειά.
//Να έχει ευκαιρίες να προοδεύσει στη ζωή του χωρίς να είναι καταδικασμένος εξαρχής επειδή αυτός ή οικογένεια του δεν είναι εύποροι.
ΤΙ ΠΡΟΤΕΙΝΟΥΜΕ
//-Να προωθηθούν πολιτικές που θα φέρουν ανάπτυξη. Με δημόσιες επενδύσεις, με μείωση των επιτοκίων και αποκατάσταση εκείνων των κοινωνικών πολιτικών που στηρίζουν τα λαϊκά και μεσαία στρώματα.
// Έχουμε προτείνει πολλά μέτρα πολιτικής για ανακοπεί η πορεία προς όλο και μεγαλύτερη οικονομική ανισότητα.
//Ώστε η οικονομική ανάπτυξη να ωφελήσει τους πολλούς και όχι μόνο μια μικρή προνομιούχα ομάδα.
//Ενδεικτικά αναφέρουμε: Για τους ανέργους: Επέκταση της διάρκειας του ανεργιακού επιδόματος.
//Μείωση ή κατάργηση χρεώσεων για τους ανέργους.
//Ειδικό πρόγραμμα που θα αποβλέπει στην επαναδραστnριοποίnσn των μακροχρόνια ανέργων.
//Για τους εργαζόμενους. Αντιστροφή στην απορρύθμιση των εργασιακών σχέσεων.
//Κάλυψη όλων των εργαζομένων με τις πρόνοιες των συλλογικών συμβάσεων.
//Πολιτικές που θα αποβλέπουν στην αύξηση των μισθών στον ιδιωτικό τομέα.
//Για τους χαμnλοσυνταξιούxους και το κοινωνικό κράτος: Σταδιακή αποκατάσταση των περικοπών στα επιδόματα που αποκόπηκαν.
// Διεύρυνση των κριτηρίων που σήμερα αποκλείουν άτομα που έχουν πιεστικές ανάγκες από την κοινωνική προστασία.
//Για τις μικρομεσαίες επιχειρήσεις: Δημιουργία κεντρικού φορέα χρηματοδότησης, πράγμα που θα κάνει πιο εύκολη και λιγότερο δαπανηρή την παροχή ρευστότητας.
//Την ελάφρυνση των μικρομεσαίων επιχειρήσεων και των νοικοκυριών από τον υπερδανεισμό με ουσιαστικά μέτρα.
//Μπορείς να κάνεις τη διαφορά !
//Για να προστατεύσεις τον δημόσιο πλούτο
//Για πρόσβαση στην υγεία για όλους
// Για ποιότητα στην παιδεία
// Για μια κοινωνία με περισσότερη αλληλοβοήθεια και λιγότερη ανισότητα
Διάσκεψη τύπου Γ.Γ. της Κ.Ε. ΑΚΕΛ, Άντρου Κυπριανού με θέμα Φορολογία ακίνητης ιδιοκτησίας
13 Μαΐου 2016
//Με στόχο την εξυπηρέτηση των συμφερόντων των μεγαλοϊδιοκτητών ακινήτων, ΔΗΣΥ- ΔΗΚΟ και κυβέρνηση Αναστασιάδη, προχώρησαν  το 2013 σε τροποποίηση της νομοθεσίας, μεταφέροντας τα φορολογικά βάρη στους μικροϊδιοκτήτες.
//Απώτερος στόχος τους είναι η πλήρης κατάργηση της κλιμακωτής φορολογίας και η επιβολή ενιαίου, οριζόντιου συντελεστή 1‰.
//Στην πράξη αυτό σημαίνει μεταφορά φορολογίας ύψους περίπου €25εκ. ευρώ, από τους μεγαλοϊδιοκτήτες στους μικρούς και μεσαίους ιδιοκτήτες ακινήτων.
//Το ΑΚΕΛ κατά την συζήτηση στη Βουλή το 2015 με προτάσεις που κατέθεσε επεδίωξε: την απαλλαγή κατοικίας αξίας €30,000, σε τιμές 1980, από τη φορολογία ακινήτων.
//το διπλασιασμό της έκπτωσης από το 15% στο 30% καταθέτοντας κοστολογημένη πρόταση που δεν θα επηρέαζε τις συνολικές εισπράξεις αλλά θα μείωνε το βάρος για τη μικρή και μεσαία ιδιοκτησία.
//Θέση μας είναι: Η υιοθέτηση κλιμακωτά αυξανόμενου συντελεστή όπου η μεγάλη ιδιοκτησία θα επιβαρύνεται με το μεγαλύτερο φορολογικό βάρος.
//Η εξαίρεση της μικρής ιδιοκτησίας από τη φορολογία και κατ’ επέκταση η προστασία της κύριας κατοικίας από τα φορολογικά βάρη.
//Η μείωση του εισπρακτικού στόχου που θέτει η Κυβέρνηση με αποτέλεσμα η κοινωνία να φορτώνεται υπέρμετρο βάρος.
//Η κατάργηση κάθε προσπάθειας για υιοθέτηση οριζόντιου φορολογικού συντελεστή που αγνοεί την οικονομική επιφάνεια και τη φοροδοτική ικανότητα του κάθε νοικοκυριού.
Εκποιήσεις
//Το ΑΚΕΛ αντιτάχθηκε με συνέπεια και κατάγγειλε από την αρχή τη φιλοσοφία των κυβερνώντων και της Τρόικα για μαζικές εκποιήσεις περιουσιών με ισοπεδωτικό και χωρίς καμία διάκριση ανάμεσα στους οφειλέτες τρόπο.
//Σκοπός της προσπάθειας του ΑΚΕΛ δεν ήταν η κάλυψη των μεγαλοφειλετών οι οποίοι αρνούνται να πληρώσουν τα χρέη τους.
//Στόχος του ΑΚΕΛ ήταν η δημιουργία νομοθετικού πλαισίου που θα προστάτευε εκείνες τις οικογένειες και τους μικρομεσαίους επιχειρηματίες, τους άνεργους και όσους λόγω της κρίσης έχασαν σημαντικό μέρος των εισοδημάτων τους και δεν μπορούν σήμερα ν’ ανταποκριθούν στις δόσεις των δανείων τους.
//Κατά τη συζήτηση της νομοθεσίας για τις εκποιήσεις και του πλαισίου αφερεγγυότητας μεταξύ άλλων καταθέσαμε προτάσεις με στόχο την: Προστασία της κύριας κατοικίας και της μικρής επαγγελματικής στέγης για δανεισμό μέχρι €350 χιλιάδες.
//Απαλλαγή εγγυητών από τις όποιες υποχρεώσεις σε περίπτωση εκποίησης ενυπόθηκης περιουσίας.
//Απαλλαγή των μικρο- οφειλετών από το υπόλοιπο των οφειλών σε περίπτωση εκποίησης της ενυπόθηκης περιουσίας.
//Απαγόρευση εκποίησης ακινήτου ιδιοκτητών που δεν έχουν τίτλο ιδιοκτησίας και είναι συνεπείς με τις υποχρεώσεις τους, αλλά κινδυνεύουν να χάσουν την περιουσία τους εξαιτίας αφερέγγυων επιχειρηματιών ανάπτυξης γης.
//Απαγόρευση πώλησης δανείων σε χρηματοδοτικά ιδρύματα που δεν είναι αδειοδοτημένα και δεν υπόκεινται στον έλεγχο της Κεντρικής Τράπεζας, ώστε να ισχύουν ακριβώς οι ίδιοι όροι με τις τράπεζες σε περίπτωση που θα επιτραπεί η πώληση δανείων.
//Κατοχύρωση δικαιώματος δανειοληπτών να επιλέγουν την εκτίμηση του Κτηματολογίου και όχι της τράπεζας.
//Ρύθμιση καθορισμένου επιτοκίου υπερημερίας μέχρι 2%.
//Κατοχύρωση του δικαιώματος προσφυγής στο δικαστήριο για αναδρομική αφαίρεση τόκων υπερημερίας, εξόδων και άλλων καταχρηστικών χρεώσεων και μάλιστα το βάρος της απόδειξης να μεταφέρεται από τον οφειλέτη στην τράπεζα.
//Απαγόρευση συμμετοχής των μετόχων και των αξιωματούχων των τραπεζών στους πλειστηριασμούς, με στόχο τον έλεγχο της διαπλοκής.
//Διαδικασία αναστολής εκποίησης, κατόπιν δικαιολογημένου παραπόνου στην Κεντρική Τράπεζα Κύπρου.
//Υποχρέωση ενημέρωσης της Βουλής ανά τριμηνία, από την Κεντρική Τράπεζα, για την πορεία των αναδιαρθρώσεων ανά τραπεζικό ίδρυμα και κατηγορία δανείων.
//Δωρεάν νομική αρωγή στους δανειολήπτες για τη διαδικασία εκποιήσεων.
//Στη νέα κοινοβουλευτική περίοδο είμαστε έτοιμοι να καταθέσουμε κι άλλες προτάσεις με στόχο την προστασία του δικαιώματος στη στέγαση.
Δήλωση Γενικού Γραμματέα ΚΕ ΑΚΕΛ Α. Κυπριανού για τους άνεργους
//Ένα πολύ αρνητικό στοιχείο στην Κύπρο, πέρα από το ύψος της ανεργίας, είναι η ύπαρξη πλέον ψηλής μακρόχρονης ανεργίας.
//Το 2015 το ποσοστό των ατόμων που παραμένουν άνεργοι για πάνω από 6 μήνες ανήλθε στο 63,4% του συνολικού.
//Παραμένουν στα ίδια ψηλά επίπεδα του 2014 όπου το ποσοστό ήταν 65,8% και σε αριθμούς 45,790.
//Στους νέους άνεργους, η ανεργία είναι στο 30,5% με τα στοιχεία να αφορούν το Δεκέμβριο του 2015.
//Αυτό το ποσοστό μας κατατάσσει στη 5η χειρότερη θέση στην Ευρωπαϊκή Ένωση.
//Οι μακροχρόνια άνεργοι και οι νέοι άνεργοι χρειάζονται στήριξη, προστασία και κυρίως πολιτικές που θα συμβάλουν στο να βρουν ξανά ποιοτική και αξιοπρεπή δουλειά.
//Για να αντιμετωπιστεί ένα πρόβλημα, πρέπει πρώτα να αναγνωριστεί.
//Εδώ βρίσκεται το πρόβλημα με την Κυβέρνηση Αναστασιάδη- Συναγερμού. Αρνούνται να δουν ότι υπάρχει πρόβλημα με τους μακροχρόνια άνεργους.
// Επιμένουν να ζουν στο δικό τους κόσμο, με την αυταπάτη ότι οι μακροχρόνια άνεργοι είναι λίγοι ή είναι απολύτως ικανοποιημένοι με τα ψίχουλα του Ελάχιστου Εγγυημένου Εισοδήματος και αυτά βέβαια αν τα λαμβάνουν.
//Ως ΑΚΕΛ εισηγούμαστε συγκεκριμένα μέτρα με στόχο να αντιμετωπιστούν σε κάποιο βαθμό οι μεγάλες δυσκολίες  που έφεραν η ύφεση και οι πολιτικές λιτότητας στους μακροχρόνια άνεργους και στους νέους άνεργους.
// Εισηγούμαστε: Αύξηση της περιόδου πληρωμής επιδόματος ανεργίας από τους 6 μήνες που είναι σήμερα στους 9 μήνες.
//Τροποποίηση των προϋποθέσεων λήψης ανεργιακού επιδόματος.
//Στόχος η διευκόλυνση νέων ανθρώπων που εγγράφονται άνεργοι και οι οποίοι λόγω παρατεταμένης ανεργίας δεν μπόρεσαν να έχουν εισφορές στο σύστημα κοινωνικών ασφαλίσεων.
//Μείωση της περιόδου εργασίας για απόκτηση δικαιώματος ανεργιακού επιδόματος από τις 26 εβδομάδες που είναι σήμερα.
//Εκπόνηση ειδικού σχεδίου κοινωνικής στήριξης μακροχρόνια ανέργων και νέων ανέργων οι οποίοι δεν εμπίπτουν στα κριτήρια λήψης Ελάχιστου Εγγυημένου Εισοδήματος.
//Το σχέδιο να προβλέπει μεταξύ άλλων για μείωση ή και απαλλαγή τους από τέλη και φορολογίες (π.χ. τέλη στα κρατικά νοσηλευτήρια, δημοτικά τέλη, φορολογία ακίνητης περιουσίας, τέλη κυκλοφορίας κ.α.)   επιδότηση με βάση τα εισοδήματα της οικογένειας σ’ ότι αφορά τροφεία σε παιδοκομικούς – βρεφοκομικούς σταθμούς, κέντρα προστασίας και δημιουργικής απασχόλησης παιδιών, δίδακτρα στα κρατικά ινστιτούτα επιμόρφωσης, δημόσιες συγκοινωνίες όπως και στο κόστος παροχής βασικών αγαθών, ηλεκτρισμός, τηλεπικοινωνίες, ύδρευση.
//Υπενθυμίζω επίσης τις τροπολογίες που καταθέσαμε στη Βουλή όταν συζητείτο η επιβολή ιατρικών τελών στα νοσηλευτήρια.
// Τότε ζητούσαμε εξαιρέσεις οι οποίες περιλάμβαναν και τους άνεργους.
//Τέλος ως ΑΚΕΛ υπογραμμίσαμε σε πολλές περιπτώσεις την ανάγκη ύπαρξης Εθνικής Στρατηγικής σχετικά με τη διαχείριση υδρογονανθράκων.
//Υποδείξαμε την ανάγκη να αξιοποιηθεί εργατικό δυναμικό Κυπρίων το οποίο θα καταρτιστεί στο θέμα.
//Επίσης στις επενδύσεις στον τομέα του φυσικού αερίου να τεθεί ως προϋπόθεση ότι για την ανάληψη του όποιου έργου οι νέες θέσεις θα καλύπτονται από δυναμικό που είναι εγγεγραμμένο στη Δημόσια Υπηρεσία Απασχόλησης.
//Οι προτάσεις αυτές συνιστούν άμεσα μέτρα πολιτικής.
//Η ουσιαστική λύση του προβλήματος της μακροχρόνιας ανεργίας απαιτεί δραστήρια οικονομική πολιτική που θα αυξάνει τις δημόσιες και ιδιωτικές επενδύσεις,
// θα δημιουργεί μόνιμες, πλήρεις και ποιοτικές θέσεις εργασίας
// και θα ανακόψει την εισοδηματική ανισότητα που σήμερα βρίσκεται σε δραματική πορεία αύξησης.
Δήλωση Γενικού Γραμματέα ΚΕ ΑΚΕΛ Α. Κυπριανού σε δημοσιογραφική διάσκεψη για τα ζητήματα νεολαίας
//Το πρώτο πράγμα που θέλω να διαβεβαιώσω τους νέους της Κύπρου είναι ότι στο ΑΚΕΛ δεν ζούμε στο μικρόκοσμο μας.
// Γνωρίζουμε πολύ καλά ότι η πρώτη κουβέντα που ακούγεται στις πλείστες παρέες νέων που θα τύχει να συζητήσουν για τις εκλογές είναι το «όλοι είναι ίδιοι».
//Είναι το «δεν αξίζει να ασχολείται κάποιος», είναι το «εγώ δεν ασχολούμαι, ας κόψουν το λαιμό τους, εγώ θα κοιτάξω τη δουλειά μου».
//Κανένας δεν αδικεί τους νέους που σκέφτονται έτσι. Είναι θυμωμένοι με τους πάντες.
// Είναι πάνω από όλα φοβισμένοι για το μέλλον τους, για το αύριο.
//Είναι οργισμένοι που οι φίλοι τους, οι συγγενείς τους ή ακόμα και οι ίδιοι αναγκάστηκαν ή θα αναγκαστούν να μεταναστεύσουν.
//Είναι απογοητευμένοι με την κατάσταση.
// Το χειρότερο: δεν πιστεύουν πια κανέναν.
//Όλοι έχουμε τις ευθύνες μας γι΄αυτό. Όμως δεν είμαστε όλοι οι ίδιοι.
//Είναι αλήθεια ότι η Κυβέρνηση Αναστασιάδη- Συναγερμού προσπαθεί να πείσει ότι είμαστε όλοι ίδιοι γιατί ποντάρει στην ισοπέδωση.
//Ποντάρει στην αδράνεια.
//Ελπίζει στην αδιαφορία για τις εκλογές, για να μην τιμωρηθεί στην κάλπη.
//Γι΄αυτό καλλιεργεί το μύθο «φταίμε όλοι».
//Δεν έχουμε όλοι τις ίδιες ευθύνες.
// Ναι, κάναμε όλοι λάθη. Αλλά δεν κάναμε όλοι εγκληματικά λάθη.
// Όλοι έχουμε τις θέσεις μας με τις οποίες μπορεί να διαφωνούν κάποιοι πολιτικά και είναι λογικό.
//Αλλά δεν είπαμε όλοι συνειδητά ψέματα στο λαό.
//Όλοι έχουμε τις αδυναμίες μας. Αλλά δεν βρεθήκαμε ως δια μαγείας όλοι εμπλεκόμενοι σε ύποπτες μεταφορές χρημάτων σε κλειστές περιόδους, σε περίεργες υποθέσεις δικηγορικών γραφείων, σε υποθέσεις διαπλοκής.
// Όλοι έχουμε τις αδυναμίες μας στην καθημερινή μας δουλειά. Αλλά δεν εκφραζόμαστε όλοι με αλαζονεία, αυταρχισμό και περιφρόνηση για τους εργαζόμενους.
//Ήταν τουλάχιστον προκλητικό ο Πρόεδρος της Δημοκρατίας να δηλώνει ότι μπορεί οι μισθοί μπορεί να μην είναι ικανοποιητικοί, αλλά τουλάχιστον συνεισφέρουν οι εργαζόμενοι στον οικονομικό προϋπολογισμό.
//Ας ρωτήσει τους νέους που εργάζονται με 500 ευρώ το μήνα πώς μπορούν να τα βγάλουν πέρα και να συνεισφέρουν και στην οικογένεια τους.
// Το ίδιο προκλητικός ήταν και ο κ. Αβέρωφ Νεοφύτου, όταν αποκάλεσε τους εργαζόμενους των 800 ευρώ βολεμένους.
// Η πικρή αλήθεια είναι ότι Κυβέρνηση και ΔΗΣΥ δεν διστάζουν να ενεργήσουν με αλαζονεία και αυταρχισμό.
// Δεν διστάζουν να διαλύσουν τα πάντα, μόνο και μόνο για να εξυπηρετήσουν τους λίγους και εκλεκτούς φίλους τους.
//Έτσι, στην Κύπρο του σήμερα οι πλούσιοι γίνονται πλουσιότεροι, οι φτωχοί φτωχότεροι και οι νέοι νιώθουν να μην έχουν αύριο στον τόπο τους.
//Οι περισσότεροι νέοι της Κύπρου νιώθουν ότι τίποτε δεν θα αλλάξει αν πάνε να ψηφίσουν.
//Η πραγματικότητα όμως είναι ακριβώς αντίθετη. Τίποτε δεν θα αλλάξει αν απέχουν.
// Η αποχή δεν πρόκειται να μειώσει την ανεργία.
//Δεν θα αυξήσει τους μισθούς των 500 ευρώ που παίρνουν σήμερα οι νέοι.
// Ούτε θα δώσει δικαιώματα σε όσους δουλεύουν κυριολεκτικά για το τίποτε, με ατομικά συμβόλαια ή ακόμα και χωρίς κοινωνικές ασφαλίσεις.
// Η αποχή δεν πρόκειται να βοηθήσει τους φοιτητές που διακόπτουν τις σπουδές τους.
//Η αποχή δεν θα διασφαλίσει ότι θα διασωθούν τελείως η δημόσια παιδεία και η δημόσια υγεία.
// Ότι θα πέσουν από τον ουρανό προγράμματα στέγασης για νεαρά ζευγάρια.
//Η αποχή δεν πρόκειται να αποτρέψει τις εκποιήσεις, την πώληση πακέτων δανείων στα επενδυτικά ταμεία, ή το ξεπούλημα του δημόσιου πλούτου.
//Απευθυνόμαστε σήμερα στον κάθε νέο, στην κάθε νέα.
//Μπορεί να μην συμφωνούν σε όλα με το ΑΚΕΛ. Όμως στις δικές μας θέσεις θα δουν τα δικά τους συμφέροντα.
// Στις προτάσεις μας θα δουν την υπεράσπιση των δικών τους δικαιωμάτων.
//Επέκταση του επιδόματος ανεργίας.
//Έκδοση Κάρτας Ανέργων για άνεργους νέους.
//Μείωση της στρατιωτικής θητείας.
//Αύξηση του κατώτατου μισθού και αυστηροί έλεγχοι για την τήρηση του.
//Υπεράσπιση του κοινωνικού κράτους.
//Διασφάλιση της κυριακάτικης αργίας.
//Προώθηση εργοδότησης προσοντούχου δυναμικού στη βιομηχανία.
//Προώθηση της έρευνας και της καινοτομίας για την εργοδότηση νέων επιστημόνων.
//Νέα τμήματα και σχολές στο ΠΑΝΚΥΠ και το ΤΕΠΑΚ.
//Διασφάλιση όλων των φοιτητικών επιδομάτων και άλλα πολλά αποτελούν την πολιτική μας πρόταση προς τους νέους.
//Όμως δεν θέλουμε μόνο να λέμε. Θέλουμε και να ακούμε.
//Πιστεύουμε ότι μπορούμε να συναντηθούμε σε κοινές δράσεις με τους νέους του τόπου μας που ασφυκτιούν μέσα στις παρωχημένες αντιλήψεις που θέλουν να κρατούν την κοινωνία μας δεμένη με το παλιό και το σάπιο.
//Μπορεί ως ΑΚΕΛ να έχουμε τη δική μας ανάλυση για την κοινωνία και την οικονομία, για το σύστημα στο οποίο ζούμε,
//όμως αυτό δεν σημαίνει ότι δεν αδυνατούμε να συζητήσουμε με τους νέους, να ακούσουμε θέσεις και ιδέες, να πάρουμε κοινές πρωτοβουλίες.
//Είμαστε εδώ γιατί θέλουμε να ανοίξουμε το δρόμο για το νέο.
//Είμαστε εδώ γιατί θέλουμε να ανοίξουμε το δρόμο για το μέλλον των νέων του τόπου μας.
//Αν υπάρχει μια δύναμη που μπορεί να παλέψει για τη λύση του Κυπριακού, που μπορεί να χτίσει το αύριο της επανενωμένης Κύπρου μαζί με τους τουρκοκύπριους συμπατριώτες μας, αυτή είναι το ΑΚΕΛ.
//Αν υπάρχει μια δύναμη η οποία μπορεί να σταθεί απέναντι από τις αντιλαϊκές πολιτικές, η οποία μπορεί να σηκώσει ανάστημα εντός και εκτός Βουλής στη διάλυση και στην ισοπέδωση όσων έκτισε ο λαός μας τόσα χρόνια, αυτή είναι το ΑΚΕΛ.
//Αν υπάρχει μια δύναμη η οποία μπορεί να κάνει τη διαφορά, αυτή είναι το ΑΚΕΛ.
// Ας δώσουν λοιπόν οι νέοι δύναμη στη δύναμη τους!
// Ας κάνουν μαζί με το ΑΚΕΛ-Αριστερά τη διαφορά!
