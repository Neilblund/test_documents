FÆLLES KURS   KORT FORTALT  Fælles Kurs er den politiske fornyelse. Vort mål er et samfund, hvor mennesket og naturen er i centrum. Vi anerkender ikke et samfund, hvor profitten har den højeste prioritet. Med mennesket i centrum, og mennesket som den vigtigste kapital kan vi absolut ikke anerkende, at der på nogen måde lægges hindringer i vejen for at udvikle alle de rige evner, de unge har. De skal have uddannelse og arbejde. Der kan og skal skaffes arbejde til alle. Fælles Kurs vil konsekvent bekæmpe den sociale nød, som hundrede tusinde danske borgere lider under. Fælles Kurs vil sikre en forsvarlig sundhedspolitik. Alle har krav på gratis behandling og pleje. Det er bl.a. det, vi betaler skat til. Hele vort samfund har en særlig forpligtelse overfor, vore pensionister. Deres otium skal være uden økonomiske og sociale problemer og de sundhedsmæssige problemer skal løses,, hvor det overhovedet er muligt. Fælles Kurs er et dansk parti. Vi er modstander af al blokpolitik. Vi skal ud af EF og vi skal ud af NATO. Fælles Kurs vil et totalt afrustet Danmark. Vi vender os mod enhver brug af atomenergi. Vi vil et Danmark, hvor mennesket kan ånde frilog vi vil bastant bekæmpe det miljøsvineri, der foregår overalt i landet. Fælles Kurs er et arbejderparti] der på alle måder sætter demokratiet i højsædet. Fælles Kurs vil, med din hjælp, skabe forandringer og fornyelse på alle områder i samfundet, og på Christiansborg. Denne avis er udgivet som et særtryk af AB weekend.  ”TAK FOR TILLIDEN OG PÅ GENSYN I FOLKETINGET.”  35.000 danske vælgere over 18 år har vist Fælles Kurs deres tillid ved at udfylde og underskrive en vælgererklæring. Det betyder, at Fælles Kurs er godkendt som opstillingsberettiget parti ved det næste folketingsvalg. Det vil vi gerne sige alle sammen tusind tak for. Skulle du imidlertid også være interesseret i at støtte os som medlem af partiet, kan du udfylde og indsende kuponen eller ringe til os. Jo fler vi er, jo stærkere bliver vor indflydelse. Preben Møller Hansen  Når gamle træer ikke giver frugt, skal de fældes og give plads for nye. Det samme gælder for politiske partier: De gamle partier skal afløses af nye. Fælles Kurs  MED FÆLLES KURS FOR FREMGANG  Afskaf arbejdsløsheden  Arbejdsløsheden er et politisk problem og skal løses politisk. Den arbejdsbyrde, der er i den private og offentlige sektor, skal fordeles på de erhvervsaktive. Pensionsalderen skal nedsættes og skolegangen forlænges. Længere ferie og barselsorlov osv. er de politiske virkemidler, der skal bringes i anvendelse.  Borgerløn til alle  Alle skal sikres en løn - en borgerløn, Under uddannelse ved ledighed, som pensionist eller ved beskæftigelse med kreativt arbejde udbetaler staten borgerløn.  Stop miljøsvineriet  Enhver form for miljøsvineri skal standses. Ingen undskyldning gælder for ødelæggelse af natur og miljø. Vort liv skal ikke underordnes profit og økonomiske interesser.  12-årig enhedsskole  Et samfund med højteknologi kræver megen uddannelse. Den 12-årige polytekniske enhedsskole er en af vejene, vi skal gå. Skolesøgende over 15 år skal have skoleløn.  Afrust Danmark  Et totalt afrustet neutralt Danmark et atomfrit Norden. Vi vil spare de 17 milliarder kroner, der i dag bruges på militæret. Vi vender os mod NATO og andre militære pagter. Vi vil samarbejde i en verden uden atombomber og atomkraftværker.  Mere til pensionisterne  Loven om samordningsfradrag skal afskaffes omgående. Vore pensionister skal sikres en bedre økonomi ved udbetaling af opsparede penge i ATP og der skal åbnes for den Sociale Pensionsfond.  Skattefri bundgrænse: 60.000  Den skattefrie bundgrænse skal forhøjes til kr. 6O.OOO. En total omlægning af vort skattesystem skal gennemføres! så de, der har rigeligt, kommer til at yde mere til samfundshusholdningen.  FLERE OG BILLIGERE BOLIGER  Gennemførelse af en social boligpolitik herunder opførelse af ungdomsfog ældreboliger. Boligmanglen afskaffes kun ved igangsættelse af et omfattende nybyggeri med 96% statstilskud med huslejer, folk kan betale.  Mere til dem som mangler  Olie- og gasforekomster i den danske .undergrund skal nationaliseres. Det samme gælder forsikringsselskaber, banker og pengeinstitutter. Ved gennemførelse af nævte foranstaltninger gives der mulighed for en anden fordelingspolitik til gavn for de, der i dag mangler.  Gratis institutionspladser  Gratis adgang for børn i dagsinstitutioner. Folk, der går på arbejde, gavner det danske samfund, og skal ikke straffes ved betaling for deres børn i dagsinstitutionerne De skal være gratis på samme måde, som når vi har børn i skole.  Forbedret sundhedssektor  Sundhedssektoren skal tilføres 3,5 mia. omgående. Derefter skal budgettet forøges med 1,7% årligt. Vore sygehuse skal stå til rådighed for enhver dansk borger med et veluddannet personale. Ved konstatering af sygdom, skal man omgående kunne indlægges eller behandles ambulant. Ventelister skal afskaffes ved ansættelse af mere personale. Alle har lige ret til gratis behandling for sygdom. Tandplejen er en del af folkesundheden, og al tandpleje skal være gratis.  UD AF EF OG NATO  Vi tilstræber et frit Danmark,- ud af EF og NATO. Vi vil medvirke til en folkeafstemning om vort fortsatte medlemsskab af EF. Vi tilstræber et internationalt samarbejde mellem verdens nationer gennem aktiv deltagelse i FN og dens forskellige organisationer.  KORT & GODT  1.  Afskaffelse af arbejdsløsheden inden for en kort periode.  2.  Indførelse af en borgerløn.  3.  Effektiv indsats mod miljøsvineri.  4.  Indførelse af en 12-årig polyteknisk enhedsskole.  5.  Et afrustet , neutralt Danmark i et atomfrit Norden.  6.  Afskaffelse af samordningsfradraget, udbetaling af ATP-midler og Den     Sociale Pensionsfond til vore pensionister.  7.  Forhøjelse af den skattefri bundgrænse.  8.  Gennemførelse af en social boligpolitik, herunder opførelse af     ungdoms- og ældreboliger.  9.  Nationalisering af olie- og gasforekomster i undergrunden, samt af     banker og forsikringsselskaber.  10. Gratis adgang til daginstitutionerne.  11. Sundhedssektoren skal udvides og forbedres. Ventelisterne skal     afskaffes. Gratis tandpleje fra vugge til grav.  12. Ud af EF og NATO.  
