VALGAVIS FRA KRISTELIGT FOLKEPARTI PÅ BORNHOLM 1979  Valget er et  værdivalg  o Tirsdag den 23. oktober går de danske vælgere til  o valgurnerne.  o Hvad drejer valget sig om?  o Økonomien er i centrum - med rette.  o Der er virkelig brug for et sporskifte i dansk økonomi,  o så der kan oprettes flere arbejdspladser.  o Vi vil kæmpe for at afskaffe arbejdsløsheden og bringe vor  o udlandsgæld ud af verden.  o Men det er alt for kortsigtet udelukkende at snakke om  o økonomi.  o Et lands trivsel afhænger nemlig ikke af økonomi alene.  o Hvad skyldes de senere års stadig mere ugunstige økonomiske udvikling?  o Årsagen er helt konkret, at det kristne livs- og menneskesyn  o fortrænges af andre livsholdninger, der mere eller mindre  o åbenlyst fremmer egoismen - især gruppeegoismen.  o Det kristne livs- og menneskesyn lærer den enkelte at vise  o den personlige offervilje og omsorg for andre.  o Ønsker De, at det kristne værdigrundlag skal være fundamentet for det danske samfund?  o Da må De stemme på et parti, der har klare program  o formuleringer på dette område.  o Men De må også sikre Dem, at et sådant parti i folketinget  o har vist mod til at vedgå sit program.  o KRISTELIGT FOLKEPARTI vil af al kraft kæmpe for en  o kristen kulturbasis for vort samfund.  o KRISTELIGT FOLKEPARTI vil kæmpe for frihed under  ansvar, livssynsfrihed og respekt for menneskeværdet -  o også det ufødte liv.  o Er De enig i disse afgørende principper og målsætninger  o for det fremtidige danske samfund?  o Da skal De vide, at KRISTELIGT FOLKEPARTI kæmper  o Deres kamp.  * Mød derfor frem på valgdagen - og stem  o på KRISTELIGT FOLKEPARTI.  Flemming Kofod-Svendsen.  Sådan vil vi klare os  ud af krisen  Danmark er i en økonomisk krise. Den skyldes ikke alene olieprisstigninger m.m., men også manglende' balance mellem produktion og forbrug, fordi forbruget i de senere år er steget langt hurtigere end produktionen. Opgaven bliver da at give erhvervene sådanne vilkår, at de kan skabe flere arbejdspladser, så vi kan opnå fuld beskæftigelse og afvikle udlandsgælden. Det vil igen give mulighed for reallønsstigninger og forbedrede sociale forhold. Kristeligt Folkeparti vil derfor arbejde for følgende:  1. En solidarisk og socialt velafbalanceret indkomstpolitik, hvor ingen enkelt gruppe kan tiltage sig indkomststigninger på bekostning af andre, og hvor der tilstræbes en mere ligelig fordeling af løn og pension.  2. En forbedret form for dyrtidsregulering, hvor dyrtidsportionernes størrelse ændres efter de økonomiske forhold, således at f.eks. arbejdsløshed og dårlig betalingsbalance medfører mindre portioner, medens god beskæftigelse og betalingsbalance betyder større portioner. (Fortsættes side 3).  Skoleloven  og familiepolitik se midtersiderne  De bornholmske kandidater se bagsiden  Vælgermøde  Flemming Kofod-Svendsen taler fredag den 19. oktober kl. 19.30 på Missionshotellet i Rønne.  Alle er velkomne.  Mærkesager ikke svækket, siger Chr. Christensen  SKOLELOVEN MÅ TAGES OP  TIL REVISION  Kristeligt Folkepartis gruppeformand afviser, at samarbejdet med firkleverpartierne skulle hindre KRF i at markere sig med sine egne mærkesager.  Nogle vælgere vil måske svigte KRF til fordel for et af de større partier i firkløversamarbejdet, fordi de vil opfatte partierne som værende ens. Binder aftalen KRF?  - Nej, firkløveraftalen er et samarbejde mellem selvstændige partier. Og i dette samarbejde bliver det klart KRFs opgave at styrke det kristne grundlag, og vi vil garantere en social-ansvarlig frihedslinje med stærk vægt på en bedring af familiernes vilkår og en styrkelse af det kristne ægteskab, siger Chr. Christensen.  Ikke kun økonomi  - I den forbindelse er det også vigtigt at understrege, at dette valg ikke kun drejer sig om økonomi.  Den kommende regering skal også træffe vidtrækkende beslutninger om familiepolitik, undervisningspolitik og kulturpolitik.  Vi må have brudt den negative linje, som den f.eks. kommer til udtryk i U-90, hvor der ses bort fra den kristne kulturarv, siger Chr. Christensen.  Skoleloven ikke fredet længere  - Med dette valg må fredningen af skolelovsforliget fra 1975 være forbi. Vi må tage skoleloven op til revision både med hensyn til skolens målsætning og med hensyn til kundskabsniveauet i skolen.  Vedrørende målsætningen må den negative strømning fra U-90 brydes. Vi ønsker ikke en skole, hvor eleverne ikke møder de kristne værdier. Vi ønsker ikke. som U-90 at sætte disse livgivende værdier i datid og erstatte dem med ordet >>demokrati<<.  De kristne værdier og "demokrati" kan ikke sættes op over for hinanden. Efter min mening er de kristne værdier netop forudsætningen for demokratiet.  Vedrørende kundskabsniveauet må dette bl.a. sikres ved, at det forslag, som KRF tidligere har fremsat, om prøver på to niveauer på 9. klassetrin, bliver gennemført, siger Christensen.  De 16-19-årige  - Videre må vi inden for undervisningssektoren sikre, at de 16-19-åriges uddannelser bliver af en sådan standard, at, de virkelig kan være et grundlag for både teoretisk og praktisk uddannelse.  Derfor må det sikres, at gymnasierne ikke bliver et sammenrod af al mulig  undervisning, sådan at det teoretiske kundskabsniveau bliver så lavt, at det ikke kan danne baggrund for videre uddannelse.  Videre må der ske en væsentlig styrkelse af muligheden for at få en faglig uddannelse, og samtidig må der ske en opstramning af indholdet i disse uddannelser.  Ægteskabet må ikke diskrimineres  Et meget centralt punkt i KRFs valgoplæg er familiepolitikken.  - Vi vil styrke familien, hvilket vil sige, at vi vil søge at skabe de bedst mulige vilkår for, at familierne kan fungere. Der må skabes økonomisk mulighed for at forældrene selv kan tage sig af barnet i dets første leveår.  Og vi må klart gå ind for at fjerne den økonomiske diskrimination af ægteskabet.  Videre vil vi tage fat på familiernes skattemæssige forhold, og herunder også fjerne den økonomiske diskrimination af den hjemmegående ægtefælle. Vi vil søge splittingssystemet gennemført. (Splittingssystemet går ud på, at ægtefællernes indkomster lægges sammen og deles i to halvdele, som så beskattes hver for sig. Red.), siger Chr. Christensen. bent.  Hvorfor en valgavis  fra KRISTELIGT  FOLKEPARTI?  Ja, det er i hvert fald ikke for pengenes skyld, for avisen er ganske dyr (det er også derfor, der mangler farver), og det er også en omstændelig sag at lave den og få den ud.  Men vi har ladet den trykke for at forsøge at give vælgerne et lille indtryk af, hvad Kristeligt Folkeparti står for. Her på Bornholm har vi til daglig en temmelig god pressedækning - velsagtens fordi vi er en hel del KRF'ere - men det er ikke rimeligt at forvente, at vore politiske modstandere op til et valg skal være interesserede i at omtale, hvad Kristeligt Folkeparti står for og har gjort.  Selv om det naturligvis ikke kan besvares fyldestgørende i en så lille avis, tror vi, at De ved at læse den kan få et rimeligt godt indtryk af partiets topledelses meninger om dansk politik. De møder også de lokale folketingskandidater og læge Dina Skarsholm, Bodilsker skriver om familiepolitik.  Vi håber, De vil kunne få lidt oplysning ved at læse nærmere. Og så takker vi på forhånd for Deres opmærksomhed.  Redaktionen  o Jeg ønsker at abonnere på ugeavisen Ide-Politik (pris 60 kr. pr. halvår).  o Send mig gratis prøve-eksemplar af Ide-Politik.  o Jeg ønsker at blive medlem af Kristeligt Folkeparti (kontingent 75 kr. årligt).  o Jeg ønsker at blive medlem af Kristeligt Folkepartis Ungdom (kontingent 20 kr. årligt).  o Send mig gratis Kristeligt Folkepartis principprogram.  Firkløveret regeringsalternativ:  Socialdemokratiet er ikke  længere regeringsduelig  LOs vetoret hindrer S i at føre den nødvendige økonomiske politik, siger Chr. Christensen  - Socialdemokratiet er i dag så bundet af LO, at Thomas Nielsen i realiteten har fået vetoret over folketinget og regering. Og derfor er Socialdemokratiet i øjeblikket ikke et regeringsdueligt parti. Derfor må folk vide, at der er et regerings-alternativ, for vi kan ikke stå i et tomrum, hvor Socialdemokratiet fremstår som eneste regeringsmulighed, siger Kristeligt Folkepartis gruppeformand, Chr. Christensen, om baggrunden for, at KRF sammen med Venstre, de konservative og CD har genoptaget det gamle firkløver-samarbejde.  - Aftalen mellem firkløver-partierne er en aftale mellem fire selvstændige partier om at give befolkningen et tilbud om en alternativ regering.  Firkløver-samarbejdet er ikke et sammenrend på højrefløjen, eller en borgerlig blokdannelse, og det er heller ikke et samarbejde, der er vendt imod Socialdemokratiet, men det er et samarbejde, der er et regerings-alternativ i beklagelse af, at Socialdemokratiet er så bundet af LO, at partiet har mistet muligheden for at føre den nødvendige økonomiske politik, siger Chr. Christensen.  Firkløver-aftalen  Om selve firkløver-aftalen oplyser Chr. Christensen, at det er en klar aftale, at det er fire selvstændige partier, der i valgkampen har pligt til at præcisere deres holdninger over for befolkningen.  De fire partier har således aftalt:  1) At de ikke skal spilde kræfterne på indbyrdes stridigheder i valgkampen.  2) At de er parate til at gå ind i en regeringsdannelse på baggrund af de fire partier.  3) At spørgsmålet om en sådan regerings ledelse afgøres efter valget.  4) At de under valgkampen holder kontakt med hinanden i det omfang, det skønnes nødvendigt.  5) At partiernes kandidater i denne meget alvorlige økonomiske situation ikke udsteder løfter til befolkningen, som ikke kan indfries.  Nej til Glistrup  På spørgsmålet om et eventuelt samarbejde mellem firkløver-partierne og Fremskridtspartiet, siger Chr. Christensen:  - I de år, Kristeligt Folkeparti har været repræsenteret i folketinget, har vi måttet konstatere, at det ikke har været muligt på afgørende punkter at kunne samarbejde med Glistrups linje. Derfor kan et regeringssamarbejde efter valget ikke bygge på Fremskridtspartiet.  Det bliver nu op til Fremskridtspartiet i deres holdning over for regeringsalternativet af de fire partier at bevise deres vilje og evne til at samarbejde. Og vi må håbe, at FRP ikke fortsat vælger den golde og destruktive politiks veje, siger Chr. Christensen. bent.  Valget er spørgsmål om at  vende åndelig og  økonomisk nedgangslinie  - De to hovedemner i valgkampen bliver spørgsmålene om at få vendt henholdsvis den åndelige og økonomiske nedgangslinje, der længe har præget Danmark, siger KRFs politiske ordfører Jens Møller til Ide Politik.  Valget drejer sig for det første om at få en regering, der er i stand til at vende den økonomiske nedgangslinje og få forbedret beskæftigelsen, og det kan for mig at se i den nuværende situation bedst lade sig gøre på basis af firkløverpartierne, siger Jens Møller.  - For det andet - og måske allervigtigste - drejer valget sig om at få ændret det åndeligt kulturelle område, så den nedgangsperiode, vi længe har været inde i, kan blive brudt, så vi kan komme ind i en periode, hvor det kristne kulturgrundlag igen får større og  større betydning med alt, hvad dette medfører af større ansvarsbevidsthed og medmenneskelighed. Og hvad dette angår, er det helt nødvendigt, at Kristeligt Folkeparti styrkes.  Man kan altså ved at stemme på KRF fremme begge de helt nødvendige ting, siger Jens Møller.  Med hensyn til forholdet til Fremskridtspartiet siger KRFs politiske ordfører:  - Hver eneste stemme på Fremskridtspartiet vil øge forvirringen og vanskelighederne med at få skabt en regeringsdygtig koalition, siger Jens Møller.  Om baggrunden for, at KRF er gået ind i firkløver-samarbejdet siger gruppeformand Chr. Christensen, at det er sket i erkendelse af, at Socialdemokratiet i dag ikke er et regeringsdueligt parti.  Kristeligt Folkepartis  familiepolitik  Et af Kristeligt Folkepartis vigtigste arbejdsområder har lige fra partiets dannelse været familiepolitikken.  Samfundsudviklingen i de sidste årtier har medført, at stadig flere forældre anbringer deres børn uden for hjemmet op til 9-10 timer daglig. Og det lige fra 3 måneders alderen. Dette til trods for, at vi i dag ved, at i de første leveår trives et barn bedst i nær kontakt med sine forældre.  Derfor har Kristeligt Folkeparti stillet forslag om et årligt børnetilskud på 11.000 kr. for hvert barn under 3 år. Samtidig skal taksterne til børneinstitutioner sættes op. Således kan forældrene vælge, om en af dem vil blive  hjemme (eller de måske begge vil arbejde på deltid), eller om pengene skal bruges til en institutionsplads. Det vil stille en hjemmeværende mor eller far mere lige med en udearbejdende.  En anden mulighed: En ansvarlig ung kunne måske ansættes som børnepasser for pengene. Det ville hjælpe på ungdomsarbejdsløsheden på en meningsfyldt måde.  Kristeligt Folkeparti vil også bekæmpe diskrimineringen af ægteskabet i lovgivningen. For eksempel gennem "opsplitning" af indtægten i to lige store dele, beskattet ens hos hver af ægtefællerne. Således blev en hjemmearbejdende mere værdsat.  Et helt frisk eksempel på diskrimineringen kan nævnes:. Lsoleringsfradraget på 3.000 kroner kan benyttes 2 gange af samlevende par med fælles ejendom, men kun en gang af et, ægtepar!  Kristeligt Folkeparti vil arbejde for, at ingen stilles ringere, fordi de er gift, eller fordi de selv passer deres børn.  Familien er samfundets kerne. Derfor må familien styrkes ved at gøre lovgivningen familiebevarende.  Dina Skarsholm, læge, Bodilsker.  (Fortsat fra forsiden).  3. Kristeligt Folkeparti vil ikke nedsætte arbejdsløshedsunderstøttelsen generelt. Derimod vil vi forhindre evt. misbrug. Vi foreslår derfor: a) Hvis en arbejdsløs nægter at tage anvist overenskomstmæssigt arbejde, nedsættes hans understøttelse med 10%. Retten til normal understøttelse kan genvindes efter 1 års arbejde inden for en periode af 18 måneder. Denne ordning skal erstatte den gældende karantæneordning.  b) Den enkelte lønmodtagers årsindkomst må ikke ved arbejdsløshedsforsikring bringes op over 150.000 kr.  c) Der skal være langt større mulighed for deltidsarbejde og arbejde på flekstid.  For at styrke familien og børnene og samtidig mindske arbejdsløsheden foreslår Kristeligt Folkeparti, at den nuværende diskriminering af hjemmearbejdende ægtefæller skal ophæves ved at ligedele ægteparrets samlede indkomst og beskatte halvdelen hos hver.  Forældre, der selv passer deres børn, skal have samme offentlige tilskud som forældre, der lader deres børn passe på daginstitutioner.  Flemming Kofod-Svendsen.  Har De hørt -  at den sidste meningsmåling fra Vilstrup-instituttet ifølge Politikken giver Kristeligt Folkeparti en fremgang fra 3% til 5% af stemmerne?  - Ja, men derfor er hver enkelt stemme alligevel af stor betydning.  Vi kører  gerne  for Dem  Peter Mortensen, Rønne, tlf. 95 34 46 Preben Møller, Rønne, tlf. 95 41 51 Ejner Madsen, Hasle, tlf. 96 40 16 Preben Laursen, Årsballe, tlf. 96 63 94 Bendt Gren Hansen, Vang, tlf. 96 90 34 Henny Rasmussen, Tejn, tlf. 98 02 94 Poul Nygaard, Gudhjem, tlf. 98 54 80 Ernst Bach Kofoed, Østerm., tlf. 97 01 13 Jørn Pedersen, Ibsker, tlf. 99 66 43 Knud Holm, Neksø, tlf. 99 26 94 Britta Høj Hansen,  Pedersker, tlf. 97 81 23  Mogens Ipsen, Åker, tlf. 97 44 77 Børge Kjøller-Hansen, Åker, tlf. 97 45 03  En vindfløj  Oppe på taget af Sct. Ols Kirke er der en vindfløj. Det er et stort dragehoved, der viser, hvilken vej vinden blæser.  Ovenover er der et lille kors. Hvis man piller korset ned, så har vi kun den gamle drage tilbage.  Der er en hel prædiken heri. Men den skal ikke holdes her. Derimod skal det understrege for os, hvor vigtigt det er, at korset står øverst. Den gamle drage - hedenskabet i alle dets afskygninger, både det gamle og nyhedenskabet er udmærket til at vise os, hvilken vej vinden blæser. Den viser altid med vinden! Sådan er korset ikke! Det står der og peger mod himlen og ud mod siden.  Også i politik er det meget nødvendigt, at vi ikke lader hedenskabet vise vej - den vej >>vinden blæser<<. Det er der nok, der gør. Er flertallet for fri abort - ja, så indfører vi det. Mener flertallet, at pornografi skal være tilladt - ja, så lader vi det være sådan. Og kan flertallet ikke blive enige om at gøre noget alvorligt ved udlandsgælden - ja, så gør vi ikke noget ved det. Selv om det er ansvarsløst at lade stå til. Og der kunne nemt nævnes mange andre eksempler.  Jeg vil bare sige, at vi vælgere på valgdagen skulle huske på, at det kristne grundlag, som har været vort ståsted i tusind år,  er det mest nødvendige af alt i dansk politik. Og at hedenskabet kun er en vindfløj.  Derfor må jeg anse det for bydende nødvendigt, at vi er mange, som stemmer på Kristeligt Folkeparti. Det er det eneste sted, vi har sikkerhed for, at et kristent livs- og menneskesyn kommer frem i folketinget.  Peter Aage Bak  Stem  personligt  - det er  en hjælp for  kandidaten  De bornholmske kandidater ...  På Bornholm opstiller Kristeligt Folkeparti  PETER AAGE BAK,  som er sognepræst i Olsker, amtsrådsmedlem for KRF og midt i fyrrerne - og jyde af fødsel.  FINN DAM NYGAARD  er rigtig bornholmer, født på Dalegård i Østerlars for godt 30 år siden. Han er bankfuldmægtig  i Hasle Bank og gennem flere år medlem af partiets amtsbestyrelse.  ALKOHOL  Mange ulykker her i landet skyldes et alt for stort alkoholforbrug. Det gælder trafikulykker og arbejdsulykker, men også meget af den vold, vi dagligt hører og læser om, skyldes alkoholmisbrug.  Endvidere bliver mange familieforhold ødelagt, og virkelig mange børn kommer til at mangle en tryg opvækst i deres hjem, fordi far eller mor drikker.  Alt dette betyder sociale tabere og menneskeskæbner så sørgelige, at det dårligt kan beskrives.  Det er også ganske sikkert, at et stort, regelmæssigt alkoholforbrug ødelægger leveren og forårsager en langsom nedbrydning af hjernen.  Disse ting synes så alvorlige, at det burde være en virkelig folkesag at gøre noget ved det. Men så er det, at så mange af de ansvarlige politikere begynder at skele til indtægten fra alkoholafgifterne samt øl- og spiritusfabrikanterne  og restauratørerne. Og så sker der alligevel ikke noget, ofte med den undskyldning, at vi skal have et naturligt forhold til alkohol. Dette til trods for, at udgifterne til alle de ulykker, som alkohol forårsager, formodentlig overstiger statens indtægter fra afgifterne.  - Men er der da noget at stille op?  - Ja, det er ingen let sag for en alkoholist at blive afvænnet. De bedste resultater med afvænning viser de private sammenslutninger som Kofoeds Skole, Kirkens Korshær, Blå Kors, KFUMs sociale arbejde m. fl. - Derfor bør staten, efter Kristeligt Folkepartis mening, støtte disse organisationer betydeligt mere end det gøres nu.  Forebyggelse  Bedre end at helbrede er det dog at forebygge, og derfor foreslår Kristeligt Folkeparti bl. a.  at al reklame for alkohol forbydes,  at alkohol og idræt aldrig blandes sammen,  at der virkelig sættes penge af til oplysningskampagner - især blandt skoleungdom,  at loven om 18 års grænsen for udskænkning af alkohol skærpes, så det bliver restauratørernes ansvar, at der ikke udskænkes til unge under 18 år. Endvidere en rimelig straf for overtrædelse, f. eks. i form af inddragelse af beværterbevillingen for en periode,  at landsbevillingsnævnet afskaffes,  at Danmark i internationalt samarbejde yder en større indsats mod alkoholmisbrug.  Blandt andet dette støtter man ved at sætte X ved liste Q den 23.  Finn Nygaard  Støt Kristeligt Folkeparti  SEND ET BIDRAG TIL GIRO 9 05 26 58  KRISTELIGT FOLKEPARTI PÅ BORNHOLM, KRATGÅRD, 3720 ÅKIRKEBY
