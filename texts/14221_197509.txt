PAREMMAN ELÄMÄN PUOLESTA  Kansandemokraatit   SKDL    TURVALLISEEN ELÄMÄÄN ON MAHDOLLISUUS   Maatamme voidaan kehittää niin, että jokaisella on työtä ja kunnollinen toimeentulo, tilaisuus koulutukseen ja rikkaaseen vapaa-aikaan, demokraattiseen vaikuttamiseen ja yhteiskunnalliseen osallistumiseen. Tähän meillä on mahdollisuudet, riittävät aineelliset ja henkiset voimavarat.    MUTTA IHMISIÄ PURISTAVAT VAIKEUDET – MIKSI!   Kuitenkin työtätekevien ja pientuloisten ihmisten elämässä on vaikeuksia, huomispäivä epävarma.  Tuloerot ovat maassamme suuret, varallisuuden jakaantuminen epätasaisia. Toiset kärsivät niukkuutta välttämättömimmästäkin, loisilla on varaa tuhlailuun. Elinkustannusten nousu ja rahan arvon aleneminen köyhdyttävät vähävaraisia ja piensäästäjiä, mutta hyödyttävät suurien omaisuuksien omistajia. Verotus kohdistuu raskaimpana työtätekeviin ihmisiin, monet suuryhtiöt taas eivät maksa markkaakaan veroa.  Asumista leimaa ahtaus ja kalleus. Asuntotuotannon ensisijaisena päämääränä on kapitalistinen voitontavoittelu eikä viihtyisien ja huokeiden asuntojen rakentaminen.  Elinympäristö pilaantuu ja luonto saastuu. Suurpääoman voitontavoittelu ja suppea yksityinen etu on asetettu kansan edun edelle.  Työtätekevien terveys on alituisen uhan alaisena, työhön liittyy mitä moninaisimpia terveydellisiä riskejä. Kuitenkin työläisien terveyden suojaaminen lyödään laimin, ja ennalta ehkäisevä terveydenhuolto on yleisesti puutteellisia.  Koulutuksessa vallitsee yhä eriarvoisuus ja suunnittelemattomuus, opetuksen sisältö kaipaa uudistamisia.  Alueelliset kehityserot ovat jyrkentyneet. Tämä on toisaalta merkinnyt työttömyyttä, palvelusten heikkenemistä ja ihmisten joukoittaista pakkomuuttoa asuinseudultaan, toisaalla asuntopulaa, ruuhkaantumista ja epäviihtyisyyttä. Syyt tähän ovat talouden ja yhteiskunnan rakenteessa ja valtasuhteissa.  Kapitalistisen järjestelmän syvä kriisi tuntuu välittömästi meilläkin. Se ulottuu kaikkialle yhteiskuntaelämään, aiheuttaa työttömyyttä, ahdinkoa ja lamaa. Eduskunta ja hallitus voivat kuitenkin merkittävästi lievittää pulailmiöiden seurauksia kansalaisten elämään, jos niillä on siihen poliittista tahtoa.  Demokratia on meillä rajoittunutta. Suuryritykset ja liikepankit toimivat valtiona valtiossa ja vaikuttavat myös eduskunnan, kunnallisvaltuustojen ja yhteiskunnan muiden toimielinten päätöksiin.    KETKÄ OVAT VASTUUSSA!   Maatamme viime vuosina hallinnut sosialidemokraattien ja keskustan hallitus ei yrittänytkään maan ja kansan valtaenemmistön etujen mukaisella tavalla ratkaista näitä ongelmia. Päinvastoin se omilla toimillaan syvensi kriisiä.  Hinnat, maksut ja vuokrat ovat nousseet ennätysmäisesti. Hallitus on yhdessä työnantajien sekä ammattiyhdistysliikkeen sosialidemokraattisien ja porvarillisien johtajien kanssa vastuussa kehnoista tulopoliittisista ratkaisuista. Työttömyys on lisääntynyt. Ulkomaankaupan tuontivoittoisuus on jyrkästi kasvanut, ja maamme ulkomainen velkaantuminen on saanut vaaralliset mitat. EEC-sopimuksella maamme on entistä tiiviimmin sidottu kapitalistiseen pulatalouteen, monikansallisten yhtiöiden ja monopolien vaikutusvaltaan. Tämä on entisestään kärjistänyt ongelmia.  Taloudellisten ongelmien ratkaisemisen varjolla sosialidemokraattien ja porvarillisen keskustan hallitus ryhtyi toimiin, jotka ovat yhteiskunnan kehittämisen kannalta erittäin vahingollisia.  Peruskouluohjelmaa koskevat supistukset vaarantavat peruskoulun toteuttamisen. Terveyspalvelujen ja sairaanhoidon kehittämisen hidastaminen lisää vähävaraisien vaikeuksia. Asuntotuotanto supistuu jyrkästi hallituksen ja Suomen Pankin toimien vuoksi. Hallitus painosti myös kuntia supistamaan rakennustoimintaansa ja hidastamaan palvelujen kehittämistä.  Sosialidemokraattien ja keskustan hallituksen viimeisiä tekoja oli antaa siunaus Kansainvälisellä valuuttarahastolla otetun lainan ehdoille, jotka rajoittavat tulevienkin hallitusten talouspoliittisia päätösvaltaa ja sitovat ne virheellisen talouspoliittisen linjan jatkamiseen.  Sosialidemokraatit ja porvarillinen keskusta ovat hallituksessa mukautuneet suurpääoman tahtoon, antaneet sen sanella politiikan peruslinjan ja noudattaneet sitä. Ne eivät halua horjuttaa suurpääoman asemaa eivätkä supistaa sen valtaa. Tässä on niiden toiminnan perusvirhe ja kansalaisia koettelevien vaikeuksien perimmäinen syy.    UUSI SUUNTA YHTEISKUNNAN KEHITYKSEEN   Nykyinen ei kulienkaan ole ainut lapa elää, toisinkin voidaan toimia. Vaihtoehto on olemassa.  Maallamme on luonnonvaroja, tutkimuksen tuottamaa tietoa, hyvää työvoimaa. On luotava edellytykset kaikkien taloudellisien ja henkisien voimavarojen järkiperäiselle ja suunnitelmallisella käytölle. Yhteiskuntaa on kehiteltävä lavalla, joka vastaa kansan suuren työtätekevän enemmistön etuja ja toiveita. Etenemisen ehto on, että suurpääoman mahtia ja porvariston henkisiä ylivaltaa yhteiskunnassa kavennetaan.  Taistelullaan maamme työväenluokka on yhdessä muiden demokraattisten voimien kanssa saavuttanut arvokkaita tuloksia. Yhteisin voimin voidaan nytkin poistaa epäkohtia, parantaa työtätekevien elämää.    SKDL:N VAIHTOEHTO   Kansandemokraatit tahtovat korjata ihmisien elämisen epäkohtia ja muuttaa yhteiskuntaa. Tässä mielessä on tärkeää koota työtätekeviä kamppailuun sen puolesta, että  - noudatetaan aktiivista rauhanpolitiikkaa, joka perustuu kansainvälisen jännityksen lieventämiseen, yhteiskuntajärjestelmillään erilaisten valtioiden rauhanomaisen rinnakkaiselon periaatteiden vakiinnuttamiseen ja imperialismin kansojen itsenäisyyttä vastaan suuntaamien hyökkäysten torjumiseen, fasismin ja rotusyrjinnän hävittämiseen sekä kehitysmaiden tukemiseen,  - turvataan yya-sopimukseen pohjautuvan ulkopolitiikan peruslinjan jatkuvuus ja syvennetään luottamuksellisia suhteita erityisesti Neuvostoliittoon sekä torjutaan kaikki yritykset häiritä näitä suhteita,  - hinnat, maksut ja vuokrat pidetään kurissa tiukin säännöstelytoimin ja taistellaan kaikin keinoin inflaatiota vastaan,  - parannetaan reaalipalkkatasoa ja korotetaan eniten pienimpiä palkkoja sekä taataan palkoille indeksisuoja, lyhennetään työaikaa sekä lisätään pienviljelijäin saamaa tuloa,  - viimeaikaisien tulopoliittisten ratkaisujen asemesta turvataan ammattiyhdistysliikkeen jäsenistön lähiöön ja vaikuttamiseen perustuva demokraattinen menettely palkoista ja muista työehdoista päätettäessä ja vahvistetaan työläisten ja toimihenkilöiden ammatillisten järjestöjen oikeuksia neuvotteluosapuolina,  - verotuksen painopistettä siirretään omalla työllään eläviltä suuryhtiöille, lievennetään pieni- ja keskituloisien verotusta ja kiristetään yksityisten ja yhteisöjen suurien tulojen ja omaisuuksien verotusta,  - kaikille kansalaisille turvataan tyydyttävä asumisen taso, estetään asuntorakennustoiminnan supistuminen ja lisätään kohtuuhintaisien asuntojen tuotantoa sekä lopetetaan asunnoilla ja tonttimaalla keinottelu,  - eläkejärjestelmässä suoritetaan kokonaisuudistus kansaneläkejärjestelmää pohjana pitäen ja poistetaan epäkohdat ja kohtuuttomuudet, korotetaan pienimmät eläkkeet vähimmäispalkan tasolle Ja parannetaan myös muuta sosiaaliturvaa,  - lapsilisiä korotetaan ja lapsilisäjärjestelmää kehitetään, turvataan kyllin pitkä palkallinen äitiysloma ja mahdollisuus hoitolomaan sekä hoitopaikka kaikkien työtätekevien vanhempien lapsille,  - kansanterveyslain toteuttamista koskevat supistukset peruutetaan, edistetään ennalta ehkäisevää terveydenhuoltoa ja tehostetaan sairaanhoitopalveluja,  - lisätään koulutuksellisia tasa-arvoa kehittämällä peruskoulua yhtenäiskouluperiaatteen mukaisesti ja luomalla yhtenäinen nuorisoasteen koulutusjärjestelmä, tehostetaan opetuksen sisällön demokraattista valvontaa ja lopetetaan porvarillisien järjestöjen tuottaman oheismateriaalin käyttö kouluissa sekä kehitetään koululaitoksen hallinnon kansanvaltaisuutta,  - elvytetään rakennustoimintaa ja julkisia töitä ja voimistetaan muutoinkin yhteiskunnan toimia työtilaisuuksien luomiseksi sekä parannetaan työttömyysturvaa,  - ulkomaankauppaa tasapainotetaan laajentamalla tuontia korvaavaa kotimaisia tuotantoa, säännöstelemällä tuontia sekä lisäämällä kauppaa ja muuta taloudellista yhteistyötä vakaasti kehittyvien sosialististen maiden kanssa ja ns. kolmannen maailman maiden kanssa,  - pienviljelmien elinkelpoisuutta parannetaan, pidetään kurissa maatalouden käyttämien tarvikkeiden hinnat, turvataan pienviljelmille halpakorkoisien lainojen sekä lisämaan saanti ja edistetään tilojen keskeisen yhteistoiminnan kehittymistä,  - pienyritysten toimintaedellytyksiä vahvistetaan ja kehitetään pienyritysten ja valtion yritysten yhteistoimintaa,  - maan eri osien tasapainoiseksi kehittämiseksi ryhdytään toteuttamaan suunnitelmallista aluepolitiikkaa ja ohjaamaan yritysten sijoittumista valtiovallan toimin, kehitysalueiden väestölle turvataan riittävät kunnalliset ja kaupalliset palvelut sekä liikennepalvelut,  - valtionjohtoisuutta talouselämässä vahvistetaan valtion omaa tuotantotoimintaa laajentamalla ja toteuttamalla demokraattista suunnittelua, ohjausta ja valvontaa ja näin sekä kansallistamistoimia suorittamalla kavennetaan suurpääoman otetta taloudesta,  - teollisuuden avainalojen ja maamme koko talouden riippuvuutta monikansallisista suuryrityksinä ja kansainvälisistä rahalaitoksista vähennetään ratkaisevasti ja tässä mielessä välittömästi sanotaan irti mm. Kansainväliselle valuuttarahastolle annetut Suomen talouspolitiikkaa koskevat sitoumukset ja irrottaudutaan EEC-sopimuksesta,  - kansalaisten vaikutusmahdollisuuksia lisätään ja torjutaan kaikki työtätekevien oikeuksien kaventamiseen tähtäävät pyrkimykset. demokratisoidaan työelämää ja vahvistetaan eduskunnan asemaa yhteiskunnan ylimpänä päätäntävaltaelimenä,  - naisille ja nuorille taataan tasavertaiset oikeudet työelämässä, palkkauksessa, ammatissa etenemisessä ja koulutuksessa sekä edellytykset monipuoliseen yhteiskunnalliseen osallistumiseen, säädetään nuorison oikeudet turvaava demokraattinen nuorisolaki,  - ympäristöä suojellaan tehokkaasti, suurin ympäristön pilaaja, suurteollisuus, saatetaan itse vastaamaan jätteiden tehokkaasta puhdistamisesta ja sen kustannuksista, luonnonvaroja käytetään kansan etujen kannalta järkiperäisesti.    PAREMMAN ELÄMÄN PUOLESTA   Kansandemokraattien tähtäimessä on työkansan etujen mukainen muutos sisä- ja talouspolitiikkaan, uusi suunta maamme kehitykseen. Mutta muutos ei tule itsestään, sen toteuttaminen vaatii laajojen joukkojen peräänantamatonta toimintaa paremman politiikan puolesta ja suurpääoman vallan kaventamiseksi.  Kansalaisien tyytymättömyyteen vetoamalla yrittää suurpääoman puolue kokoomus ja kirjava joukko muita oikeistoryhmiä kasvattaa kannatustaan. Tosiasiassa ne kuitenkin ovat hyväksyneet hallituksen talouspolitiikan peruslinjat. Oikeisto on ryhtynyt kokoamaan rivejään myös hyökkäyksiin maamme ulkopoliittista peruslinjaa vastaan, kaikkia edistyksellisiä pyrkimyksiä ja demokraattisia voimia vastaan yhteiskunnassa. Oikeiston ajama muutos merkitsisi taantumusta, siksi oikeiston eteneminen on torjuttava.  Epäkohtien korjaamisesta puhuvat nyt myös sosialidemokraatit ja keskustaporvarit, jotka viime vuodet ovat yksissä tuumin ja yhteisvastuullisesti ajaneet huonoa politiikkaa. Siihen eivät kuitenkaan riitä pelkät sanat ja lupaukset, tarvitaan todellisia tekoja.  Täydellisen ja varauksettoman muutoksen ehtona on. että tehdään tili menneisyyden kanssa, nimenomaan sen viime vuosina harjoitetun talouspolitiikan kanssa, jonka seurauksista työtätekevät ovat joutuneet kärsimään.  Kommunistit, sosialistit ja muut kansandemokraatit ovat muutoksen eturintamassa, rakentamassa työtätekevien yhteistyötä edistyksen ja demokratian puolesta.  Selvä politiikan suunnanmuutos vie ulos kriisistä ja takaa yhteiskunnallisen uudistustyön maassamme, ihmisille paremman elämän.    KANSANDEMOKRAATTISET KESKUSJÄRJESTÖT   Käytä äänioikeuttasi ja äänestä SKDL:n ehdokasta ennakkoäänestyksessä tai viimeistään vaalipäivinä 21.-22. syyskuuta!  Paremman elämän puolesta!
