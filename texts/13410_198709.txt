Det skal vi na:  -   i menneskelig udvikling…  Adgang til viden er grundlaget for menneskelig frihed. Derfor er uddannelsespolitikken så afgørende på vor fremtid. Men det er ikke ligegyldigt, hvordan den formes. Nøgleordene i radikal uddannelsespolitik er mangfoldighed, respekt for forskellige værdier, folkelig bredde og vilje til nytænkning! Folkeskolen skal derfor blive til folkeskolerne, der i lokalsamfundene bliver levende og mangfoldige. Sammen med de frie skoler. Isammen med det lokale samfund, med forældrenes ønsker og de lokale behov. De 16-19 åriges uddannelser, både de boglige og de faglige, skal være fleksible, -uden stive faggrænser, almendannende og parat til at modtage alle unge på deres betingelser. Både erhvervsliv og samfund har brug for alle kræfter og for enhver form for interesse og evne. Men uddannelse må ikke kun være begrænset il de unge år. Skal vi kunne følge med, være tilfredse og trives, så skal tilbuddet om ny uddannelse eller mere uddannelse stå åben for os alle. Det gælder også, hvis vi skal ledigheden til livs. Uddannelse skal være samfundets tilbud, men den enkeltes mulighed og valg.  -   i respekt for naturen  Alle taler om miljøet. Men der skal mere handling til. Vi sviner for meget og passer ikke på de ressourcer, som er grundlaget for de kommende generationer. Vi skal tænke langt og handle nu. Renere vand, renere jord, renere luft, bedre levevilkår for planter og dyr, er hovedopgaver. Dette skal respekteres når dansk lovgivning udformes. Det vil koste penge, men at lade være, kommer til at koste mere, -også andet end penge. Det eret spørgsmål om at leve, - og at overleve. Genbrug, alternativ energi, begrænsning af energiforbruget og af rovdriften på jordens  råstoffer, er metoder, som Det Radikale Venstre vil anvende. Bekæmpelse af forurening og sikring af vore miljøer er også globale spørgsmål. Her gælder ingen grænsebomme eller jerntæpper. Tænk blot på Tjernobyl. Samarbejde og fælles indsats er nødvendigt og øger r samtidig tilliden mellem landene.  -   i ønsket om fred  Den proces, der nu er i gang for at fjerne atomraketterne fra Europa, skal føres igennem. Men samtidig må der sættes en stopper for en mulig oprustning af konventionelle våben, både i Danmark og udlandet. Atomvåbenfrie zoner i Norden og i andre dele af Europa vil mindske krigsfaren og virke tillids-skabende. Vi ønsker øget kontakt til Østeuropa, - også for at øge mulighederne for at gennemføre Helsinkiaftalerne om bl.a. sikring af menneskerettighederne. Vi siger ja til atomprøvestop i verden, og nej til våben i det ydre rum. Vi vil øge U-landsindsatsen, både af humanitære, fordelings- og sikkerhedsmæssige grunde. Specielt vil vi støtte kvindernes vanskelige vilkår i mange lande, og vi vil inddrage både miljøspørgsmål og menneskerettighederne i vor hjælp. Et par tal til sidst: Et årligt militærforbrug på 900 mia. dollars står ikke i noget rimeligt, forhold til sølle 35 mia. dollars til U-landsbistanden; Er det sært, at verden ser ud, som den gør?  -   i tryghed for fremtiden  Alle ved, at vi hat arbejdet på at løse de økonomiske problemer, -betalingsbalancen og. arbejdsløsheden står stadig på dagsordenen. Men det skal løses med det rette perspektiv. Øget vækst i produktionen men med bedre fordeling af indtjeningen og med respekt for miljøet. Obligatorisk .overskudsdeling og medeje (OD), som et direkte forhold mellem arbejdsplads og medarbejdere. En start på borgerløn til alle, så vi hade. Forenkler in den offentlige sektor og samtidig skaber økonomisk sikkerhed for den enkelte. Decentralisering i forvaltningen og selvforvaltning, hvor der er kræfter, der kan og vil. Gode vilkår for de fremtidsrettede erhverv. Øget eksportindsats. Fleksible iværksætterinitiativer. Støtte til nye produktioner og til forskerpakker i tæt samarbejde med virksomhederne. Fremme af nye ejerformer, - medarbejderejede virksomheder og anlægsvirksomhederne i ny form.
