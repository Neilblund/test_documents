Η τουρκική εισβολή και κατοχή του 37% του κυπριακού εδάφους παραμένει το κορυφαίο πρόβλημα της πατρίδας μας.
 Είναι γι' αυτό το λόγο που το πρώτιστο καθήκον μας είναι η ασταμάτητη προσπάθεια για να λύσουμε το Κυπριακό,
 να αποχωρήσει ο στρατός κατοχής
και να επανενωθεί η Κύπρος.
Είναι αδιαπραγμάτευτη θέση μας πως όλοι οι Κύπριοι μαζί, μπορούμε περισσότερα.
Θέλουμε την ενότητα γιατί η Κύπρος αξίζει περισσότερα.
Όσοι καλλιεργούντην πόλωση, τη διάσπαση, το διχασμότων Ελληνοκυπραίων προσφέρουν πολύ κακές υπηρεσίες στην Κύπρο.
Εμείς πιστεύουμε στην ενότητα, τη συλλογικότητα, την καλύτερη λεrτουργία του Εθνικού Συμβουλίου. Την αξιοποίηση όλων στο διεθνή χώρο για να επrτύχουμε καλύτερα αποτελέσματα.
Πρώτα η Κύπρος, πρώτα η Ενωμένη Κύπρος
Το Εθνικό Συμβούλιο στις 12 Απριλίου 2005 κωδικοποίησε μια δέσμη αλλαγών για μεταρρύθμιση του Σχεδίου Λύσης του ΟΗΕ, έτσι που να ικανοποιεί τις μέγιστες ανησυχίεςτων Ε/Κ.
Συμβάλαμε με ιδέες και προτάσεις σε αυτή την κωδικοποίηση.
 Είναι στην ευθύνη του Προέδρου της Δημοκρατίας να διαβουλευθεί με τον ΟΗΕ, έτσι που να δημιουργηθούν οι προϋποθέσεις για ουσιαστικές συνομιλίες, για ουσιαστική πρόοδο προς την κατεύθυνση της συνολικής επίλυσης του Κυπριακού.
Υποστηρίζουμε την πλήρη και ενεργό παρουσία της Ευρωπαϊκής Ένωσης στις προσπάθειες επίλυσηςτου Κυπριακού.
 Η Κύπρος είναι κράτος-μέλοςτης ΕΕ και η Τουρκία υποψήφια για ένταξη.
Το Κυπριακό είναι ένα άλυτο, ευρωπαϊκό πρόβλημα, στο οποίο η ΕΕ πρέπει να είναι πρωταγωνιστής στις προσπάθειες λύσης.
Η ΕΕ πρωταγωνιστής με:
Ορισμό απότην Ευρωπαϊκή Επrτροπή εκπροσώπου της, για να είναι η φωνή της ΕΕ στις προσπάθειες για λύση.
Συμμετοχή της ΕΕ στη διαπραγμάτευση της λύσης σε όλα τα ζητήματα που την αφορούν και που συνδέονται με τις αρχές λεrτουργίας της -κεκτημένο, άμυνα, ασφάλεια, λειτουργικότητα, οικονομία, ανοικοδόμηση, συμφιλίωση.
Μαζί ο ΟΗΕ και η ΕΕ μπορούν περισσότερα.
Η ΕΕ είναι η εγγύηση στη λύση, αποτελεί την ασφάλεια για το κυπριακό μέλλον.
Μια Τουρκία που αναπτύσσει τους δεσμούς της με την ΕΕ αλλά και που πραγματικά συμπεριφέρεται Ευρωπαϊκά, είναι προτιμότερη, παρά μια Τουρκία ανεξέλεγκτη.
Σε αυτή την προσπάθεια μπορούμε να δουλέψουμε μαζί με την Ελλάδα.
 Να αξιοποιήσουμε την εμπειρία και το κύρος της.
Η υποστήριξη προς τον ευρωπαϊκό δρόμο της Τουρκίας δίνεται με όρους και προϋποθέσεις. Δεν είναι λευκή επrταγή.
Οι χειρισμοί της κυπριακής κυβέρνησης στις 17/12/04 και στις 3/1 0/05 έδειξαν ότι οι προσδοκίες της ήταν πολύ χαμηλές.
Έδωσε πράσινο φως στην Τουρκία, χωρίς ανταλλάγματα πάνω στην ουσία του Κυπριακού (εισβολή, κατοχή, επίλυση).
Αυτοί οι χειρισμοί δεν μας ικανοποιούν, γιατί στην ουσία αποσυνέδεουν την ευρωπαϊκή πορεία της Τουρκίας από την ουσία του Κυπριακού.
Δώσαμε πράσινο φως με ελάχιστα ανταλλάγματα και ο εισβολέας πήρε εισrτήριο για έναρξη διαπραγματεύσεων ένταξης στις 3 Οκτωβρίου.
Υποστηρίζουμε πως και τώρα υπάρχουν δώδεκα ωφέλιμοι μήνες, έως το τέλος του 2006, που μπορούν να αξιοποιηθούν, ώστε η Τουρκία να αλλάξει πολιτική.
 Η Τουρκία βρίσκεται κάτω από την αυστηρή αξιολόγηση της ΕΕ και εμείς ζητάμε να κριθεί τώρα, στα πρώτα στάδια της διαδικασίας, για τη συμπεριφορά της στο Κυπριακό και τις προσπάθειες επίλυσής του.
Θέλουμε μια Κύπρο που να έχει φωνή, κύρος και παρουσία στις εξελίξεις της ΕΕ.
Να είναι χώρα με ρόλο στα κοινά ευρωπαϊκά προβλήματα.
 Να μιλά με σύγχρονο λόγο,
να έχει τη βεβαιότητα ότι προωθώντας ευρωπαϊκές πολιτικές, αποκτά συμμαχίες και αξιοπιστία και μπορεί, έτσι, να προωθήσει και τα δικά της αιτήματα.
Χρειάζεται να δουλέψουμε ώστε Ε/Κ και Τ/Κ να έρθουν πιο κοντά, να οικοδομήσουμε γέφυρες συνεννόησης ανάμεσά μας.
 Αναλαμβάνουμε πρωτοβουλίες και υποστηρίζουμε κάθε πρωτοβουλία ώστε οι δύο κοινότητες να διώχνουν το μίσος και την καχυποψία του παρελθόντος, να κτίζουν πάνω στην προοπτική της ενωμένης, κοινής, ευρωπαϊκής πατρίδας μας.
Ο χρόνος είναι βασικός παράγοντας στις προσπάθειες λύσης.
 Η λύση εις βάθος χρόνου είναι ο άλλος δρόμος προς τη διχοτόμηση.
 Γι' αυτό είναι σημαντικό ο χρόνος να τεθεί στην υπηρεσία της λύσης, να δημιουργήσουμε τις προϋποθέσεις και να καθοδηγήσουμε τις εξελίξεις για να πάμε μπροστά.
Δεν συμβιβαζόμαστε με την ιδέα της διχοτόμησης.
Δεν αποδεχόμαστε την ιδέα ότι τα σύνορά μας θα είναι στο Λήδρα Πάλας.
Αγωνιζόμαστε για όλη την Κύπρο, διεκδικούμε λύση που να ενώνει όλη την Κύπρο μέσα στην ευρωπαϊκή οικογένεια.
Ο δρόμος προς τη λύση δεν είναι εύκολος.
 Χρειάζεται να έχουμε καθαρούς στόχους:ο Συμμαχίες στην ΕΕ
ο Ενότητα των πολιτικών δυνάμεων
ο Κοινή, συλλογική προσπάθεια.
Για εμάς είναι αδιαπραγμάτευτη θέση: Πρώτα η Κύπρος.
Στο Κυπριακό όλοι οφείλουμε να επιλέγουμε το δρόμο της υπευθυνότητας.
Στα εθνικά ζητήματα δεν χωρούν κομματικές παρωπίδες.
Θέλουμε πολrτικές με ανοιχτή σκέψη, με σύγχρονες απαντήσεις, με υπεύθυνες συμπεριφορές.
Θέλουμε πολίτες που να συμμετέχουν και να διεκδικούν.
Ευρωπαϊκή 'Ενωση
Η Κύπρος αποτελεί πλέον πλήρες μέλος της Ευρωπαϊκής Ένωσης.
Το γεγονός αυτό αποτελεί χωρίς αμφιβολία το μεγαλύτερο επίτευγμα στην σύγχρονη ιστορία της πατρίδας μας.
Ο Δημοκρατικός Συναγερμός αισθάνεται δικαιωμένος, γιατί υπήρξε η πολrτική δύναμη που έθεσε τον στόχο, χάραξε την πορεία και σφράγισε την Κυπριακή ένταξη.
Θεωρούμε όμως ότι η ένταξη δεν αποτελεί το τέλος του δρόμου. Αντίθετα σηματοδοτεί την απαρχή μιας νέας εποχής που θα σηματοδοτήσει ανεξίτηλα την μορφή και το μέλλον της Κύπρου.
Η  Κύπρος στο επίκεντρο της Ευρωπαϊκής Ενοποίησης
Ως πολrτική δύναμη που πιστεύει στη διαδικασία της Ευρωπαϊκής Ενοποίησης, ο Δημοκρατικός Συναγερμός θεωρεί απαραίτητη την ενεργό συμμετοχή της Κύπρου στο ευρωπαϊκό γίγνεσθαι.
 Πρέπει να αποφύγουμε την παγίδα να καταστούμε ένας περιθωριακός εταίρος με μονοδιάστατη παρουσία που να έχει σχέση μόνο με τα θέματα που άπτονται του πολιτικού μας ζητήματος.
Δεν υπάρχουν θέματα που δεν μας αφορούν ή δεν μας επηρεάζουν.
Πρέπει να είμαστε ένας αξιόπιστος εταίρος με άποψη και θετική συμβολή σε όλα τα ζητήματα που αφορούν την μεγάλη ευρωπαϊκή οικογένεια.
Ο Δημοκρατικός Συναγερμός ζητά την επαρκή στελέχωση της Κυπριακής αντιπροσωπείας στις Βρυξέλλες
και την συστηματική παρουσία της Κύπρου σε όλους τους θεσμούς.
 Πολιτικές της άδειας καρέκλας δεν μας βρίσκουν σύμφωνους.
Οικονομική και Νομισματική Ένωση
Για τονΔημοκρατικό Συναγερμό η ένταξη στην ΟΝΕ αποτελεί αυτονόητη θεσμική υποχρέωση που θα τοποθετήσει την Κύπρο στον πυρήνα της Ευρωπαϊκής Ένωσης.
 Επιμένουμε στην ένταξη στη ζώνη του Ευρώ την Iη Ιανουαρίου 2008 και δεν θα συναινέσουμε σε οποιαδήποτε άλλη αναβολή ή καθυστέρηση.
Ευρωπαϊκή Πολιτική Γειτνίασης-Μεσογειακές Χώρες
Η Ευρωπαϊκή Πολιτική Γειτνίασης (ΕΠΓ) αποτελεί μια από τις σημαντικές επιμέρους κοινές πολrτικές της Ευρωπαϊκής Ένωσης με ιδιαίτερη, κατά την άποψη μας, σημασία για την Κύπρο.
 Μέσω της ΕΠΓ η Ευρωπαϊκή Ένωση προσπαθεί να οικοδομήσει ισχυρές διμερείς σχέσεις με τους άμεσους γείτονες της που δεν πρόκεrται να γίνουν μέλη της και να μοιραστεί μαζί τους τις αξίες της δημοκρατίας, των ανθρωπίνων δικαιωμάτων, του κράτους δικαίου και της σωστής διακυβέρνησης.
Η έμφαση της ΕΠΓ δεν είναι στη χρηματοδότηση έργων αλλά στην οικονομική στήριξη των μεταρρυθμιστικών διαδικασιών.
Η Μεσόγειος αποτελεί για την Ευρωπαϊκή Ένωση γενικότερα και για την Κύπρο ειδικότερα πρόκληση για συνεργασία, διάλογο και πρόοδο.
 Η Κύπρος θα μπορούσε να αποτελέσει την έδρα του Ευρωπαρατηρητηρίου για την παρακολούθηση της μεταρρυθμιστικής προόδου στις χώρες αυτές.
Παράλληλα η Κύπρος θα πρέπει να επιδιώξει την υιοθέτηση πολιτικών με στόχο την ενίσχυση των εξωτερικών συνόρων της Ευρωπαϊκής Ένωσης για παρεμπόδιση της παράνομης μετανάστευσης, του οργανωμένου εγκλήματος και της εμπορίας ανθρώπων και ναρκωτικών.
Στρατηγική Λισσαβόνας
Η Κύπρος θα πρέπει επίσης να έχει ενεργό ρόλο στην διαδικασία αναθεώρησης της Στρατηγικής της Λισσαβόνας.
 Κοινός στόχος της στρατηγικής είναι να καταστεί η Ευρωπαϊκή οικονομία η πιο ανταγωνιστική παγκοσμίως μέχρι το τέλος της δεκαετίας.
Η πρόοδος που έχει σημειωθεί μέχρι σήμερα δεν είναι ικανοποιητική με αποτέλεσμα η Ευρωπαϊκή Ένωση να παραμένει εγκλωβισμένη σε ένα φαύλο κύκλο ασταθούς ανάπτυξης που περιπλέκει περαιτέρω και δυσχεραίνει την υιοθέτηση των απαραιτήτων μεταρρυθμίσεων που θα ανανεώσουν και θα δώσουν νέα ώθηση στην Ευρωπαϊκή οικονομία.
Ο Δημοκρατικός Συναγερμός πιστεύει στην ανάγκη επενδύσεων στους τομείς της κοινωνίας της πληροφορίας, της τεχνολογικής αναβάθμισης και της βιώσιμης ανάπτυξης.
 Πιστεύει επίσης στην ανάγκη ολοκλήρωσης της αγοράς
 αλλά δεν συμφωνεί ότι αυτή πρέπει να οδηγήσει στην εξίσωση των φορολογικών συντελεστών, κάτι που θα ήταν άκρως αρνητική εξέλιξη για την Κυπριακή οικονομία.
Προϋπολογισμοί 2007-2013
Η Κύπρος θα πρέπει να έχει ξεκάθαρη στρατηγική σχετικά με την διαμόρφωση της επόμενης χρηματοδοτικής περιόδου της Ευρωπαϊκής Ένωσης για τα έτη 2007-13.
Χωρίς την λύση του πολιτικού προβλήματος, η Κύπρος θα είναι καθαρός εισφορέας στον κοινοτικό προϋπολογισμό.
 Η δική μας έμφαση θα πρέπει να δοθεί στους τομείς της Περιφερειακής πολιτικής για σκοπούς συνοχής, οι οποίοι θα πρέπει να λαμβάνουν υπόψη τις ιδιαιτερότητες της Κύπρου ως νησιωτικού και απομακρυσμένου από το Ευρωπαϊκό οικονομικό επίκεντρο κράτους.
Ευρωπαϊκό Λαϊκό Κόμμα
Ο Δημοκρατικός Συναγερμός, ως η πρωτοπόρος ευρωπαϊκή πολιτική δύναμη, δεσμεύεται ότι θα συνεχίσει την έντονη δράση και την ουσιαστική παρουσία του στο Ευρωπαϊκό Λαϊκό Κόμμα και όλες τις συνδεδεμένες με αυτό οργανώσεις.
 Η παρουσία του Δημοκρατικού Συναγερμού στην μεγαλύτερη Ευρωπαϊκή πολιτική ομάδα προσδίδει δυνατότητες παρέμβασης στα διαμορφούμενα ευρωπαϊκά δρώμενα πολύ μεγαλύτερες απ' ότι προδικάζει το μικρό μέγεθος της πατρίδας μας.
Άμυνα και Ασφάλεια στην Ενωμένη Ευρώπη
Ο Δημοκρατικός Συναγερμός παραμένει σταθερά προσανατολισμένος στην εξεύρεση μιας ειρηνικής λύσης στο Κυπριακό πρόβλημα.
 Χωρίς την λύση η Τουρκία δεν φαίνεται πρόθυμη να προβεί σε μέτρα μείωσης της έντασης όπως θα ήταν η μείωση των στρατευμάτων ή η άρση των ναρκοπεδίων.
 Συνεπώς η απειλή που προέρχεται από τα Τουρκικά στρατεύματα κατοχής εξακολουθεί να υπάρχει.
Ο Δημοκρατικός Συναγερμός διαπιστώνει ταυτόχρονα ότι η απειλή αυτή είναι διαφοροποιημένη σε σχέση με το παρελθόν.
 Χάρις στις δικές μας προσπάθειες και την στήριξη όλων των πολrτικών δυνάμεων του τόπου και στην στενή συνεργασία με την Ελλάδα, η Κύπρος είναι πλέον πλήρες μέλος της Ευρωπαϊκής Ένωσης.
 Παράλληλα και η Τουρκία έχει πλέον προσανατολιστεί προς την Ευρώπη και έχει ήδη αρχίσει τις ενταξιακές της διαπραγματεύσεις.
Νέα δεδομένα δημιουργεί επίσης η μερική άρση των περιορισμών στην διακίνηση μέσω των οδοφραγμάτων και η δυνατότητα επικοινωνίας των δύο κοινοτήτων κάτι που αμβλύνει την πιθανότητα εχθροπραξιών.
Συνεπώς για τον Δημοκρατικό Συναγερμό η διατήρηση της αμυντικής δυνατότητας της Κύπρου παραμένει κορυφαία προτεραιότητα,
λαμβάνοντας όμως υπόψη το περιβάλλον ασφάλειας στην περιοχή που δημιουργεί η νέα Ευρωπαϊκή πραγματικότητα.
Ισότιμη Συμμετοχή στην Κοινή Εξωτερική Πολιτική και Πολιτική Ασφάλειας (ΚΕΕΠΑ) της Ε.Ε.
Η πολιτική για οικοδόμηση κοινής εξωτερικής πολrτικής και πολιτικής ασφάλειας αποτελεί αναπόαπαστο κομμάτι της προσπάθειας για την δημιουργία μια ισχυρής Ευρωπαϊκής Ένωσης που θα αναδειχθεί σε ένα νέο ισχυρό πόλο στο διεθνές σύστημα.
 Ο Δημοκρατικός Συναγερμός πιστεύει σε αυτή την κοινή προσπάθεια και διεκδικεί την ισότιμη συμμετοχή της Κύπρου.
Απαραίτητη προϋπόθεση είναι η συμμετοχή της Κύπρου στον «Συνεταιρισμό για την Ειρήνη», την κοινή πρωτοβουλία των κρατών του ΝΑΤΟ και των κρατών του πρώην Ανατολικού συνασπισμού για την εγκαθίδρυση της σταθερότητας, της ασφάλειας και των δημοκρατικών θεσμών στην Ευρωατλαντική περιοχή.
Η άρνηση την κυβέρνησης να κινηθεί προς αυτή την κατεύθυνση, κάτι που οφείλεται στις ξεπερασμένες δογματικές αντιλήψεις του ΑΚΕΛ, στερεί από την Κύπρο την ευκαιρία να εκπληρώσει έναν σημαντικό ρόλο εντός της Ε. Ε. που πηγάζει από την γεωστρατηγική της θέση
 και που θα ενίσχυε ταυτόχρονα την κρατική της υπόσταση και την ίδια της την ασφάλεια.
Αναδιοργάνωση και αναβάθμιση της Εθνικής Φρουράς με παράλληλη μείωση της θητείας και εφεδρείας
Ο Δημοκρατικός Συναγερμός πιστεύει στην ανάγκη αναδιοργάνωσης της Εθνικής Φρουράς λαμβάνοντας υπόψη τα νέα πολιτικά δεδομένα, τα οικονομικά δεδομένα του κράτους αλλά και την ραγδαία τεχνολογική πρόοδο και τις διεθνείς τάσεις σχετικά με την οργάνωση των Ενόπλων Δυνάμεων.
Βασικό χαρακτηριστικό αυτών των διεθνών τάσεων είναι η έμφαση στην ευελιξία και στην στελέχωση από καλά εκπαιδευμένους επαγγελματίες αντί από στρατεύσιμους πολίτες.
Πιστεύουμε ότι και η Εθνική Φρουρά πρέπει να καταστεί ένας μικρός, σύγχρονος και αξιόμαχος ημιεπαγγελματικός στρατός ικανός να αποτελέσει πραγματική δύναμη αποτροπής απέναντι στην όποια Τουρκική απειλή.
Μέσα αε αυτά τα πλαίσια ο Δημοκρατικός Συναγερμός προτείνει:
Την σταδιακή πρόσληψη 2500 περίπου νέων επαγγελματιών οπλrτών στην βάση ενός βελτιωμένου θεσμού υπηρεσίας.
Την καλύτερη αξιοποίηση, εκπαίδευση και την διασφάλιση της ανέλιξης των ήδη υπηρετούντων ΕΠΥ και Εθελοντριών.
την μείωση της στρατιωτικής θητείας στους 14 μήνες με παράλληλη βελτίωση του επιπέδου εκπαίδευσης των στρατευσίμων.
Την ανάλογη μείωση της εφεδρείας και της εθνοφυλακής με βελτίωση του προγράμματος εκπαίδευσης
 αλλά και αναπροσαρμογή του ώστε οι απουσίες των εφέδρων από τις επαγγελματικές τους δραστηριότητες να μειωθεί στο ελάχιστο.
Την αναδιοργάνωση της Εθνικής Φρουράς με κατάργηση εφεδρικών μονάδων περιορισμένης μαχητικής ικανότητας
και την ενίσχυση και αύξηση του ποσοστού στελέχωσης των μηχανοκίνητων δυνάμεων καθώς και των δυνάμεων της αεροπορίας και του ναυτικού.
Την προμήθεια νέων σύγχρονων οπλικών συστημάτων αλλά και τοv εκσυγχρονισμό επιλεγμένων υφιστάμενων οπλικών συστημάτων ώστε να ενσωματώνουν και αυτά τηντελευταία τεχνολογία, πάντοτε μέσα στα πλαίσια των οικονομικών μας δυνατοτήτων.
Την ενίσχυση των δυνατοτήτων Έρευνας και Διάσωσης που με κόπο αποκτήθηκαν επί κυβέρνησης Κληρίδη και που τα τελευταία χρόνια έχουν εκφυλιστεί λόγω της έλλειψης των κατάλληλων πτητικών και άλλων μέσων.
Την παραχώρηση σε ιδιώτες συγκεκριμένων βοηθητικών υπηρεσιών όπως αυτές της σίτισης, των ΚΨΜ και των λεσχών εξοικονομώντας στρατεύσιμους που θα υπηρετούν αποκλειστικά σε μάχιμες μονάδες.
Τον περιορισμό της γραφειοκρατίας και των διοικητικών υπηρεσιών της Εθνικής Φρουράς στα απολύτως απαραίτητα εξοικονομώντας και πάλι πολύτιμο ανθρώπινο δυναμικό.
Τον εκσυγχρονισμό της νομοθεσίας ώστε να απαλειφθούν όλα τα «παράθυρα»που επιτρέπουν την διαφυγή της στράτευσης ή την αδικαιολόγητη απόλυση.
Τέλος ο ΔημοκρατικόςΣυναγερμός αποδίδει μεγάλη σημασία στη συνεννόηση και την αμυντική συνεργασία Κύπρου-Ελλάδας σε όλα τα επίπεδα.
 Βασικότερη αρχή του Δόγματοςτου Ενιαίου Αμυντικού Χώρου Κύπρου-Ελλάδας δεν είναι άλλη από τη λήψη κοινών αποφάσεων και τη χάραξη κοινής στρατηγικής σε θέματα άμυνας και ασφάλειας, κάτι που τελευταία δεν είναι καθόλου ξεκάθαρο ότι ισχύει.
Οικονομική και Αναπτυξιακή Στρατηγική
Ο Δημοκρατικός Συναγερμός, ως η κατεξοχήν ευρωπαϊκή πολrτική δύναμη του τόπου, έχει προσαρμοστεί στα νέα δεδομένα της παγκόσμιας οικονομίας και υιοθετεί την εφαρμογή σύγχρονων οικονομικών σχεδιασμών.
Κύριο μέλημα του Δημοκρατικού Συναγερμού είναι η πραγματική σύγκλιση της κυπριακής οικονομίας με το ευρωπαϊκό οικονομικό και κοινωνικό κεκτημένο,
και η επίτευξη του στόχου της ένταξης της Κύπρου στην ευρωζώνη χωρίς άλλες καθυστερήσεις, το 2008.
Κοινωνικός Φιλελευθερισμός
Ο Δημοκρατικός Συναγερμός προτείνει τον Κοινωνικό Φιλελευθερισμό ως το μοντέλο για την κοινωνικοοικονομική ανάπτυξη.
Είμαστε υπέρ της κοινωνικής οικονομίας της αγοράς η οποία σέβεται τον πολίτη και ενθαρρύνει την ανάπτυξη.
Απορρίπτουμε την φιλοσοφία του κράτους επιχειρηματία, το οποίο πολλές φορές αποβαίνει εις βάρος της οικονομικής ανάπτυξης.
Προτείνουμε την ποιοτική αναβάθμιση του κράτους με επικέντρωση του ρόλου του σε υπηρεσίες κοινής ωφελείας με υιοθέτηση σύγχρονων μοντέλων,
και με πλήρη σεβασμό στα δικαιώματα των εργαζομένων.
Δίνουμε έμφαση στην οικονομία της αγοράς και της ανάπτυξης.
 Η οικονομία θα πρέπει να στηρίζεται στην ιδιωτική πρωτοβουλία και όχι στον κρατικό παρεμβατισμό.
Πιστεύουμε πως η κρατική παρέμβαση είναι αναγκαία και αποτελεσματική μόνο στις περιπτώσεις όπου οι δυνάμεις της αγοράς αποτυγχάνουν,
 με στόχο πάντοτε την προαγωγή της οικονομικής και κοινωνικής ευημερίας των πολιτών.
Προτείνουμε την ανάπτυξη του κράτους-πρόνοιας, το οποίο προωθεί την κοινωνική συνοχή και ανακουφίζει τα στρώματα του λαού που έχουν ανάγκη από κρατική αρωγή.
Οικονομική Μεταρρύθμιση
Η πρόταση του Δημοκρατικού Συναγερμού για Οικονομική Μεταρρύθμιση, η οποία είναι βασισμένη στο μοντέλο του Κοινωνικού Φιλελευθερισμού, αποδίδει μεγάλη έμφαση στην μακροπρόθεσμη ανάπτυξη
και τη πραγματική σύγκλιση με τα ευρωπαϊκά δεδομένα. Η πρόταση του ΔΗΣΥ στηρίζεται στους ακόλουθους άξονες:
Νέα Προσέγγιση στον Επιχειρηματικό Ρόλο του Κράτους
Ο ΔΗΣΥ πιστεύει σε ένα διαφορετικό ρόλο του κράτους, σε ό,τι αφορά τις επιχειρηματικές του δραστηριότητες.
Προτείνει τα ακόλουθα: Τη μετοχοποίηση και μερική αποκρατικοποίηση οργανισμών κοινής ωφελείας, όπως είναι η ΑΤΗΚ, η ΑΗΚ και τα Κυπριακά Ταχυδρομεία.
 Σε αυτή την περίπτωση το κράτος θα συνεχίσει να έχει τον έλεγχο αλλά συνάμα το πλαίσιο λεrτουργίας των οργανισμών αυτών θα γίνει πολύ πιο ευέλικτο ενώ η απόδοση μειοψηφικού πακέτου σε κάποιο στρατηγικό συνεργάτη θα ενδυναμώσει τη θέση τους στον ανταγωνισμό.
Παράλληλα θα πρέπει να διασφαλιστούν οι εργαζόμενοι.
την αποκρατικοποίηση ορισμένων κρατικών επιχειρήσεων ή τυχόν μειοψηφικών πακέτων μετοχών που κατέχει το κράτος, οι οποίες δεν προσφέρουν στους πολίτες κάποια υπηρεσία γενικού συμφέροντος ή κοινής ωφελείας, όπως οι Δασικές Βιομηχανίες, το Χρηματιστήριο Αξιών Κύπρου, η Παγκύπρια Εταιρεία Αρτοποιείων, η Τράπεζα Αναπτύξεως, το Συνεδριακό Κέντρο και η Αρχή Κρατικών Εκθέσεων.
Την ανάθεση της διαχείρισης κρατικής περιουσίας σε ιδιώτες, όπως αεροδρόμια, λιμάνια, μαρίνες.
Το κράτος μπορεί να διατηρήσει την κρατική του περιουσία αλλά να αναθέσει σε ιδιώτες τη διαχείρισή της έναντι ετήσιας αμοιβής
αλλά και την πραγματοποίηση επενδύσεων με την μέθοδο της συνεργασίας του Δημόσιου και Ιδιωτικού Τομέα.
Την αγορά υπηρεσιών από τον ιδιωτικό τομέα (π.χ. για υπηρεσίες καθαρισμού, ασφάλειας, πλυντηρίου για τα δημόσια νοσοκομεία, συντήρηση δημόσιων κτηρίων), μέτρο το οποίο θα βοηθήσει στη σταδιακή συγκράτηση του κρατικού μισθολογίου.
Κρατική Περιουσία
Δημιουργία Συμβουλίου για καλύτερη αξιοποίηση της κρατικής περιουσίας.
Είναι γνωστό ότι κρατική περιουσία αξίας εκατοντάδων εκατομμυρίων λιρών χρησιμοποιείται πολύ αντιπαραγωγικά.
 Μέσα από το Συμβούλιο, η κρατική περιουσία θα εξυπηρετεί τις ανάγκες του δημοσίου τομέα αλλά παράλληλα θα του αποφέρει και εκατομμύρια έσοδα τον χρόνο.
Το κράτος από το 1960 μέχρι σήμερα είτε εκχώρησε, είτε εκχωρεί εθνικά προνόμια, με αποτέλεσμα αρκετοί ιδιώτες να εκμεταλλεύονται με άδεια του κράτους τους εθνικούς πόρους.
Πρέπει να εισαχθούν διαφανείς διαδικασίες για αδειοδότηση αυτών των προνομίων.
Το κράτος πρέπει να βρει τρόπους να εισπράττει το αγοραίο ενοίκιο για την κρατική περιουσία που χρησιμοποιείται είτε από ιδιώτες είτε από διάφορους οργανισμούς.
Επιβάλλεται η αναπροσαρμογή τελών ενοικίασης κρατικής γης από το κτηματολόγιο.
Ανάπτυξη Νέων Τομέων της Οικονομίας
Ο Δημοκρατικός Συναγερμός πιστεύει πως η ανάπτυξη νέων τομέων στην οικονομία θα υποβοηθήσει στην αύξηση του ρυθμού μεγέθυνσης της οικονομίας και των φορολογικών εσόδων,
και θα οδηγήσει στη δημιουργία νέων θέσεων εργασίας.
Προτείνει τα εξής: Την έμφαση στους τομείς της ιδιωτικής τρrτοβάθμιας παιδείας, της ιδιωτικής υγείας, και της ναυτιλίας έτσι που η Κύπρος να μπορέσει να θέσει τα θεμέλια για να καταστεί εκπαιδευτικό κέντρο, κέντρο υγείας, και να ενισχύσει περοrτέρω την θέση της στην Παγκόσμια ναυτιλία.
Με τον τρόπο αυτό θα εισρεύσουν ξένα κεφάλαια που θα δώσουν ώθηση στην οικονομία
 και θα δημιουργηθούν εξειδικευμένες θέσεις εργασίας υψηλού μορφωτικού επιπέδου.
Τη δημιουργία καζίνων, αυστηρών και υψηλών προδιαγραφών, γεγονός που θα εμπλουτίσει το τουριστικό μας προϊόν και θα δώσει ώθηση στην οικονομία μέσα απότις επενδύσεις που θα πραγματοποιηθούν.
 Θα πρέπει ωστόσο να εξευρεθεί ένα πλαίσιο λεrτουργίας που θα περιορίζει τυχόν κοινωνικά προβλήματα που δυνατό να δημιουργηθούν.
Την ανάπτυξη των ανανεώσιμων πηγών ενέργειας.
Την ανάπτυξη των δραστηριοτήτων ανακύκλωσης.
Αύξηση της Παραγωγικότητας του Δημόσιου Τομέα και Συγκράτηση του Κρατικού Μισθολογίου
Ο Δημοκρατικός Συναγερμός θεωρεί την αύξηση της παραγωγικότητας ως προτεραιότητα για την περαιτέρω ανάπτυξη της κυπριακής οικονομίας μέσα από την υλοποίηση του Στρατηγικού Σχεδίου της Λισσαβόνας. Προς αυτή την κατεύθυνση προτείνει τα εξής:
Την εφαρμογή του σχεδίου που εκπονήθηκε από ανεξάρτητους εμπειρογνώμονες μετά από οδηγίες της κυβέρνησης για βελτίωση της παραγωγικότητας και του συστήματος αξιολόγησης των δημόσιων υπαλλήλων.
Την επιτάχυνση της διαδικασίας ενσωμάτωσης της νέας τεχνολογίας στον δημόσιο τομέα.
Την ταχεία ανάπτυξη διοικητικών και τεχνοκρατικών μηχανισμών για αύξηση της απορροφητικότητας των κονδυλίων που δικαιούται η Κύπρος από τα διαρθρωτικά ταμεία της Ε.Ε.
Την ανάγκη για εξορθολογισμό στην προσφορά υπηρεσιών του κράτους προς τους πολίτες, καθώς παρατηρείται μία εξατομίκευση, χωρίς τον κατάλληλο συντονισμό, στην προσπάθεια των διαφόρων τμημάτων του κράτους να εξυπηρετήσουν τους πολίτες, πράγμα που μεταφράζεται σε μειωμένη παραγωγικότητα.
Τη ρύθμιση του θεσμού των εκτάκτων υπαλλήλων στο δημόσιο
καθώς επίσης και περιορισμό των υπερωριών.
Την επαναδραστηριοποίηση του Παγκύπριου Συμβουλίου Παραγωγικότητας για το σύνολο της οικονομίας.
Φορολογικά Μέτρα
Στο γενικότερο πλαίσιο των φορολογικών μεταρρυθμίσεων, ο ΔΗΣΥ εισηγείται τα ακόλουθα: Την καταβολή φόρου Κεφαλαιουχικών Κερδών και φόρου ακίνητης Ιδιοκτησίας και από την Εκκλησία
Τη μείωση της φορολογίας των στοιχημάτων, γεγονός που θα μειώσει το παράνομο στοίχημα
 και θα αυξήσει τα έσοδα του κράτους.
Την πάταξη της φοροδιαφυγής και του φαινομένου των ανείσπρακτων φόρων.
Την απλούστευση και περαrτέρω βελτίωση του φορολογικού συστήματος.
Προώθηση της Κύπρου ως Επιχειρηματικού Κέντρου
Ο Δημοκρατικός Συναγερμός υποστηρίζει την παροχή κινήτρων για αξιοποίηση του τομέα των υπηρεσιών, στον οποίο η Κύπρος έχει συγκριτικό πλεονέκτημα.
 Την δημιουργία ανεξάρτητου οργανισμού με τη συμμετοχή ιδιωτικού και δημόσιου τομέα για την προώθηση της Κύπρου ως διεθνούς επιχειρηματικού κέντρου.
 Ο οργανισμός αυτός θα έχει ως μοναδική αποστολή να προβάλλει τα ιδιαίτερα χαρακτηριστικά και τα συγκριτικά πλεονεκτήματα της Κύπρου στους ξένους επενδυτές (ευνοϊκό φορολογικό σύστημα, κράτος-μέλος της Ε.Ε., γεωγραφική θέση, παρεχόμενα κίνητρα κ.ά).
Η προσέλκυση ξένων επενδύσεων θα πρέπει να είναι στις άμεσες προτεραιότητες μας.
Αυτό θα πρέπει να συνοδευτεί με ευρύτερες διαρθρωτικές αλλαγές που θα καθιστούν την Κύπρο ένα ελκυστικό μέρος για ανάπτυξη ή επέκταση επιχειρηματικών δραστηριοτήτων.
Ένταξη στην ΟΝΕ
Για τον Δημοκρατικό Συναγερμό η ένταξη ατην ΟΝΕ χωρίς άλλη καθυστέρηση αποτελεί μείζονα εθνικό στόχο, καθώς θα αναβαθμίσει την Κύπρο πολrτικά,
ενώ παράλληλα θα οδηγήσει σε συνθήκες μακροοικονομικής πειθαρχίας και σταθερότητας.
Ο Δημοκρατικός Συναγερμός, με δημιουργικές και τεκμηριωμένες απόψεις, προτείνει σύγχρονούς και προοδευτικούς οικονομικούς σχεδιασμούς προς την επίτευξη του εθνικού αυτού στόχου
και ευελπιστεί πως σύντομα θα επιτευχθεί η πραγματική σύγκλιση της κυπριακής οικονομίας με τα ευρωπαϊκά δεδομένα μέσα από μια σταθερή πορεία δημοσιονομικής και κοινωνικής εξυγίανσης.
Εκσυγχρονισμός της Πολιτικής Ζωής
Εκείνο που η Κύπρος χρειάζεται είναι τον καταρτισμό ενός εθνικού στρατηγικού σχεδιασμού ενάντια στη διαφθορά και τη διαπλοκή.
Αυτός ο στρατηγικός σχεδιασμός θα πρέπει να στηρίζεται σε τρεις άξονες: Καταστολή, πρόληψη καθώς και εκπαίδευση. Να γίνει δηλαδή το θέμα αυτό μέρος της εκπαίδευσης της νέας γενιάς.
Αυτοί οι τρεις άξονες είναι εξίσου σημαντικοί και πρέπει να εφαρμόζονται από κοινού και συντονισμένα.
 Το στρατηγικό αυτό σχέδιο πρέπει να καλύπτει όλους τους τομείς της κοινωνίας, όχι μόνο τον δημόσιο τομέα.
 Η εμπλοκή της κοινωνίας στον αγώνα ενάντια στη διαφθορά και τη διαπλοκή είναι παράγοντας πολύ σημαντικός.
 Ο ρόλος του ιδιωτικού τομέα στην πάταξη των φαινομένων αυτών είναι καθοριστικός.
Χωρίς αυτούς που δωροδοκούν ασφαλώς δεν θα υπάρχουν οι δωροδοκούμενοι.
Τα διευθυντικά στελέχη των εταιρειών πρέπει να πεισθούν ότι η διαφθορά είναι πρόξενος πολλών ζημιών. Αυξάνει το κόστος οποιασδήποτε εμπορικής δραστηριότητας και καθιστά τους ανθρώπους αναξιοπρεπείς.
Εκείνο που πρώτιστα χρειάζεται είναι η καλλιέργεια νοοτροπίας απολύτου σεβασμού προς το δημόσιο χρήμα.
Η καλλιέργεια τέτοιας νοοτροπίας προϋποθέτει μακροχρόνιες συντονισμένες προσπάθειες.
Προϋποθέτει επίσης: Σε ανώτατο πολιτικό επίπεδο να επιδεικνύεται μηδενική ανοχή έναντι οποιουδήποτε εμπλέκεται σε παρατυπίες και ατασθαλίες ή σε διασπάθιση δημοσίου χρήματος.
Θα πρέπει να γίνεται πλήρης και αποτελεσματική διερεύνηση όλων των υποθέσεων διαφθοράς και/ή διασπάθισης δημοσίου χρήματος.
 Όσοι εμπλέκονται σε τέτοιες υποθέσεις πρέπει να τιμωρούνται παραδειγματικά.
Το συνταγματικό κώλυμα που υπάρχει στη παρακολούθηση των τηλεπικοινωνιών αποτελεί τεράστιο και συχνά ανυπέρβλητο εμπόδιο ατην αποτελεσματική διερεύνηση υποθέσεων διαφθοράς.
 Προς την κατεύθυνση αυτή επιβάλλεται η τροποποίηση του Συντάγματος το ταχύτερο δυνατό για να επιτρέψει, με τις αναγκαίες πάντα δικαστικές διασφαλίσεις, την παρακολούθηση των τηλεπικοινωνιών.
Δημιουργία ανεξάρτητης τριμελούς Επιτροπής Εκλογών (Election Commission) η οποία να είναι επιφορτισμένη μεταξύ άλλων με τον έλεγχο των εισφορών προς τα κόμματα και των δαπανών για τις εκλογικές αναμετρήσεις τόσο από τα κόμματα όσο και από τους ανεξάρτητους υποψηφίους.
Θεσμοθέτηση διαφανών διαδικασιών για τις εισφορές προς τα κόμματα.
 Τα έσοδα και έξοδα των κομμάτων να ελέγχονται από το Γενικό Ελεγκτή της Δημοκρατίας.
Για να μειωθεί η εξάρτηση των κομμάτων από τις εισφορές, γεγονός που προκαλεί φαινόμενα διαπλοκής, επιβάλλεται η ουσιαστική αύξηση της κρατικής χορηγίας προς τα κόμμστα.
Να τεθεί ανώτατο όριο για τις δαπάνες των κομμάτων για βουλευτικές και προεδρικές εκλογές καθώς και το προεδρικό αξίωμα.
Να αυξηθεί το ποσό που επιτρέπεται να δαπανά ένας υποψήφιος βουλευτής στη διάρκεια της προεκλογικής περιόδου αλλά ο έλεγχος για τις δαπάνες αυτές να γίνει αυστηρός και αποτελεσματικός.
Περαιτέρω εκσυγχρονισμός και βελτίωση των διαδικασιών για τις προσφορές.
Θέσπιση ειδικής νομοθεσίας που να απαγορεύει τη διεκδίκηση από το ίδιο άτομο του αξιώματος του Προέδρου της Δημοκρατίας και του Δημάρχου για περισσότερες από δυο συνεχόμενες θητείες.
 Αντίστοιχη ρύθμιση θα πρέπει να εξεταστεί και για τα μέλη του Κοινοβουλίου παρόλο που αυτά δεν ασκούν εκτελεστική εξουσία ούτε λαμβάνουν αποφάσεις για τη διενέργεια δαπανών.
Εισαγωγή του μέτρου της υποχρεωτικής αποχής από την εκτέλεση των καθηκόντων τους για όλους τους πολιτειακούς και δημοτικούς αξιωματούχους εναντίον των οποίων διεξάγεται ποινική έρευνα την οποία διέταξε ο Γενικός Εισαγγελέας της Δημοκρατίας καθ' όσο χρόνο η έρευνα βρίσκεται σε εξέλιξη.
Σε περίπτωση που πολιτειακός ή δημοτικός αξιωματούχος καταδικάζεται σε ποινή φυλάκισης θα πρέπει υποχρεωτικά να εκπίπτει του αξιώματος του.
Υγεία
Η άγνοια συνιστά μέγιστη μορφή κοινωνικής ασθένειας. Ο Δημοκρατικός Συναγερμός θεωρεί ότι η στήριξη της υγείας ξεκινά από την αντιμετώπιση της άγνοιας.
Στόχος της Πολιτικής μας
Στόχος μας είναι η δημιουργία ενός σύγχρόνου συστήματος Υγείας για την προστασία της Υγείας και για τη διαχείριση της ασθένειας.
Αυτό μπορεί να επιτευχθεί με την πολυεπίπεδη εφαρμογή προληπτικών μηχανισμών και με τη δυνατότητα του κάθε πολίτη να έχει πρόσβαση σε υψηλού επιπέδου υπηρεσίες υγείας,
 καθώς επίσης και ελεύθερη επιλογή ιατρού.
 Η διασφάλιση της οικονομικής βιωσιμότητας του συστήματος υγείας είναι υψίστης σημασίας για τον Δημοκρατικό Συναγερμό.
Εξ ίσου σημαντική είναι και η διασφάλιση της χαμηλότερης κατά το δυνατόν οικονομικής συνεισφοράς του πολίτη, προκειμένου να διασφαλίζει για τον ίδιο και την οικογένεια του υψηλής ποιότητας ιατροφαρμακευτική κάλυψη.
Τα μη ευρισκόμενα στην παραγωγή μέλη της κοινωνίας θα έχουν επίσης πλήρη και υψηλής ποιότητας ιατροφαρμακευτική κάλυψη.
Ειδική μέριμνα πρέπει να αναληφθεί από την πολιτεία για τα μέλη της που μειονεκτούν σωματικά, ψυχολογικά και νοητικά.
Παρούσα Κατάσταση
Είμαστε το μοναδικό κράτος-μέλος της Ευρωπαϊκής Ένωσης, που δεν διαθέτει Εθνικό Σύστημα Υγείας, Ιατρική Σχολή, Ανωτάτη Νοσηλευτική Σχολή, πλήρες Παιδιατρικό Νοσοκομείο και Ινστrτούτο Υγείας του Παιδιού, κλινική εφηβικής ιατρικής καθώς επίσης και Αντικαρκινικό Νοσοκομείο.
Επιπλέον οι υπηρεσίες τεταρτοβάθμιας περίθαλψης είναι διασκορπισμένες και ασύντακτες εν αναμονή της λειτουργίας του Νέου Γενικού Νοσοκομείου Λευκωσίας.
Οι προοπτικές λεrτουργίαςτου Νέου Νοσοκομείου Αμμοχώστου στο Παραλίμνι, του Ογκολογικού τμήματος του Νοσοκομείου Λεμεσού, του Αιμοδυναμικού εργαστηρίου της γ-κάμερα, αλλά και η ολοκλήρωση του Γενικού Νοσοκομείου Λεμεσού συνεχώς μετατίθενται σε ακαθόριστους χρονικούς ορίζοντες.
Πολλοί συμπολίτες μας πεθαίνουν ή τραυματίζονται καθημερινά στους κυπριακούς δρόμους σε τροχαία συμβάντα ενώ πολλά δυστυχήματα θα μπορούσαν να είχαν προληφθεί και η εξ αυτών θνησιμότητα και νοσηρότητα να περιοριστεί με κατάλληλους σχεδιασμούς των μηχανισμών αντιμετώπισης τραυματιών.
Οι χρονίως πάσχοντες από νόσους φθοράς δεν τυγχάνουν της κατάλληλης φαρμακευτικής και ιατρικής φροντίδας, δεν υπάρχουν κλινικές φυσικής αποκατάστασης και φυσικοθεραπείας, αλλά και ψυχολογικής υποστήριξης.
Οι ψυχιατρικές υπηρεσίες χρήζουν εκ βάθρων αναδόμησης και στήριξης,
ενώ οι υπηρεσίες κοινοτικής ψυχιατρικής ευρίσκονται σε αρχέγονο εμβρυικό στάδιο.
Οι πάσχοντες από εξαρτήσεις εκ δρογών εχουν μηδαμινή υποστήριξη,
ενώ ΚΑΜΙΑ ΑΠΟ ΤΙΣ ΕΠΙΣΤΗΜΟΝΙΚΑ ΑΠΟΔΕΚΤΕΣ ΜΕΘΟΔΟΥΣ ΠΡΟΛΗΨΗΣ ΤΩΝ ΕΞΑΡΤΗΣΕΩΝ ΔΕΝ ΕΦΑΡΜΟΖΕΤΑΙ.
Στην ουσία δεν εφαρμόζεται καμιά στρατηγική για την αντιμετώπιση των ναρκωτικών.
Όσον αφορά το νοσηλευτικό προσωπικό, το πρόβλημα είναι οξύ και δεν μπορεί να αντιμετωπισθεί με ημίμετρα και με πλήρη έλλειψη εθνικού σχεδιασμού.
Στον κρίσιμο τομέα της φαρμακευτικής, η κατάσταση έχει περιέλθει σε πλήρες αδιέξοδο με τρομακτικές ελλείψεις σε ζωτικά φάρμακα και σε αδυναμία ελέγχου της κατάστασης ελλείψει στρατηγικής, συστήματος υγείας, ανεξέλεγκτου αριθμού δικαιούχων και πολλών άλλων εγγενών προβλημάτων που δυστυχώς η κυβέρνηση δεν έχει καν επισημάνει, δεν έχει καν καταγράψει.
Το σύστημα προμηθείας ιατρικού εξοπλισμού είναι βραδυκίνητο, ανεπαρκές και αναποτελεσματικό με συνέπεια όταν ένα μηχάνημα -που παραγγέλθηκε προ ετών -εγκατασταθεί, να είναι ήδη απαρχαιωμένης τεχνολογίας.
Πλείστα νοσοκομεία αντιμετωπίζουν όχι μόνο έλλειψη κλινών αλλά και άλλων ουσιωδών χώρωνως είναι τα γραφεία των ιατρών και οι χώροι για την εξεταση των ασθενών.
Η Πρόταση μας οικοδομείται επάνω σε Εννέα πυλώνες. Η υγεία είναι αμυντικός μηχανισμός για το έθνος γι' αυτό έπρεπε και πρέπει να ενταχθεί στους αμυντικούς μας σχεδιασμούς.
Ο Δημοκρατικός Συναγερμός μετά από σοβαρή μελέτη και σχεδιασμό, καταθέτει ενώπιον του λαού την υπεύθυνη πρότασή του για την επίτευξη του απλού, σύγχρονου και περιεκτικού στόχου της διασφάλισης της Υγείας του Πολίτη και της πλήρους και αξιοπρεπούς στήριξής του όταν νοσεί.
Ο ΠΡΩΤΟΣ ΠΥΛΩΝΑΣ
Ο πρώτος πυλώνας είναι η αναδόμηση του Υπουργείου Υγείας με αναδιάταξη των υπηρεσιών του.
Ο ΔΕΥΤΕΡΟΣ ΠΥΛΩΝΑΣ
Ο δεύτερος πυλώνας είναι η στήριξη και ο εκσυγχρονισμός της κρατικής ιατρικής με κύριο άξονα την αυτονόμηση των δημοσίων νοσοκομείων οικονομικά, λειτουργικά αλλά και διαχειριστικά,
ενώ επιστημονικά πρέπει να διατηρείται πλήρης σύνδεση μεταξύ των Νοσοκομείων, των Ινστιτούτων, της Ιατρικής και Νοσηλευτικής Σχολής και όλων των επιστημονικών φορέων.
Το τρίπτυχο ΟΙΚΟΝΟΜΙΚΗ ΑΥΊΌΝΟΜΙΑ-ΔΙΑΧΕΙΡΙΠΙΚΗ ΣΥΝΕΡΓΑΣΙΑ ΚΑΙ ΕΠΙΣΤΗΜΟΝΙΚΗ ΑΛΛΗΛΟΕΠΙΚΑΛΥΨΗ οριοθετεί τον ορισμό του ευέλικτου νοσοκομείου.
Ο ΤΡΙΤΟΣ ΠΥΛΩΝΑΣ
Ο τρίτος πυλώνας είναι η ιδιωτική ιατρική. Είναι γνωστό πως η βασική δομή της ιδιωτικής ιατρικής είναι η μικρή ιδιωτική κλινική-διαμέρισμα.
Αυτό το χαρακτηριστικό της ιδιωτικής ιατρικής, η πολυδιάσπαση δηλαδή του νοσηλευτηριακού συστήματος, προκαλεί και όλα τα εγγενή και συμπαρομαρτούντα προβλήματα.
Πρόταση νόμου του ΔΗΣΥ για την παροχή αναπτυξιακών κινήτρων στους ιδιώτες ιατρούς για να οργανώσουν μεγάλα ιδιωτικά νοσοκομεία συνασπιζόμενοι μεταξύ τους και εγκαταλείποντας το αναχρονιστικό σύστημα των μικρών μονάδων, έχει ψηφιστεί από την Ολομέλεια του Σώματος της Βουλής, αλλά δεν εφαρμόζεται.
Προτείνουμε την παροχή οικονομικών και άλλων πολεοδομικών κινήτρων.
Προτείνουμε επίσης την παροχή κινήτρων στα ιδιωτικά νοσοκομεία για την εργοδότηση μειονεκτικών βιολογικά ατόμων.
Οι ίδιοι μηχανισμοί ελέγχου ποιότητας που θα εφαρμοσθούν για τον δημόσιο τομέα θα εφαρμοσθούν και για τον ιδιωτικό
Οι τρεις πρώτοι πυλώνες οικοδομούμενοι ανεξάρτητα αλλά λαμβάνοντας υπ' όψη σε κάθε βήμα υλοποίησης τους την ανάγκη αλληλοϋποστήριξης, συνέργειας και συνεργασίας, μπορούν να στηρίξουν επαγωγικά το Γενικό Σχέδιο Υγείας.
Ο ΤΕΤΑΡΤΟΣ ΠΥΛΩΝΑΣ
Ο τέταρτος πυλώνας είναι η ίδρυση και λειτουργία ενός Ιατρικού Πανεπιστήμιου.
Ο ΠΕΜΠΤΟΣ ΠΥΛΩΝΑΣ
Ο ΠΕΜΠΤΟΣ ΠΥΛΩΝΑΣ ΑΦΟΡΑ ΤΑ ΦΑΡΜΑΚΑ ΚΑΙ ΤΗ ΔΥΝΑΜΙΚΗ ΤΟΥΣ.
Η πρόταση μας για το μείζον ζήτημα των φαρμάκων περιλαμβάνει Σύσταση Εθνικού Οργανισμού Φαρμάκου. Είναι πλέον αδήριτη ανάγκη, η προώθηση της σύστασης ενός ανεξάρτητου φορέα φαρμάκων που θα ρυθμίζει σωστά και σε βάθος χρόνου τα προβλήματα του φαρμάκου στη χώρα μας.
Προμήθεια για όλο τον κυπριακό λαό, αρίστης ποιότητας φαρμάκων σε πλήρη επάρκεια και με δυνατότητα φαρμακευτικών επιλογών στις φθηνότερες κατά το δυνατόν τιμές.
Εφόσον το 80%, περίπου, του λαού καθώς και οι πάσχοντες από ορισμένες νόσους, όπως οι καρκινοπαθείς, οι καρδιοπαθείς, οι ρευματοπαθείς κ.ά. δικαιούνται δωρεάν ιατροφαρμακευτική περίθαλψη, το κράτος οφείλει να προμηθεύει τα δημόσια φαρμακεία με αρίστης ποιότητας φάρμακα και σε επαρκείς ποσότητες.
Για το 15% του κυπριακού λαού, το οποίο υποχρεούται να αγοράζει φάρμακα από τα ιδιωτικά φαρμακεία, πρέπει να ληφθεί μέριμνα για την εξασφάλιση αρίστης ποιότητας φαρμάκων σε επαρκείς ποσότητες.
Να σταματήσει η παραβίαση της Κοινοτικής νομοθεσίας, που αφορά τη σήμανση των φαρμάκων στην Ελληνική γλώσσα, γεγονός που θα αποτελέσει την αιτία επιβολής κυρώσεων από την ΕΕ κατά της παραβιάζουσας την κοινοτική νομοθεσία Κυπριακής Δημοκρατίας.
Η λανθασμένη πολιτική, που ακολούθησε η συγκυβέρνηση της «Αλλαγής» και στην οποία παραμένει πεισματικά προσκολλημένη, οδήγησε στα τραγικά αδιέξοδα των τελευταίων μηνών, δηλαδή στην εξαφάνιση των καλών και φθηνών φαρμάκων από την κυπριακή αγορά.
Για όλα αυτά, είχαμε προειδοποιήσει από τον Οκτώβριο του 2004, δυστυχώς, όμως η κυβέρνηση εξακολουθεί να επιμένει σε αυτή τη λανθασμένη πολιτική, η οποία δεν αφήνει καμία ελπίδα.
Ο ΕΚΤΟΣ ΠΥΛΩΝΑΣ
Ο ΕΚΤΟΣ ΠΥΛΩΝΑΣ EINΑI Η ΑΓΩΓΗ ΥΓΕΙΑΣ
ΠΕΡΙΒΑΛΛΟΝΤΟΛΟΓΙΚΑ ΠΡΟΓΡΑΜΜΑΤΑ-ΠΡΟΓΡΑΜΜΑΤΑ ΠΡΟΛΗΨΗΣ
Για τον Δημοκρατικό Συναγερμό η Αγωγή Υγείας είναι ο ισχυρότερος σύμμαχος του πολίτη για την προστασία της Υγείας και ο ισχυρότερος σύμμαχος του ιατρού για τη διαχείριση της ασθενείας.
Πρόληψη στην Υγεία
Τα παιδιά έχοντας διδαχθεί τις βασικές αρχές Αγωγής Υγείας έχουν ήδη διασφαλίσει σε πολύ μεγάλο ποσοστό:Αρνητική στάση απέναντι στο κάπνισμα.Σωστές διατροφικές συνήθειες.Πλήρη κυκλοφοριακή αγωγή.Επίγνωση κινδύνων και αρνητική στάση απέναντι στα ναρκωτικά.Σωστή σεξουαλική αγωγή-Γνώσεις σεξουαλικής και αναπαραγωγικήςυγείας και δικαιώματα.Αγάπη προς το περιβάλλον, οικολογική συνείδηση.Ενασχόληση με αθλοπαιδιές.Ισχυρή αυτοεκτίμηση -αντιμετώπιση βουλιμίας και ανορεξίας. Γνώσεις πρόληψης τερηδόνας και υγιεινής των δοντιών.Φιλική-αποδεκτική στάση στα εμβόλια.Αγάπη προς τη σωματική άσκηση και τον αθλητισμό.
Ο ΕΒΔΟΜΟΣ ΠΥΛΩΝΑΣ
Ο ΕΒΔΟΜΟΣ ΠΥΛΩΝΑΣ EINΑI Η ΒΙΟΗΘΙΚΗ ΚΑΙ ΟΙ ΚΩΔΙΚΕΣ ΕΠΑΓΓΕΛΜΑΤΙΚΗΣ ΔΕΟΝΤΟΛΟΓΙΑΣ
Οι ραγδαίες εξελίξεις στον τομέα της βιοτεχνολογίας και της γενετικής καθιστούν την Βιοηθική υψίστης σημασίας πυλώνα στήριξηςτης δημοσίας υγείας.
1.  Στήριξη και σεβασμός στην Επιτροπή Βιοηθικής Κύπρου.
2.  Δημιουργία επιτροπών Ηθικής Δεοντολογίας σε κάθε Ερευνητικό Κέντρο και σε καθε Νοσοκομείο.
Εφαρμογή του Νόμου για τα δικαιώματα των ασθενών, που έχει ψηφιστεί από τον Δεκέμβριο του 2004.
Επακριβής καθορισμός των υποχρεώσεων των ασθενών.
Δημιουργία Επrτροπών ενδονοσοκομειακών θανάτων σε κάθε νοσοκομείο (Πρόταση Νόμου ΔΗΣΥ, η οποία έχει κατατεθει
Επανατοποθέτηση των Ιατρών έναντι του Όρκου του Ιπποκράτη
Δημιουργία Κώδικα Επαγγελματικής Δεοντολογίας για όλες τις ομάδες των εργαζομένων στον τομέα της Υγείας.
Σύσταση Ανεξάρτητης Ιατροδικαστικής Υπηρεσίας
Ένταξη όλωντων Ιδρυμάτων των εμπλεκομένων σε ζητήματα βιοτεχνολογίας γενετικής σε ενιαία Ιδρύματα: Ινστrτούτο Υγείας του Παιδιού και Ινστrτούτο Μεταμοσχεύσεων.
Ο ΟΓΔΟΟΣ ΠΥΛΩΝΑΣ
Ο ΟΓΔΟΟΣ ΠΥΛΩΝΑΣ είναι η εκ βάθρων αναδόμηση των Ψυχιατρικών Υπηρεσιών. Οι υπάρχουσες σήμερα δομές συνάδουν με υπηρεσίες υποανάπτυκτης τριτοκοσμικής χώρας.
Η πρόταση μας συνίσταται σε: Βελτίωση των κτιριακών υποδομών σε πόλεις και σε μεγάλα κέντρα της υπαίθρου.
Στελέχωση υπηρεσιών με πρόσληψη ειδικών ψυχιάτρων με εξειδίκευση στην παιδοψυχιατρική, στην ψυχιατρική των γερόντων, στην κοινοτική ψυχιατρική κλπ.
Πρόσληψη ειδικών ψυχολόγων, κοινωνικών λειτουργών και εργασιοθεραπευτών για την αποτελεσματική στήριξη των πασχόντων.
Να δοθεί ιδιαίτερη έμφαση στην πρόληψη των ψυχικών νοσημάτων και ιδιαίτερη σημασία στην έγκαιρη διάγνωση.
Να εφαρμοσθούν ειδικά μέτρα για την ψυχιατρική στήριξη των φυλακισμένων.
Να αναπτυχθεί ειδική υπηρεσία στήριξης των απεξαρτηθέντων και των ευρισκομένων στην διαδικασία της απεξάρτησης από τα ναρκωτικά και το αλκοόλ ατόμων.
Εφαρμογή Κοινοτικής Ψυχιατρικής, αναζήτηση δηλαδή και αντιμετώπιση των ψυχικά πασχόντων στους χώρους κατοικίας και εργασίας των.
Στα πλαίσια αυτά προτείνουμε τη λεrτουργία κέντρων άμεσης βοήθειας και αντιμετώπισης κρίσεων καθώς επίσης και λεrτουργία κινητών μονάδων.
Στα πλαίσια της αγωγής υγείας να δοθεί έμφαση στην αντιμετώπιση της προκατάληψης του λαού προς τους ψυχικά πάσχοντες.
Ένταξη στην παραγωγική διαδικασία των ψυχικά πασχόντων
και παροχή κινήτρων στους εργοδότες για την εργοδότηση των ψυχικά μειονεκτούντων ατόμων.
Δημιουργία πολυδύναμων επιστημονικών ομάδων με συμμετοχή των φορέων της Κοινότητας, του Δήμου, της Πολιτείας αλλά και Μη Κυβερνητικών Οργανώσεων.
Η ΨΥΧΙΑΤΡΙΚΗ ΕΠΑΝΑΣΤΑΣΗ ΔΕΝ ΜΠΟΡΕΙ ΝΑ ΕΠΙΤΥΧΕΙ ΧΩΡΙΣ ΑΝΑΔΟΜΗΣΗ ΤΟΥ ΣΥΣΤΗΜΑΤΟΣ ΚΟΙΝΩΝΙΚΗΣ ΠΡΟΝΟΙΑΣ, ΓΙΑ ΤΗΝ ΟΠΟΙΑ ΠΡΟΤΕΙΝΟΥΜΕ:
I.  Αναγνώριση και καθορισμό των ευπαθών Κοινωνικών Ομάδων και των υποχρεώσεων της πολιτείας προς αυτές.
2. Ίδρυση συντονιστικού φορέα για την προαγωγή της συνεργασίας ιδιωτικής και κρατικής πρωτοβουλίας.
Αυστηρή εφαρμογή της νομοθεσίας για την στήριξη των αναπήρων
Ενθάρρυνση του εθελοντισμού.
Ουσιαστική εμπλοκή των κοινωνικών υπηρεσιών στις πολυδύναμες ομάδες στήριξης των ψυχικά ασθενών.
Ναρκωτικά
Ο κυπριακός λαός παρακολουθεί καθημερινά από τα Μέσα Μαζικής Ενημέρωσης, έντυπα και ηλεκτρονικά, να ξετυλίγεται ο μίτος των εξαρτήσεων από τις δρόγες, με εξάρσεις και υφέσεις αναλόγως, και σε πλήρη συνάρτηση με την περιστασιακή επικαιρότητα.
Αναμένονταςτο λεγόμενο Αντιναρκωτικό Συμβούλιο να χαράξει και να καταθέσει την εθνική στρατηγική επί του ζητήματος των ναρκωτικών, βλέπουμε κατά καιρούς διαφόρους, εμπλεκόμενους και μη, να προσπαθούν να επιβάλουν συγκεκριμένες απόψεις, πολλές φορές οφθαλμοφανώς αντιεπιστημονικές και αντικοινωνικές.
Η πολυγλωσσία και πλείστα όσα αμφιλεγόμενα ζητήματα επrτείνουν την αγωνία των πολrτών.
 Βεβαίως η αγωνία δεν αφορά μόνον τους ναρκομανείς, τον άγνωστο και γνωστό κόσμο των εξαρτημένων ατόμων και των τραγικών συγγενών, του περίγυρου αλλά και των δυνητικά υποψηφίων προς εξαρτήσεις, αλλά και τον κάθε πολίτη και την κάθε οικογένεια.
Η επιτυχία ενάντια στη χρήση εξαρτησιογόνων ουσιών αποτελεί ύψιστη προτεραιότητα για τον Δημοκρατικό Συναγερμό.
 Γι αυτό στο εμπεριστατομένο πρόγραμμα μας για την αντιμετώπιση των ναρκωτικών περιλαμβάνονται οι μακροπρόθεσμοι σχεδιασμοί για τηνπρόληψη της χρήσης ναρκωτικών ουσιών.
Παγκύπριο Σχέδιο για τη θεραπεία των εξαρτημένων ατόμων.
Πρόγραμμα Κοινωνικής Επανένταξης των απεξαρτηθέντων.
Ενίσχυση της έρευνας, της εκπαίδευσης και ειδικά της αγωγής υγείας.
ΕΝΑΤΟΣ ΠΥΛΩΝΑΣ
Ο ένατος πυλώνας είναι η συνεχής ιατρική και νοσηλευτική εκπαίδευση
 Ο στόχος της συνεχιζόμενης ιατρικής εκπαίδευσης, είναι να φθάσει ο/η ιατρός στο επίπεδο να εκτελεί μια ασφαλή, αποτελεσματική, επίκαιρη, έγκαιρη, αποδοτική και δίκαιη ιατρική πράξη, με επίκεντρο τον άνθρωπο.
Ο ΔΗ.ΣΥ, για την επίτευξη αυτού του στόχου, προτείνει: Τον έλεγχο της καταλληλότητας της κλινικής και του νοσοκομείου, για την εκπαίδευση ειδικευομένων ιατρών σε περιοδική βάση.
Αναθεώρηση του τρόπου πρόσληψης ειδικευομένων ιατρών.
Συνεχή ενημέρωση των ειδικών ιατρών.
Υλοποίηση του προγράμματος νοσηλευτικών ειδικοτήτων.
Εμπόριο και Βιομηχανία
Το έλλειμμα στο εμπορικό ισοζύγιο έχει φτάσει σε ιστορικά υψηλά επίπεδα και είναι το μεγαλύτερο από όλες τις χώρες της Ευρωπαϊκής Ένωσης των 25.
Ο τομέας του εξαγωγικού εμπορίου πρέπει να αναδιαρθρωθεί για να μπορέσει να ανταπεξέλθει στον εντεινόμενο ανταγωνισμό.
Ι. Ενίσχυση ανταγωνιστικότητας της Κυπριακής Βιομηχανίας
Είναι γενικά αποδεκτό ότι τα Κυπριακά προϊόντα έχουν ψηλό κόστος και δεν είναι ιδιαίτερα ανταγωνιστικά στις ξένες αγορές.
 Πρέπει να εξευρεθούν τρόποι για μείωση των λεrτουργικών εξόδων και του κόστους κατασκευής.
 Στα πλαίσια αυτά θα πρέπει να γίνει διάλογος με τους κοινωνικούς εταίρους, την Κυβέρνηση και τον Έφορο Κρατικών Ενισχύσεων σχετικά με:
Τη δυνατότητα παροχής κίνητρων και επιδοτήσεων για αναβάθμιση των παραγωγικών τομέων μέσω της Έρευνας και της Τεχνολογίας.
τη δυνατότητα εργοδότησης ξένων εργατών σε περιπτώσεις που υπάρχουν ελλείψεις και όπου αυτό είναι απαραίτητο για την αύξηση της παραγωγικότητας.
Τα πιθανά φορολογικά κίνητρα που εμπίπτουν μέσα στα επιτρεπόμενα από τη Νομοθεσία Δημοσίων Ενισχύσεων.
2. Συμμετοχή σε προγράμματα επιχειρηματικότητας της Ε.Ε.
Στο πλαίσιο της σχετικής πολιτικής της Ευρωπαϊκής Επrτροπής εφαρμόζονται διάφορα προγράμματα στήριξης των Μικρομεσαίων Επιχειρήσεων.
Δυστυχώς η παρούσα κυβέρνηση δεν κατάφερε να απορροφήσει οιαδήποτε κονδύλια απότο 'Πολυετές Πρόγραμμα για τις Μικρομεσαίες Επιχειρήσεις' παρά την συνεισφορά της Κύπρου στον προϋπολογισμότου προγράμματος.
 Η συμμετοχή της Κύπρου στο διάδοχο πρόγραμμα 'Ανταγωνιστικότητα και Επενδύσεις' επιβάλλεται.
Για τον σκοπό αυτό θα πρέπει να γίνει η κατάλληλη προετοιμασία και προώθηση του προγράμματος εκ μέρους της Κυβέρνησης, ούτως ώστε οι Μικρομεσαίες Επιχειρήσεις να επωφελούνται από τέτοια προγράμματα.
 Ο Δημοκρατικός Συναγερμός προτείνει την σύσταση φορέα ο οποίος θα στοχεύει ακριβώς στην συμμετοχή της Κύπρου σε τέτοια προγράμματα και στην απορρόφηση κονδυλίων από τις Κυπριακές επιχειρήσεις.
3. Προσέλκυση Ξένων Επενδύσεων
Συγκρινόμενη με τα άλλα νέα μέλη της Ευρωπαϊκής Ένωσης η Κύπρος δεν έχει καταφέρει να προσελκύσει παρά ελάχιστες ξένες επενδύσεις μετά την ένταξη.
Αντιθέτως, σχεδιασμοί για πραγματοποίηση ξένων επενδύσεων από τρίτες χώρες αντιμετωπίζονται από γραφειοκρατικές και χρονοβόρες διαδικασίες.
 Θα πρέπει να ληφθούν μέτρα απλοποίησης του θεσμικού, νομικού και κανονιστικού πλαισίου το οποίο διέπει τις ξένες επενδύσεις στην Κύπρο.
Παράλληλα ο Δημοκρατικός Συναγερμός προτείνει την ίδρυση ανεξάρτητου και ευέλικτου Φορέα Προώθησης Ξένων Επενδύσεων.
4. Εφαρμογή Προγράμματος Νέας Βιομηχανικής Πολιτικής
Στην προσπάθεια της να αντιμετωπίσει την φθίνουσα πορεία της μεταποίησης η Κυβέρνηση Κληρίδη εισήγαγε το 2002 την Νέα Βιομηχανική Πολιτική με σκοπό την αναδόμηση της βιομηχανίας
 και την προσέλκυση ξένων επενδύσεων.
Τα τελευταία δύο χρόνια το Σχέδιο αυτό δεν εφαρμόζεται παρά το σχετικό ενδιαφέρον που έχουν επιδείξει οι επιχειρήσεις.
 Την ίδια στιγμή ο τομέας της μεταποίησης σημειώνει αρνητικούς ρυθμούς ανάπτυξης και συνεισφέρει το χαμηλότερο ποσοστό στο ΑΕΠ σε σύγκριση με τις άλλες 24 χώρες της Ε.Ε.
Θα πρέπει να υπάρξει πολrτική βούληση, και διαβούλευση με όλους τους αρμόδιους φορείς για την εφαρμογή του Προγράμματος Νέας Βιομηχανικής Πολιτικής.
Θα πρέπει επίσης να μελετηθεί η υιοθέτηση άλλων παρόμοιων προγραμμάτων και δημοσιονομικών κινήτρων.
5. Προώθηση Κυπριακών Παραδοσιακών Προϊόντων
Θα πρέπει να προωθηθεί η ετοιμασία προτύπων ποιότητας και η πιστοποίηση των παραδοσιακών μας προϊόντων, με στόχο την προστασία της ονομασίας προελεύσεως τους.
Η προώθηση τους θα πρέπει να ενισχυθεί μέσω διαφήμισης και άλλων σχετικών εκδηλώσεων.
Μικρομεσαίες Επιχειρήσεις
Ο Δημοκρατικός Συναγερμός τάσσεται υπέρ της μελέτης πρόσθετων μέτρων ενίσχυσηςτων μικρομεσαίων επτχειρήσεωνπαράλληλα με τοπρόγραμμα de minimis.
Στόχος να καταστούν πιο ανταγωνιστικά τα προϊόντα και οι υπηρεσίες τους.
Σε περιπτώσεις που διαπιστώνονται ανυπέρβλητα προβλήματα βιωσιμότητας θα πρέπει να προσφέρονται κίνητρα και ενημέρωση σχετικά με την πιθανότητα συγχωνεύσεων σε μεγαλύτερες επιχειρήσεις.
Διαπιστώνουμε σοβαρό πρόβλημα ανείσπρακτων εμπορικών χρεών ιδιαίτερα μεταξύ μικρομεσαίων επιχειρήσεων, κάτι που ναρκοθετεί τον προγραμματισμό παραγωγής και να δυσχεραίνει την ανάπτυξη.
Προτείνουμε τη δημιουργία ειδικού Δικαστηρίου για ταχεία διεκπεραίωση υποθέσεων μικροχρεών και διασφάλιση της ταχείας εκτέλεσης των δικαστικών διαταγμάτων.
Υπηρεσίες
Ο Δημοκρατικός Συναγερμός πιστεύει στην ανάγκη ανάδειξης της Κύπρου σε περιφερειακό και διεθνές κέντρο παροχής υπηρεσιών με έμφαση στους τομείς της χρηματοοικονομικής, της παιδείας, της υγείας και αθλητισμού, της τεχνολογίας και της ναυτιλίας.
Για την υποβοήθηση αυτού του στόχου και για την άντληση ξένων επενδύσεων στους πιο πάνω τομείς ο Δημοκρατικός Συναγερμός προτείνει:
1. Ενίσχυση του τομέα διαχείρισης κεφαλαίων
Η Κύπρος πρέπει να εκμεταλλευτεί την ιδιότητα του μέλους της Ε.Ε και την εμπειρία που έχει αποκομίσει από την παροχή υπηρεσιών στον υπεράκτιο τομέα για να μετεξελιχθεί σε ένα περιφερειακό κέντρο διαχείρισης κεφαλαίων.
Ο Δημοκρατικός Συναγερμός προτείνει την εξέταση σχετικών υποβοηθητικών νομοθετικών και διοικητικών μέτρων.
2. Δημιουργία του θεσμού του Τραπεζικού Διαμεσολαβητή
Ο Τραπεζικός διαμεσολαβητής είναι ένας θεσμός μέσω του οποίου οι διαφορές καταναλωτών αλλά και επενδυτών με τις τράπεζες και τα χρηματοπιστωτικά ιδρύματα επιλύονται με φιλικό τρόπο, εξωδικαστικό και με πολύ ταχείς ρυθμούς.
 Τέτοιοι θεσμοί υπάρχουν σχεδόν σε όλες τις Ευρωπαϊκές χώρες.
Ο Δημοκρατικός Συναγερμός προτείνει την θέσπιση ενός τέτοιου θεσμού που θα προσδώσει την αναγκαία αξιοπιστία στο Χρηματοπιστωτικό σύστημα της Κύπρου.
3. Δημιουργία Ενιαίας Εποπτικής Αρχής στον χρηματοοικονομικό τομέα
Η ελευθεροποίηση του Κυπριακού χρηματοοικονομικού συστήματος και η ένταξη στην Ε.Ε συνεπάγεται αυξημένους κινδύνους όσον αφορά τη χρηματοοικονομική σταθερότητα.
Απαιτείται προσαρμογή των θεσμών της εποπτείας ούτως ώστε να ανταποκρίνονται στις εξελίξεις στον τομέα.
Η ύπαρξη Ενιαίας Εποπτικής Αρχής, που αποτελεί ανεκπλήρωτη δέσμευση της κυβέρνησης Παπαδόπουλου, θα προσφέρει αξιοπιστία και αποτελεσματικότητα και θα αποτελεί ξεκάθαρο σημείο αναφοράς και συγκριτικό πλεονέκτημα στην διεθνή χρηματοοικονομική αγορά.
4. Ίδρυση Ινστιτούτου Χρηματοοικονομικών, Ναυτιλιακών και Ευρωπαϊκών Μελετών
Εκτός από την θετική επίδραση στον ακαδημαϊκό τομέα, η σύσταση ενός τέτοιου ινστιτούτου θα έχει και θετικότατο αντίκτυπο στους τομείς στους οποίους θα δραστηριοποιηθεί, τόσο από πλευράς διεθνούς προβολής όσο και από πλευράς ερευνητικού έργου.
 Θα δημιουργηθεί μια πλατφόρμα όπου θα διοργανώνονται συνέδρια και σεμινάρια με επίκεντρο θέματα που μπορεί να αφορούν τις μεσογειακές χώρες.
 Ένα τέτοιο Ινστιτούτο μπορεί να είναι ανεξάρτητο ή να συνεργάζεται με εγχώριες ή ξένες πανεπιστημιακές σχολές ενδυναμώνοντας το προφίλ του ακαδημαϊκού τομέα στην Κύπρο.
Τουρισμός
Η κατάσταση της τουριστικής μας βιομηχανίας τα τελευταία τρία χρόνια δεν είναι ικανοποιητική.
Οι τουριστικές αφίξεις έχουν ακολουθήσει πτωτική πορεία ενώ σοβαρότερο είναι το θέμα της μείωσης των εισοδημάτων.
 Το γεγονός αυτό μας ανησυχεί γιατί ο τουρισμός αποτελεί τη βασική βιομηχανία αυτού του τόπου από την οποία εξαρτώνται και σειρά άλλων τομέων.
Αναγνωρίζουμε ότι η οικονομική κατάσταση των ξενοδοχειακών επιχειρήσεων δεν είναι ικανοποιητική, κάτι που επιβαρύνεται περαrτέρω από την αύξηση των μη αδειούχων καταλυμάτων.
 Αναγνωρίζουμε επίσης ότι ο ανταγωνισμός από τα κατεχόμενα θα εντείνεται συνεχώς.
Διαπιστώνουμε ότι η τουριστική Κύπρος αντιμετωπίζει πρόβλημα ανταγωνιστικότητας έναντι χωρών όπως η Κροατία, η Τουρκία και η Αίγυπτος.
Η ενσωμάτωση από την κυβέρνηση του τέλους του ΚΟΤ στον ΦΠΑ με αποτέλεσμα την αύξηση του στο 8% επιδεινώνει περαιτέρω την κατάσταση.
Ο Δημοκρατικός Συναγερμός θεωρεί αναγκαία την επίσπευση της υλοποίησης του Στρατηγικού Σχεδίου για την ανάπτυξη του Τουρισμού και προτείνει τα εξής:
Δημιουργία των νέων αεροδρομίων χωρίς περαιτέρω καθυστερήσεις.
Κατασκευή γηπέδων γκολφ, μαρίνων, καζίνων και αθλητικών εγκαταστάσεων.
Ενίσχυση της συνεδριακής υποδομής.
Κίνητρα για δημιουργία health farms ή/και προσθήκες health spa σε υφιστάμενες ξενοδοχειακές μονάδες.
Βελτίωση της υποδομής σε τοπικό επίπεδο.
Μέτρα για βελτίωση της εμφάνισης των τουριστικών μας θερέτρων.
Δημιουργία τουριστικής αστυνομίας.
Βελτίωση της ανθρώπινης υποδομής με επιμόρφωση και καθιέρωση τουριστικής συνείδησης σε όλους τους εμπλεκόμενους.
Μακροπρόθεσμος σχεδιασμός για την προσέλκυση του "Μόνιμου Τουρίστα" δηλαδή πολrτών άλλων χωρών που δηλώνουν την Κύπρο σαν δευτερεύσουσα κατοικία και για τις φορολογικές τους υποχρεώσεις.
Με αυτό τον σχεδιασμό δημιουργούνται προοπτικές για θετικές επιπτώσεις στην ευρύτερη οικονομία αλλά και για τη διασφάλιση από την Κύπρο, σημαντικού μεριδίου αυτής της ραγδαία αναπτυσσόμενης αγοράς.
Άμεση αναδιάρθρωση του ΚΟΤ και μετατροπή του σε ένα ευέλικτο Οργανισμό για προώθηση και προβολή του τουριστικού μας προϊόντος με τη στενή συνεργασία και εμπλοκή του ιδιωτικού τομέα στη διαχείριση των διαφημιστικών δαπανών, αλλά και άλλων μακροπρόθεσμων μελετών.
Ριζική αναθεώρηση της αντιμετώπισης του θέματος Διαφήμιση και Προβολή και η "επιχειρηματική" πλέον προσέγγιση του, ως μιας σοβαρής "επένδυσης" της οικονομίας μας μέσω αποτελεσματικών και προσεκτικά εστιασμένων εκστρατειών.
Εξαγγελία ουσιαστικών κινήτρων για αναβάθμιση και απόσυρση κλινών.
Διευκολύνσεις από τις αρμόδιες αρχές για παραχώρηση αδειών εργασίας σε αλλοδαπούς εκεί που δεν υπάρχουν Κύπριοι ενδιαφερόμενοι
Χαλάρωση περιορισμών από την Κεντρική Τράπεζα προς τις Εμπορικές τράπεζες για επιμήκυνση της περιόδου αποπληρωμής δανείων ξενοδοχειακών και τουριστικών επιχειρήσεων, παρόμοιας φύσης που ισχύουν σε χώρες της Ευρωπαϊκής Ένωσης.
Καταναλωτές
Ο Δημοκρατικός Συναγερμός στοχεύει στην καλύτερη εξυπηρέτηση του πολίτη καταναλωτή.
Πάγιο αίτημα του Δημοκρατικού Συναγερμού είναι η δημιουργία Επιτρόπου Καταναλωτών.
Τα πρόσφατα παραδείγματα της ραγδαίας αύξησης των τιμών των καυσίμων και οι σοβαρές ελλείψεις φαρμάκων καθιστούν αυτό τον φορέα απαραίτητο για την διασφάλιση των δικαιωμάτων του καταναλωτή.
Τεχνολογία
Σήμερα η χώρα μας βρίσκεται στις χαμηλότερες θέσεις μεταξύ των χωρώντης Ε.Ε. στην εργοδότηση ερευνητικού προσωπικού σε ολική απασχόληση σε όλους τους τομείς της οικονομίας.
Επίσης η Κύπρος βρίσκεται στις χαμηλότερες θέσεις μεταξύ των χωρών της ΕΕ στην ενσωμάτωση και διάδοση των τεχνολογιών πληροφορικής και επικοινωνιών στην κοινωνία.
Τέλος η Κύπρος διεκδικεί τη τελευταία θέση στην Ευρώπη των 25 στα επίπεδα επένδυσης (σαν ποσοστό του ΑΕΠ) στην τεχνολογική έρευνα, με ποσοστό 0.27%, ενώ ο μέσος όρος στην Ευρώπη είναι στο 1.93% του ΑΕΠ.
Σύμφωνα με πρόσφατα στοιχεία η Κύπρος χαρακτηρίζεται επίσης από το πολύ μικρό ποσοστό θέσεων εργασίας με χρήση υπολογιστή στο σύνολο των χωρών της ΕΕ.
Το χαμηλό ρυθμό αύξησης σε θέσεις εργασίας τεχνολογιών πληροφορικής στο σύνολο των χωρών της ΕΕ.
Το χαμηλό ποσοστό ιστοσελίδων
Ο Δημοκρατικός Συναγερμός προτείνει:
Ενημέρωση για τη λειτουργία του Ιδρύματος Προώθησης Έρευνας, που ιδρύθηκε το 1996 με πρωτοβουλία της κυβέρνησης Γλαύκου Κληρίδη.
Τον σχεδιασμό και υλοποίηση ερευνητικών προγραμμάτων
και παραχώρηση, μέσω ειδικού Ταμείου, χορηγιών για την υλοποίηση αξιόλογων ερευνητικών σχεδίων.
Την προώθηση της συμμετοχής Κυπρίων ερευνητών σε ευρωπαϊκά ερευνητικά προγράμματα.
Την παροχή επιστημονικών συμβουλών και άλλων συμβουλευτικών υπηρεσιών που έχουν σχέση με την προώθησης έρευνας.
Την παροχή ολοκληρωμένων ηλεκτρονικών υπηρεσιών προς τους πολίτες για την πραγματοποίηση των δοσοληψιών τους με τις δημόσιες υπηρεσίες.
Ουσιαστική μείωση του κόστους πρόσβασης στο lnternet.
Πλήρης απαλλαγή από το κόστος πρόσβασης για τους σπουδαστές της Τριτοβάθμιας Εκπαίδευσης.
Ενθάρρυνση της πρόσβασης μέσω συσκευών πέρα από τους συμβατικούς υπολογιστές, όπως τα κινητά τηλέφωνα, οι υπολογιστές τσέπης, η τηλεόραση.
Άμεση υιοθέτηση και εφαρμογή της ηλεκτρονικής διακυβέρνησης.
Οι ηλεκτρονικές υπηρεσίες πρέπει να είναι προσβάσιμες από τους πολίτες, ανεξάρτητα από τον τόπο παρουσία τους και το επίπεδο εξοικείωσή τους με τις τηλεπικοινωνίες, καθώς από άτομα με ειδικές ανάγκες.
Τα συστήματα Ηλεκτρονικής Διακυβέρνησης πρέπει να στηρίζουν και να καθοδηγούντους πολίτες χωρίς να χρειάζεται να μεταβαίνουν στις Δημόσιες Υπηρεσίες, διαθέτοντας σε ηλεκτρονική μορφή όλο το αναγκαίο υλικό, ώστε να υλοποιούνται οι ονομαζόμενες υπηρεσίες μίας στάσης.
Οι πολίτες απευθύνονται σε μία μόνο Δημόσια Υπηρεσία για την υποβολή των αrτημάτων τους (υπηρεσίες μίας στάσης).
Η συλλογή των απαιτούμενων αιτήσεων πραγματοποιείται μέσω επικοινωνίας μεταξύ των Δημοσίων Υπηρεσιών.
Ανάπτυξη διαδικτυακών πυλών (internet portals) με σκοπό την υποβοήθηση του πολίτη στην καθημερινή του δραστηριότητα, για ζητήματα υγείας, εύρεσης εργασίας, τουρισμού κ.τ.λ.,
αλλά και για την υποστήριξη ειδικών ομάδων πληθυσμού.
Εφαρμογή διαφανούς θεσμικού πλαισίου σε ό,τι αφορά στην προκήρυξη, αποδοχή, εκτέλεση και παρακολούθησητης λεrτουργίας των έργων πληροφορικής.
Εφαρμογή της τηλε-εργασίας ως θεσμού που συντελεί μεταξύ άλλων και στην επαγγελματική αποκατάσταση ευαίσθητων κοινωνικών ομάδων, όπως τα άτομα με ειδικές ανάγκες και οι γυναίκες με παιδιά
καθώς και στη δημιουργία νέων θέσεων εργασίας.
Προώθηση της εφαρμογής των νέων τεχνολογιών σε όλες τις περιπτώσεις όπου συμβάλλουν στην ισότιμη ένταξη στην κοινωνία των ατόμων με ειδικές ανάγκες (πρόσβαση στην εκπαίδευση, δημόσιες υπηρεσίες κ.τ.λ.).
Μεταφορές, Επικοινωνίες Αναπτυξιακά Έργα
Η ύπαρξη της κατάλληλης υποδομής είναι απαραίτητη προϋπόθεση για την επίτευξη του στόχου της ανάπτυξης στο νέο περιβάλλον της Ενωμένης Ευρώπης, της παγκοσμιοποίησης και της τεχνολογικής προόδου.
 Οι προτάσεις του Δημοκρατικού Συναγερμού ξεφεύγουν από τους περιορισμούς που συνήθως τίθενται από τα κρατικά ελλείμματα και την έλλειψη δημοσίων πόρων.
Προτείνουμε λύσεις στις ανάγκες του κοινωνικού συνόλου χωρίς να υποθηκεύουμε το μέλλον του από υπέρμετρο δανεισμό:
Αεροπορικές Μεταφορές
Κυπριακές Αερογραμμές
Ο Δημοκρατικός Συναγερμός έχει καταθέσει εννέα συνολικά προτάσεις για την εξυγίανση και σωτηρία των Κυπριακών Αερογραμμών.
Μεταξύ άλλων προτείνουμε την αύξηση του μετοχικού κεφαλαίου ως προσωρινού μέτρου στήριξης,
την αλλαγή του εμπορικού μοντέλου και τη σωστή αναδιάρθρωση των Κυπριακών Αερογραμμών με την Eurocγpriα,
την μείωση των κόστων και τον σχεδιασμό αvαπτυξιακής πολιτικής
και την προώθηση της αποκρατικοποίησης της εταιρίας με ανάθεση της διοίκησης σε στρατηγικό επενδυτή.
Αεροδρόμια
Αεροδρόμια Λάρνακας και Πάφου: Είμαστε η πολιτική δύναμη που προώθησε το Β.Ο.Τ. των αεροδρομίων και αναμένουμε την υλοποίηση των σχεδιασμών που έγιναν, το συντομότερο δυνατόν.
Θαλάσσιες Μεταφορές
Εμπορική Ναυτιλία
Θεωρούμε αναγκαία την χάραξη Εθνικής πολιτικής για την παραπέρα ανάπτυξη της Κυπριακής Εμπορικής Ναυτιλίας και γενικά της Κυπριακής Ναυτιλιακής Βιομηχανίας.
Η συρρίκνωση του κυπριακού στόλου την τελευταία διετία πρέπει να ανακοπεί χωρίς βέβαια να διακυβεύεται η ποιοτική αναβάθμιση που είχε επιτευχθεί στην πορεία ένταξης στην Ε.Ε.
Οι προτάσεις του Δημοκρατικού Συναγερμού περιλαμβάνουν:Παροχή κινήτρων για προσέλκυση νέων εμπορικών πλοίων και πλοιοδιαχειρίστριων εταιρειών.
Εντατικοποίηση των προσπαθειών εντός της Ε.Ε. για άρση του Τουρκικού εμπάργκο εναντίων πλοίων με Κυπριακή σημαία.
Ολοκλήρωση της μηχανογράφησης του Τμήματος Εμπορικής Ναυτιλίας.
Επίλυση των προβλημάτων των Επιθεωρητών του Τμήματος Εμπορικής Ναυτιλίας.
Παροχή φορολογικών κινήτρων για επενδύσεις στην Εμπορική Ναυτιλία.
Ενθάρρυνση των Κυπριακών Ασφαλιστικών εταιρειών για επέκταση των δραστηριοτήτων τους στον κλάδο της Ναυτιλιακής Ασφάλισης.
Παροχή κινήτρων για δημιουργία Επισκευαστικής Μονάδας και μονάδας για πετρελαϊκά κατάλοιπα.
Ίδρυση Σχολής Αξιωματικών Εμπορικού Ναυτικού
και αναβάθμιση του κλάδου Ναυτομηχανικών του Ατι μέσα στα πλαίσια του νέου Τεχνολογικού Πανεπιστημίου.
Λιμάνια
Αναβάθμιση των κυπριακών λιμανιών με την μέθοδο της Σύμπραξης Ιδιωτικού -Δημόσιου τομέα. Με αυτό τον τρόπο η διαχείριση να περάσει στα χέρια του ιδιώτη επενδυτή αλλά η ιδιοκτησία θα παραμείνει στο κράτος.
Οδικές Μεταφορές
Αναβάθμιση των Δημοσίων Συγκοινωνιών
Η Κύπρος έχει την ανάγκη δημιουργίας ενός μοντέρνου και ολοκληρωμένου δικτύου δημοσίων συγκοινωνιών.
 Σε μία χώρα 700,000 κατοίκων, η ύπαρξη 570,000 μηχανοκινήτων οχημάτων είναι υπερβολική.
Η κατακόρυφη άνοδος των τιμών των καυσίμων, η αύξηση των τροχαίων ατυχημάτων και η άνοδος του προβλήματος της κυκλοφοριακής συμφόρησης, επιβάλλουν πλέον την ανάπτυξη ενός ολοκληρωμένου δικτύου δημοσίων συγκοινωνιών.
Το λεωφορειακό δίκτυο θα πρέπει να εκσυγχρονιστεί, να καλύπτει όλο και περισσότερες περιφέρειες και να αποκτήσει ένα σταθερό και μοντέρνο ωράριο λειτουργίας, που να είναι σε θέση να καλύπτει τις ανάγκες όλων των κοινωνικών ομάδων.
 Θα πρέπει να εξεταστούν κίνητρα για την ίδρυση και λειτουργία περιφερειακών εταιρειών λεωφορειούχων
και κίνητρα για αντικατάσταση των παλαιών λεωφορείων, παρόμοια μα αυτά που δόθηκαν για την αντικατάσταση των παλιών φορτηγών.
Η ουσιαστική λύση όμως του Κυκλοφοριακού θα επέλθει μόνον με την υποδομή για τραμ.
Οδική Ανάπτυξη
Θέση μας είναι ότι θα πρέπει να αποκτήσουμε ένα πλήρες, ασφαλές και ολοκληρωμένο δίκτυο αυτοκινητόδρομων το οποίο θα συνδέει όλη την Κύπρο από το Παραλίμνι μέχρι την Πόλη Χρυσοχούς.
 Παράλληλα θα πρέπει να αναβαθμιστούν όλοι οι δρόμοι της υπαίθρου.
Μεγάλη σημασία θα πρέπει να δίνεται σε έργα που συμβάλλουν στην οδική ασφάλεια, όπως είναι η τοποθέτηση στηθαίων ασφαλείας και η βελτίωση της οδικής σήμανσης και του φωτισμού.
Κυκλοφοριακή Συμφόρηση
Θεωρούμε ότι το μεγάλο πρόβλημα της κυκλοφοριακής συμφόρησης που παρουσιάζεται στις πόλεις και κυρίως στην πρωτεύουσα σχετίζεται άμεσα με την μη ύπαρξη οργανωμένου δικτύου δημοσίων συγκοινωνιών.
Το οδικό δίκτυο θα πρέπει να βελτιωθεί και τα σχέδια για κατασκευή περιμετρικών δικτύων που θα αποσυμφορήσουν το κέντρο θα πρέπει να υλοποιηθούν.
Θα πρέπει παράλληλα να δοθούν κίνητρα στον ιδιωτικό τομέα και στις τοπικές αρχές για κατασκευή πρόσθετων χώρων στάθμευσης, κάτι επίσης θα συμβάλει στην άμβλυνση της κυκλοφοριακής συμφόρησης.
Τροχαία Δυστυχήματα -Οδική Συνείδηση.
Η Κύπρος, ως πλήρες μέλοςτης Ε.Ε., έχει δεσμευτεί στον στόχο της μείωσης των τροχαίων δυστυχημάτων κατά 50% μέχρι το 2010.
 Δυστυχώς στο παρόν στάδιο δεν φαίνεται να κινούμαστε προς αυτή την κατεύθυνση. Πέραν από την ανάγκη βελτίωσης της οδικής υποδομής διαπιστώνουμε ότι βασικός αρνητικός παράγοντας παραμένει η κακή οδική συνείδηση των Κυπρίων.
Οι προτάσεις του Δημοκρατικού Συναγερμού σε αυτό τον τομέα περιλαμβάνουν: Υλοποίηση του Στρατηγικού Σχεδίου που έγινε το 2001-2002 και την άμεση σύσταση της αρμόδιας ειδικής επrτροπής που το Σχέδιο προβλέπει.
Δημιουργία πρόσθετων πάρκων κυκλοφοριακής αγωγής.
Εντατικοποίηση των εκπαιδευτικών επισκέψεων στα σχολεία.
Εντατικοποίηση της εκστρατείας από τα ΜΜΕ.
Διοργάνωση σεμιναρίων οδικής ασφάλειας για όλους τους οδηγούς.
Ειδικά για την αντιμετώπιση των ατυχημάτων με γεωργικούς ελκυστήρες θέσπιση κινήτρων για τοποθέτηση προστατευτικών δοκών και κουβουκλίου.
Επικοινωνίες
Ο Δημοκρατικός Συναγερμός θεωρεί απαραίτητη την παροχή οικονομικής και διοικητικής αυτονομίας στους οργανισμούς του τομέα των Επικοινωνιών κάτι που θα τους προσδώσει νέο χαρακτήρα και θα τους κάνει πιο ευέλικτους και ικανούς να ανταποκριθούν στις απαιτήσεις της σύγχρονης αγοράς.
Μέσα στα πλαίσια αυτά προτείνουμε την μετοχοποίηση και μερική αποκρατικοποίηση τόσο της ΑΤΗΚ όσο και των Ταχυδρομείων, με παραχώρηση μετοχών και στους εργαζόμενους.
Παράλληλα θεωρούμε απαραίτητη την ενίσχυση των θεσμών του Ρυθμιστή αλλά και της Επιτροπής Ανταγωνισμού οι οποίοι θα διασφαλίσουν τις υγιείς συνθήκες τις ανταγωνιστικής αγοράς.
Αναπτυξιακά Έργα
Προτείνουμε την υιοθέτηση σύγχρονων μεθόδων και αντιλήψεων σε σχέση με τον σχεδιασμό, εκτέλεση και διαχείριση των αναπτυξιακών έργων με στόχο:
Τη βελτίωση της υποδομής.
Την αμεσότητα εφαρμογής.
Την ανάθεση της ευθύνης.
Το δικαίωμα επιλογής.
Τον περιορισμό του δανεισμού.
 Προτείνουμε τους εξής τρόπους και μεθόδους: Ανάθεση σε ιδιωτικά σχήματα.
Μακρόπνοα συμβόλαια.
Συνδυασμός ενοικίου και εμπορικής εκμετάλλευσης.
Στήριξη στην πρωτοβουλία ιδιωτικής χρηματοδότησης.
Ενίσχυση έργων με εμπορικά στοιχεία.
Αλληλεξάρτηση έργων και έμφαση στη λεrτουργικότητα.
Αγροτική Ανάπτυξη
I. Εισαγωγή
Η φιλελευθεροποίηση των διεθνών αγορών για τα γεωργικά προϊόντα, η οποία προωθείται και διευρύνεται στα πλαίσια των διαπραγματεύσεων που διεξάγονται από τον Παγκόσμιο Οργανισμό Εμπορίου και στην συνέχεια η ένταξη της Κυπριακής Δημοκρατίας στην Ευρωπαϊκή Ένωση έχουν δημιουργήσει ένα νέο περιβάλλον με έντονα ανταγωνιστικά χαρακτηριστικά και νέες απαιτήσεις τόσο για το κράτος όσο και για τους αγρότες.
Η γρήγορη μετάβαση από την προστατευόμενη και επιδοτούμενη αγροτική οικονομία στην ελεύθερη οικονομία της αγοράς έχει προκαλέσει κλυδωνισμούς στην αγροτική οικονομία με σοβαρές οικονομικές και κοινωνικές επιπτώσεις στους αγρότες.
Το κράτος παρά τις επίπονες προσπάθειες δεν μπορεί να ανταποκριθεί στις νέες συνθήκες γιατί λειτουργεί με τους ρυθμούς και τις δομές της δεκαετίας του 1960.
Για την αντιμετώπιση των νέων δεδομένων που έχουν δημιουργηθεί, απαιτείται στρατηγικός σχεδιασμός και στοχευμένος δημόσιος διάλογος με την κοινωνία και τους αγρότες με σκοπό την αναδόμοση του γεωργικού τομέα μέσα από την αξιοποίηση των ανταγωνιστικών πλεονεκτημάτων που προσφέρει ο τόπος όπως οι κλιματολογικές συνθήκες, το ανθρώπινο δυναμικό, η τεχνολογία και η στρατηγική μας θέση στην περιοχή της νοτιοανατολικής Μεσογείου.
2. Περιγραφή του γεωργικού τομέα
Ο πρωτογενής τομέας της κυπριακής οικονομίας βασικά αποτελείται από τη γεωργία, την αλιεία, τα δάση και τον ορυκτό πλούτο.
Κατά την πρώτη δεκαετία ζωής της Κυπριακής Δημοκρατίας παρέμεινε σταθερός στο επίπεδο του 21 περίπου τοις εκατόν. Στη συνέχεια όμως συρρικνώθηκε δραματικά και προσφέρει σήμερα γύρω στο 4% του ΑΕΠ, με κάποιες διακυμάνσεις που βασικά οφείλονται στο επίπεδο της ετήσιας βροχόπτωσης.
Η συνεισφορά του τομέα στην απασχόληση του οικονομικά ενεργού πληθυσμού, συρρικνώθηκε κατά πολύ και δεν ξεπερνά σήμερα το 8% σε ισοδύναμο πλήρους απασχόλησης.
Εκτιμάται ότι το μισό περίπου του ποσοστού αυτού αφορά άτομα που εξασφαλίζουν το 50% τουλάχιστο του εισοδήματος τους από τη γεωργία.
Η συρρίκνωση του οφείλεται κατά κύριο λόγο στην επικέντρωση των πολιτικών του κράτους κατά τις προηγούμενες χρονικές περιόδους στην ανάπτυξη του δευτερογενούς και τριτογενούς τομέα της οικονομίας όπως της ελαφράς βιομηχανίας και των υπηρεσιών.
Η ραγδαία ανάπτυξη μετά την τουρκική εισβολή κάλυψε σε σύντομο χρονικό διάστημα την απώλεια της παραγωγής των κατεχόμενων περιοχών
ενώ ταυτόχρονα με την ολοκλήρωση μιας σειράς υδατικών έργων κατά τη δεκαετία του 1980 διευρύνθηκε η βάση της αγροτικής οικονομίας η οποία υπερκάλυψε την εγχώρια ζήτηση και επεκτάθηκε στις εξαγωγές οι οποίες απέφεραν σημαντικό ξένο συνάλλαγμα στην οικονομία του νησιού.
Ο εξαγωγικός όμως αυτός προσανατολισμός σημαντικών τομέων της κυπριακής γεωργίας, αποτέλεσε τελικά και την αχίλλειο πτέρνα του.
Το σταδιακό άνοιγμα της ευρωπαϊκής αγοράς σε νέους ανταγωνιστές με χαμηλότερα εργατικά, οι επιδοτήσεις προς τους κοινοτικούς παραγωγούς, η αύξηση του κόστους παραγωγής και ο έντονος ανταγωνισμός των άλλων τομέων της οικονομίας στην ίδια την Κύπρο και, τέλος, οι στρεβλώσεις μιας παλαιού τύπου "φιλοαγροτικής" πολιτικής που δεν ευνοούσε την καινοτομία και τη βελτίωση της ποιότητας, οδήγησαν τελικά σε ουσιαστική υπόσκαψη της ανταγωνιστικότητας των κυπριακών γεωργικών προϊόντων και σε ουσιαστική μείωση της αξίας των εξαγωγών.
Η έξοδος της γεωργίας και των αγροτών από το σημερινό αδιέξοδο που έχουν περιέλθει ως συνέπεια των αποτυχημένων πολιτικών που ακολουθήθηκαν για σειρά ετών από όλες τις κυβερνήσεις, απαιτεί αλλαγή νοοτροπιών τόσο από το κράτος όσο και από τους ίδιους τους αγρότες όπου με στρατηγικό σχεδιασμό, όραμα και τομές θα οδηγηθεί σε καλύτερες μέρες.
3.  Προτάσεις
Στόχος του Δημοκρατικού Συναγερμού είναι η συγκράτηση του πληθυσμού στην περιφέρεια, μέσω μιας ολοκληρωμένης πολιτικής για την ανάπτυξη της υπαίθρου, της οποίας η αγροτική πολιτική είναι ένας ιδιαίτερα βασικός πυλώνας.
Για την επιτυχία του στόχου αυτού αποσκοπούμε: α) στην αύξηση του εισοδήματος των αγροτών, μέσω μίας πολιτικής ποιότητας και ανταγωνιστικότητας των προϊόντων μας
 και κρατικής παρέμβασης για τη μείωση του κόστους παραγωγής,
καθώς και β) στη βελτίωση των συνθηκών ζωής στην ύπαιθρο.
Η αγροτική στρατηγική μας μεταξύ των άλλων πρέπει να βασιστεί πάνω στην τεχνολογία,
στην πληροφόρηση, ενημέρωση και εκπαίδευση,
 στην αναδιάρθρωση του Υπουργείου Γεωργίας,
στους νέους αγρότες,
στη σωστή και ορθολογιστική διαχείριση των υδάτινων πόρων,
στο Μητρώο Αγροτών,
στην πιστοποίηση αγροτικών προϊόντων και σε ένα πλαίσιο δομής και λεrτουργίας των Αγροτικών Συνεταιριστικών Οργανώσεων & Διεπαγγελματικών Οργανώσεων.
Χρειάζεται να κατευθυνθούμε προς
μια νέα πολιτική για την ίδρυση, λειτουργία και ενεργοποίηση των αγροτικών συνεταιρισμών στο στάδιο της εμπορίας (μάρκετινγκ) -μεταποίησης αγροτικών προϊόντων και της προμήθειας εισροών, με στόχο τη μείωση του κόστους παραγωγής.
μια νέα πολιτική για το εμπόριο των αγροτικών προϊόντων: κεντρική και περιφερειακές αγορές, εμπλοκή των αγροτών και των συνεταιρισμών στον έλεγχο των τιμολογίων κ.λ.π., με στόχο τη μείωση της διαφοράς τιμών μεταξύ του παραγωγού και του καταναλωτή.
μια νέα πολιτική για την παραγωγή γεωργοκτηνοτροφικών προϊόντων υψηλής ποιότητας με ζήτηση τόσο στο εσωτερικό όσο και στο εξωτερικό και κυρίως οικολογικών προϊόντων με στόχο τη βελτίωση του εμπορικού μας ισοζυγίου και το άνοιγμα νέων αγορών.
μια ολοκληρωμένη πολιτική για τους αλλοδαπούς εργάτες στον αγροτικό τομέα.
μια πολιτική που θα θεσμοθετεί κριτήρια και θα δίνει προτεραιότητα στον κατά κύριο επάγγελμα αγρότη και στους κατοίκους της υπαίθρου για τα διάφορα σχέδια αγροτικής ανάπτυξης.
Πέραν από τις πιο πάνω πολιτικές που απαιτούνται για τη σωστή ανάπτυξη της υπαίθρου και της αγροτικής οικονομίας, ο ΔΗ.ΣΥ. εισηγείται μέχρι την εφαρμογή των πιο πάνω την άμεση λήψη των πιο κάτω ουσιαστικών μέτρων που θα βοηθήσουν τους αγρότες μας σήμερα να συνεχίσουν το επάγγελμά τους και να παραμείνουν στην ύπαιθρο:
 Ρύθμιση αγροτικών χρεών.
Εφαρμογή μέτρων για μείωση του κόστους παραγωγής
όπως για παράδειγμα τη μη καταβολή τελών για έκδοση αδειών οικοδομής, λάκκων, κ.α.,
τυπικό ενοίκιο για την εκμίσθωση χαλίτικης και δασικής γης,
 μείωση της τιμής του ηλεκτρικού ρεύματος για γεωργοκτηνοτροφικούς σκοπούς,
 αύξηση του συντελεστή ΦΠΑ στο ειδικό σχέδιο αγροτών κλπ.
Δημιουργία ειδικού οργανισμού προώθησης γεωργικών προϊόντων.
Τα Κυπριακά παραδοσιακά προϊόντα θα πρέπει να προστατευτούν και να προγραμματιστεί η παραγωγή τους με συνεργασίες με τις αγρότισσες και εξαγωγή τους στην Ευρώπη.
Απλοποίηση των διαδικασιών για την εφαρμογή του Σχεδίου Αγροτικής Ανάπτυξης και θεσμοθέτηση κριτηρίων.
Άμεση καταβολή των επιδοτήσεων και απλοποίηση των διαδικασιών.
Τροποποίηση της νομοθεσίας του Οργανισμού Γεωργικής Ασφάλισης (ΟΓΑ) για να συμπεριληφθεί ολόκληρη η γεωργική και κτηνοτροφική παραγωγή.
Γρήγορη καταβολή των αποζημιώσεων από τον ΟΓΑ εντός τριών μηνών.
Απλούστευση των διαδικασιών για έγκριση αδειών εργοδότησης αλλοδαπών εργατών για αγροτικούς σκοπούς.
Διαφοροποίηση του θεσμικού πλαισίου αναφορικά με τους Τουρκοκυπριακούς κλήρους ούτως ώστε οι κάτοχοι αυτών να έχουν συμμετοχή στην εφαρμογή του Σχεδίου Αγροτικής Ανάπτυξης.
Περιβάλλον
Το  μέλλον μας είναι επιλογή μας
Ο κόσμος μας αποτελεί τη φυσική κληρονομιά μας. Τον έχουμε απλώς δανειστεί από τα παιδιά μας.
Συνεπώς, ο Δημοκρατικός Συναγερμός έχει σαφώς τοποθετήσει την προστασία του πολίτη και του περιβάλλοντος στο κέντρο της πολιτικής του, με στόχο την οικοδόμηση ενός ασφαλούς μέλλοντος, σε μια ποιοτικά και περιβαλλοντικά αναβαθμισμένη Κύπρο.
Εργαζόμαστε σκληρά για να προωθήσουμε μια αποτελεσματική και αξιόπιστη περιβαλλοντική δράση, τόσο στην Κύπρο όσο και στην Ε.Ε μέσα στα πλαίσια του Ευρωπαϊκού Λαϊκού Κόμματος, στα ζητήματα κλιματικών μεταβολών, ατμοσφαιρικής ρύπανσης, βιώσιμης ανάπτυξης, θεσμοθέτησης κατάλληλων μέτρων διασφάλισης της ασφάλειας των τροφίμων καθώς και την επίλυση των υπαρκτών περιβαλλοντικών προβλημάτων που επηρεάζουν την ποιότητα ζωής των πολιτών.
Πώς το επιτυγχάνουμε
Προωθώντας την εναρμόνιση της οικονομικής ανάπτυξης και παραγωγής με την οικολογία στην έννοια της αειφόρου ανάπτυξης.
Θεσμοθετώντας ένα λειτουργικό σύστημα περιβαλλοντικής ευθύνης, ώστε το δικαίωμα των πολιτών σε ένα υγιές περιβάλλοννα καταστεί πραγματικότητα.
Με την υποβολή συγκεκριμένων προτάσεων και εισηγήσεων στο Κυπριακό και Ευρωπαϊκό Κοινοβούλιο.
Καλλιεργώντας τον σεβασμό στην επικουρικότητα, καθώς μια προσέγγιση εκ των άνω προς τα κάτω δεν μπορεί να είναι επιτυχής.
Οι  δεσμεύσεις μας για έναν καθαρότερο κόσμο είναι
Καταπολέμηση των κλιματικών μεταβολών:Απαιτούμε ένα σαφή οδηγό για μια ταχεία και αποτελεσματική εφαρμογή του Πρωτοκόλλου του Κιότο
Βελτίωση της περιβαλλοντικής ποιότητας των αστικών περιοχών προκειμένου να προστατευτεί η υγεία των πολιτών μας.
Καθιέρωση μιας αποτελεσματικής οικολογικής ευθύνης με βάση την αρχή «Ο ρυπαίνων πληρώνει».
Υποστήριξη των τοπικών αρχών, οι οποίες διαδραματίζουν πρωταρχικό ρόλο στη διαχείριση του περιβάλλοντος και την εφαρμογή της νομοθεσίας.
Προτάσεις Πολιτικής
Βιώσιμη Ανάπτυξη των Αστικών Κέντρων
Υπάρχει ανάγκη αειφόρου προγραμματισμού για τα αστικά κέντρα που πάσχουν από θόρυβο, ρύπανση της ατμόσφαιρας, κυκλοφοριακή συμφόρηση, ψηλούς ρυθμούς αύξησης του πληθυσμού, αστικοποίηση, υπερκατανάλωση αγαθών και υπηρεσιών. Για τον λόγο αυτό προτείνουμε:
Βελτίωση της ποιότητας ζωής:
Προώθηση περιβαλλοντικής φορολογίας («ο ρυπαίνων πληρώνει»)
Προώθηση της ανακύκλωσης και ολοκληρωμένης διαχείρισης των αποβλήτων
Περιορισμός της οριζόντιας επέκτασης των αστικών κέντρων
Στήριξη της γειτονιάς
Βιώσιμη ανάπτυξη των Δήμων και Κοινοτήτων
Ενδυνάμωση του ρόλου των Δημοτικών και Κοινοτικών Συμβουλίων
Αποκέντρωση κρατικών υπηρεσιών
Προώθηση της δημιουργίας τοτπκών "Αgendα 21" σύμφωνα με τα συμπεράσματα του συνεδρίου των Η.Ε για το περιβάλλον και την ανάπτυξη
Συμμετοχή του κοινού στη λήψη αποφάσεων
Ατμοσφαιρική Ρύπανση
Υπάρχει ανάγκη για εξεύρεση τρόπων μείωσης των ατμοσφαιρικών ρύπων λόγω της οικονομικής ανάπτυξης και της αύξησης χρήσης οχημάτων.
Προώθηση κινήτρων για μείωση της χρήσης του αυτοκινήτου
 και αξιοποίηση μέσων μαζικής συγκοινωνίας φιλικών προς το περιβάλλον.
Υδάτινοι Πόροι:
Είναι λιγοστοί και η ποιότητα τους ιδιαίτερα ανησυχητική.
Η ανάγκη για προστασία τους πρέπει να βρίσκεται ψηλά στην πολιτική για το περιβάλλον της Κύπρου.
Για τον λόγο αυτό προτείνουμε:Προστασία υπογείων υδάτων
Προστασία του υδάτινου περιβάλλοντος από επικίνδυνες χημικές ουσίες
Προστασία των υδάτων κολύμβησης
Προστασία από την ρύπανση των πλοίων. Αυστηρή εφαρμογήτου Πρωτοκόλλου της Βαρκελώνης.
Βιοποικιλότητα
Απαιτείται μεγάλη προσπάθεια προστασίας της βιοποικιλότητας και των ενδημικών ειδών πανίδας και χλωρίδας καθώς και των οικοτόπων ιδιαίτερης σημασίας, που δυστυχώς κινδυνεύουν από τις ραγδαίες αλλαγές των τελευταίων δεκαετιών, λόγω της τουριστικής, οικιστικής, βιομηχανικής γεωργικής και αλιευτικής ανάπτυξης.
Ανανεώσιμες Πηγές Ενέργειας
Εν όψει του γεγονότος ότι οι συνθήκες στην Κύπρο είναι ιδανικές προτείνουμε την παροχή κινήτρων για τη δημιουργία ηλεκτροπαραγωγικών σταθμών με φωτοβολταικά.
Περιβαλλοντική Ενημέρωση και Ευαισθητοποίηση
Παράλληλα με τις όποιες ρυθμίσεις και προσπάθειες για την προστασία του περιβάλλοντος θα πρέπει να υπάρξει ανάληψη πρωτοβουλιών ενημέρωσης και ευαισθητοποίησης, για δημιουργία και ενίσχυση περιβαλλοντικής συνείδησης.
Η ενίσχυση της περιβαλλοντικής ευαισθητοποίησης θα επιτευχθεί κυρίως δια μέσου της περιβαλλοντικής εκπαίδευσης στα σχολεία.
 Το μάθημα των περιβαλλοντικών σπουδών πρέπει να αποτελεί μάθημα κοινού κορμού από επιλεγόμενο που είναι σήμερα.
Η υποστήριξη της κοινής γνώμης προς την περιβαλλοντική πολιτική της Ε. Ε, με παροχή σαφούς και συνοπτικής ενημέρωσης προς τους πολίτες, ενισχύει το δικαίωμα συμμετοχής στη διαδικασία λήψεων αποφάσεων για περιβαλλοντικά θέματα, διασφαλίζοντας έτσι και την αποτελεσματική εφαρμογή τους.
Επιστημονική Έρευνα
Υποστηρίζουμε με σθένος την επιστημονική έρευνα και τη συνεπαγόμενη πρόοδο, αλλά και την ίδια στιγμή είμαστε έναντι στην κατάχρηση και κακή μεταχείριση των επιστημονικών ανακαλύψεων.
Εν κατακλείδι, είναι αναγκαία η στήριξη των προσπαθειών για την επανένωση του νησιού μας, αφού καμιά ανάπτυξη δεν μπορεί να είναι βιώσιμη όσο υπάρχει πράσινη γραμμή και συρματοπλέγματα.
<<ΔΕΝ ΜΠΟΡΟΥΜΕ ΝΑ ΚΑΤΕΥΘΥΝΟΥΜΕ ΤΟΝ ΑΝΕΜΟ ΜΠΟΡΟΥΜΕ ΟΜΩΣ ΝΑ ΠΡΟΣΑΡΜΟΣΟΥΜΕ ΤΑ ΠΑΝIΑ>>
Απασχόληση και Κοινωνική Πρόνοια
Ο Δημοκρατικός Συναγερμός, ως ο εκφραστήςτου Κοινωνικού Φιλελευθερισμού, οραματίζεται μια Κυπριακή Οικονομία που θα έχει ως βάση την ελεύθερη αγορά και ως επίκεντρο τον άνθρωπο.
Βασικοί και αναπόσπαστοι πυλώνες του Κοινωνικού Φιλελευθερισμού είναι: Η ενίσχυση της απασχόλησης.
Η βελτίωση των συνθηκών διαβίωσης και εργασίας.
Η παροχή κατάλληλης και επαρκούς Κοινωνικής Προστασίας.
Η εμβάθυνση του κοινωνικού διαλόγου.
Η καταπολέμηση του κοινωνικού αποκλεισμού.
Η ένταξή μας στην Ε.Ε. προσφέρει νέες δυνατότητες και νέες ευκαιρίες, αρκεί να είμαστε σε θέση να τις αξιοποιήσουμε και να αποφύγουμε τις δυσκολίες που αυτή συνεπάγεται.
Πολιτική Απασχόλησης
Η εναρμόνιση στα χαρτιά έχει επιτευχθεί, στην πράξη όμως υστερούμε.
 Από τη I η Μαίου 2004, ο Κύπριος πολίτης κλήθηκε να ζήσει μέσα σε ένα νέο περιβάλλον.
Ο Κύπριος εργαζόμενος θα πρέπει να είναι πλήρως ενημερωμένος για τα δικαιώματα και τις ευθύνες τις δικές του, των εργοδοτών του και του κράτους. Αυτό μπορεί να επιτευχθεί με μια ολοκληρωμένη στρατηγική ενημέρωσης, σε συνεργασία με τους κοινωνικούς εταίρους.
Κοινωνική Ασφάλιση
Το Ταμείο Κοινωνικών Ασφαλίσεων αντιμετωπίζει πλέον σοβαρά προβλήματα βιωσιμότητας.
 Ο δανεισμός προς την κυβέρνηση από το Τ.Κ.Α δεν αποτελεί την αποδοτικότερη επένδυση των αποθεμάτων του Ταμείου.
Σε συνεργασία με όλους τους κοινωνικούς εταίρους θα πρέπει να προωθηθούν λύσεις που θα αντιμετωπίζουν αποτελεσματικά τις προκλήσεις που επιφέρει η γήρανση του πληθυσμού.
Οι λύσεις αυτές δεν πρέπει να επηρεάζουν αρνητικά τις παροχές του Ταμείου οι οποίες, αντιθέτως, θα πρέπει να αυξηθούν για να επιτευχθεί η σύγκλιση με το μέσο ευρωπαϊκό επίπεδο συντάξεων.
Όσον αφορά τη λειτουργία του Τ.Κ.Α. προτείνουμε:
Την πληρωμή παροχών σε Τραπεζικά Ιδρύματα.
Την αναβάθμιση του Ιατρικού Συμβουλίου με την παρουσία του Ιατρού του αιτητή σ αυτό και την δημιουργία δευτεροβάθμιου Ιατρικού Συμβουλίου.
Τη αναβάθμιση και αποκέντρωση των Υπηρεσιών του Ταμείου Κοινωνικών Ασφαλίσεων.
Την αύξησητου ύψους των κατώτερων συντάξεων.
 Τιμαριθμική αναπροσαρμογή έστω και αν η αύξηση είναι κάτω από το 1%.
Εθνική Επιτροπή Απασχόλησης
Η σύσταση της Εθνικής Επιτροπής Απασχόλησης ήταν πάγια θέση του Δημοκρατικού Συναγερμού.
Η δυσλειτουργικότητα που παρατηρείται σήμερα πρέπει να ξεπεραστεί για να μπορέσει να αποδώσει η Επιτροπή στον ρόλο της.
 Η ανάγκη για χάραξη μίας μακροχρόνιας στρατηγικής, στη βάση νέων προσεγγίσεων σε ό,τι αφορά τις μορφές απασχόλησης, την οργάνωση της εργασίας και την ανάπτυξη του ανθρώπινου δυναμικού, καθίσταται σήμερα ακόμη πιο επιτακτική.
Υιοθετώντας τη θέση ότι η απασχόληση αποτελεί την καλύτερη μορφή κοινωνικής πρόνοιας, ο Δημοκρατικός Συναγερμός προτείνει:
Βελτίωση των προγραμμάτων αυτοεργοδότησης των ηλικιωμένων.
Αναβάθμιση και εφαρμογή του Προγράμματος αυτοεργοδότησης και στήριξης των επαναπατρισθέντων.
Επαναξιολόγηση και αναβάθμιση του Σχεδίου αυτοεργοδότησης αποφοίτων Πανεπιστημίου και Ανωτέρων Σχολών με στόχο οι όροι δανειοδότησης να γίνουν πιο ευνοϊκοί.
Αυστηρός έλεγχος στην εφαρμογή της νομοθεσίας ώστε να μην μένει αδρανής.
 Ιδιαίτερα σε θέματα όπως η ασφάλεια και υγεία στην εργασία,
η ισότητα ανδρών και γυναικών,
 η βιομηχανική ρύπανση
και η διαφώτιση και εκπαίδευση των εργαζομένων.
Εφαρμογή της ήδη υπάρχουσας Νομοθεσίας για άτομα με αναπηρίες, την παραχώρηση κινήτρων στους εργοδότες για εργοδότησή τους με στόχο την κοινωνική ένταξη και την επαγγελματική αποκατάστασή τους.
Την προώθηση της μερικής απασχόλησης, με στόχο την προσέλκυση στην αγορά εργασίας ομάδων πληθυσμού που δεν μπορούν να εργοδοτηθούν πάνω σε πλήρη βάση.
 Επέκταση των μέτρων αυτών και στους αλλοδαπούς φοιτητές, που φοιτούν στην Κύπρο.
Επέκταση των παροχών διευκολύνσεων και κινήτρων στις εργαζόμενες μητέρες.
Αναθεώρηση και ενίσχυση του συστήματος μαθητείας με στόχο την ικανοποίηση των αναγκών της οικονομίας σε τεχνίτες.
Πολιτική για Κοινωνική Πρόνοια
Βασικοί στόχοι και επιδιώξεις της πολιτικής του Δημοκρατικού Συναγερμού στο τομέα της Κοινωνικής Πρόνοιας είναι: η διασφάλιση ενός αξιοπρεπούς επιπέδου διαβίωσης για κάθε πολίτη με ιδιαίτερη έμφαση στην προστασία των ευάλωτων και αδύνατων ομάδων του πληθυσμού.
η στήριξη της οικογένειας,
η πρόληψη της οικογενειακής δυσλειτουργίας
και η αντιμετώπιση προβλημάτων που σχετίζονται με την υγιή ένταξη κάθε ατόμου στην κοινωνία.
η προστασία, ευημερία και διασφάλιση των παιδιών,
 και η ενεργοποίηση και ενίσχυση των Κοινοτήτων και των Μη Κυβερνητικών Οργανώσεων, για αντιμετώπιση των προβλημάτων των πολιτών σε τοπικό και ειδικό επίπεδο, με στόχο τη συλλογική δράση για γενικότερη κοινωνική ανάπτυξη.
Πολιτική για άτομα Τρίτης Ηλικίας
Υιοθετούμε πλήρως τις θέσεις της Ε.Ε. «για μια κοινωνία για όλες τις ηλικίες» προτείνοντας πολιτικές ώστε οι ηλικιωμένοι πολίτες να έχουν άνετη, αξιοπρεπή και χρήσιμη διαβίωση με ταυτόχρονη συμμετοχή στην οικονομική, πολιτιστική και κοινωνική ζωή της πατρίδας μας.
Οικογένεια-Παιδί-Πολύτεκνοι
Σε μια εποχή που η Κύπρος αμετωτοπίζει σοβαρό πρόβλημα υπογεvvητικότητας, η Οικογένεια χρειάζεται άμεση στήριξη.
Ειδικότερα, στήριξη χρειάζεται η Πολύτεκνη Οικογένεια της οποίας ο αριθμός των παιδιών αποτελούν εθνική συνεισφορά.
Προτείνουμε:
1.  Να επεκταθείτο δικαίωμα του Επιδόματος Μάνας σε όλες τις πολύτεκνες μάνες
2.  Ευνοϊκά διαφοροποιημένη τιμολογιακή πολrτική για νερό των Πολύτεκνων Οικογενειών.
Αύξηση της χορηγίας για αγορά αυτοκινήτου.
Αύξηση του επιδόματος στρατιώτη για τέκνα Πολύτεκνων Οικογενειών
Θέση μας είναι, πως στη σημερινή εποχή, όλα τα ωφελήματα των πολυτέκνων θα πρέπει να επεκταθούν και να ισχύουν και για τις τρίτεκνες οικογένειες.
Κοινωνικός Αποκλεισμός
Οι ραγδαίες κοινωνικές αλλαγές που επιφέρει η παγκοσμιοποίηση, η χρήση νέων τεχνολογιών, η αστυφιλία και η τάση προς τη δημογραφική γήρανση αλληλεπιδρούν με τις αλλαγές στο θεσμό της οικογένειας, ο οποίος αλλάζει μορφή και τρόπο λειτουργίας.
Ως εκ τούτου αναζητούνται, ολοένα και περισσότερο, λύσεις από το κράτος και τα οργανωμένα κοινωνικά σύνολα, κυρίως στον τομέα της φροντίδας μελών της οικογένειας (παιδιών, ηλικιωμένων, ατόμων με αναπηρίες).
Ένα άλλο από τα νεότερα προβλήματα της Κυπριακής Κοινωνίας αποτελεί η αυξημένη παρουσία αλλοδαπών στην Κύπρο, η ανάγκη κοινωνικής στήριξης και η συμμετοχή τους στην κοινωνία είτε υπό την ιδιότητα τους ως προσωρινοί εργάτες είτε ως πολιτικοί πρόσφυγες είτε ως λαθρομετανάστες.
Για να μπορέσουν όμως οι αρμόδιες υπηρεσίες του Κράτους να ανταποκριθούν στις σημερινές και μελλοντικές κοινωνικές προκλήσεις είναι σημαντικό να στελεχωθούν επαρκώς και να ενισχυθεί περαιτέρω η συνεταιριστική σχέση με την κοινωνία των πολιτών.
Προτείνουμε:
Χάραξη και υλοποίηση στρατηγικών και νομοθεσιών με στόχο τη διασφάλιση ενός αξιοπρεπούς επιπέδου διαβίωσης για κάθε άτομο που διαμένει μόνιμα στην Κύπρο. (π.χ. νόμος περί δημοσίων βοηθημάτων).
Πρόγραμμα απεξάρτησης ατόμων από το Δημόσιο Βοήθημα για ενεργό συμμετοχή τους στην αγορά εργασίας και σταδιακή απεξάρτηση από τα Δημόσια Ταμεία.
Προσφορά ενός φάσματος υπηρεσιών στήριξης και φροντίδας σε ηλικιωμένα άτομα και άτομα με αναπηρίες, ώστε να παραμένουν στις οικογένειες τους και στις κοινότητες τους με απώτερο σκοπό την όσο το δυνατό μεγαλύτερη δραστηριοποίηση και συμμετοχή τους στην κοινωνική ζωή.
Περαrτέρω ενθάρρυνση των μη κυβερνητικών οργανώσεων και της Τοπικής Αυτοδιοίκησης για σχεδιασμό και εφαρμογή προγραμμάτων στήριξης της οικογένειας και διατήρησης της κοινωνικής συνοχής.
Προγράμματα πρόληψης κοινωνικών προβλημάτων μέσω Υπηρεσιών έγκαιρης επισήμανσης και παρέμβασης.
Προγράμματα προστασίας και αποκατάστασης παιδιών από φυσικούς και ηθικούς κινδύνους.
Δημιουργία Διυπουργικού Συντονιστικού Σώματος Κοινωνικής Πολιτικής.
Πρόσφυγες, Εγκλωβισμένοι, και Αγνοούμενοι
Πρόσφυγες
Πάγια θέση του Δημοκρατικού Συναγερμού ήταν και παραμένει ότι αδίκως ο προσφυγικός κόσμος σήκωσε σχεδόν μόνος του το βάρος της εισβολής.
 Η ίδρυση του Φορέα Ισότιμης Κατανομής Βαρών το 1996 αποτέλεσε σημαντικό βήμα προς της σωστή κατεύθυνση. Ο Δημοκρατικός Συναγερμός προτείνει:
1. Τιτλοποίηση των προσφυγικών κατοικιών:
Άμεση παραχώρηση τίτλων ιδιοκτησίας εκεί όπου δεν υπάρχει νομικό πρόβλημα
και ρύθμιση του νομικού πλαισίου που διέπει τις Τ/Κ περιουσίες.
Το θέμα της απόκτησης προσφυγικής ταυτότητας να μελετηθεί μέσα στα πλαίσια και της γονικής ισότητας.
2. Φορέας Ισότιμης Κατανομής Βαρών:Μετεξέλιξη του οργανισμού σε χρηματοπιστωτικό ίδρυμα με δυνατότητα αύξησης ανώτατου ορίου δανεισμού μέχρι 100.000 και αύξηση του χρόνου αποπληρωμής μέχρι είκοσι χρόνια, καθώς επίσης και αύξηση των ετήσιων κρατικών κονδυλίων σε βαθμό που να μπορούν να ανταποκρίνονται ικανοποιητικά στις αιτήσεις χωρίς χρονοβόρες καθυστερήσεις.
3. Αποζημίωση χαμένων εισοδημάτων: Σύμφωνα με τη μελέτη που ετοιμάστηκε από το Πανεπιστήμιου Κύπρου.
4. Επαναφορά φορολογικής πίστωσης, για ποσό £500: Η πρόνοια να ισχύει για όλους τους πρόσφυγες χωρίς εισοδηματικά κριτήρια.
5. Ανακατανομή της αξιοποίησης των Τ/Κ περιουσιών ανάλογα με την κατεχόμενη περιουσία:Τα εισοδήματα να είναι λογικά και να κατατίθενται σε ειδικό ταμείο το οποίο να χρηματοδοτεί αποκλειστικά σχέδια ωφέλειας των προσφύγων και πληγέντων.
6. Εκλογή ηγεσίας των προσφύγων: Για να υπάρξει δυνατότητα οι πρόσφυγες να επιλέξουν οι ίδιοι τους αντιπροσώπους τους οι οποίοι θα διεκδικήσουν τα δίκαια αrτήματα τους.
7. Αύξηση της οικονομικής βοήθειας για σκοπούς στέγασης.
8. Συνέχιση διαχωρισμού νέων οικοπέδων και προσφορά κινήτρων για στέγαση.
Εγκλωβισμένοι
Ο αγώνας που διεξάγουν οι εγκλωβισμένοι μας είναι άξιος θαυμασμού και τόσο η πολιτεία όσο και η κοινωνία οφείλουν να τους στηρίξουν με κάθε τρόπο.
Γι' αυτό απαιτείται: Να παραχωρηθεί επιπρόσθετη στεγαστική βοήθεια επιδιόρθωσης των οικιών των εγκλωβισμένων μας,
 οικονομική και άλλη βοήθεια δραστηριοποίησης τους για ουσιαστική βελτίωση των στεγαστικών τους συνθηκών και άνετη διαβίωση.
2.  Το στεγαστικό πρόβλημα των παιδιών των εγκλωβισμένων είναι οξύ. Επιβάλλεται η παραχώρηση αυξημένου στεγαστικού επιδόματος σε αντιστοιχία με ό,τι παρέχεται σήμερα.
Αγνοούμενοι
Λόγω της αρνητικής στάσης των Τούρκων και των νέων όρων που συνεχώς θέτουν δεν έγινε μέχρι σήμερα κατορθωτή η υλοποίηση των συμφωνιών για τους αγνοούμενους.
 Παρά την απάμβλυνση της αγωνίας ενός μικρού αριθμού οικογενειών με τη δημιουργία της Τράπεζας Γενετικού Υλικού (DNΑ) και τις εκταφές σε διάφορα κοιμητήρια, εν τούτοις το μέγα ανθρωπιστικό πρόβλημα παραμένει άλυτο.
Ο Δημοκρατικός Συναγερμός παράλληλα με την κυβέρνηση θα συνεχίσει να εγείρει το πρόβλημα σε όλα τα διεθνή βήματα, ξένες διπλωματικές αποστολές, ξένα κοινοβούλια και οπουδήποτε αλλού μέχρις ότου η Τουρκία εγκαταλείψει την αδιαλλαξία της και συνεργαστεί ώστε να λυθεί αυτό το ανθρωπιστικό θέμα.
Τοπική Αυτοδιοίκηση
Η τοπική αυτοδιοίκηση έχει επιφορτιστεί με την ευθύνη για την άνετη διαβίωση των πολιτών αλλά πολύ περισσότερο για την καθιέρωση μιας κοινωνικής ζωής η οποία αποτελεί το υπόβαθρο και την υποδομή για την θεμελίωση της ιδέας της ανάπτυξης.
Η αντιμετώπιση και η επίλυση των διαφόρων προβλημάτων πρέπει να γίνεται στο επίπεδο των Αρχών που είναι πιο κοντά στον πολίτη ώστε οι αποφάσεις να ανταποκρίνονται στις ανάγκες και τις προσδοκίες των τοπικών κοινωνιών.
 Ο Δημοκρατικός Συναγερμός στηρίζει την αρχή της διοικητικής αυτοτέλειας και πιστεύει ότι η μεταβίβαση εξουσιών από το κράτος προς τις τοπικές αρχές πρέπει να συνοδεύεται και από τη μεταβίβαση ανάλογων οικονομικών πόρων.
Οι επιμέρους προτάσεις μας για την τοπική αυτοδιοίκηση διαρθρώνονται σε τρεις μεγάλες κατηγορίες
Προτάσεις Θεσμικού Χαρακτήρα
Οι θητείες Δημάρχων να περιορίζονται σε δύο συνεχόμενες θητείες.
Δημιουργία σχολής επιμόρφωσης στελεχών της Τοπικής Αυτοδιοίκησης.
Δημιουργία του κατάλληλου θεσμικού πλαισίου ώστε να επrτρέπεται η εκλογή υπαλλήλων που εργοδοτούνται στο δημόσιο, ημιδημόσιο και εκπαιδευτικό τομέα στην τοπική αυτοδιοίκηση.
Θεσμοθέτηση της αιρετής δευτεροβάθμιας τοπικής αυτοδιοίκησης.
Επακριβή προσδιορισμό των αρμοδιοτήτων αυτοδιοίκησης σε τοπικό και επαρχιακό επίπεδο στη βάση της αρχής της επικουρικότητας και του τεκμηρίου αρμοδιότητας υπέρ της τοπικής αυτοδιοίκησης, όπως ακριβώς προβλέπει το Ευρωπαϊκό κεκτημένο.
Συγχώνευση των υφιστάμενων δύο νόμων περί δήμων και περί κοινοτήτων, σε ένα γενικό νόμο για την τοπική αυτοδιοίκηση με γενικές και ειδικές ρυθμίσεις.
Θεσμοθέτηση της Ένωσης Δήμων και της Ένωσης Κοινοτήτων
Ενθάρρυνση της διαδημοτικής και της διακοινοτικής συνεργασίας.
Στο πλαίσιο αυτό μπορεί να υλοποιηθεί η ενοποίηση υπηρεσιών και ο δραστικός περιορισμός των λειτουργικών εξόδων.
Συμπλεγματοποίηση όμορων δήμων και κοινοτήτων, εκεί όπου είναι επιθυμητή, αφού η υποβολή αναπτυξιακών προτάσεων και η απορρόφηση κονδυλίων από την Ευρωπαϊκή Ένωση προϋποθέτουν αποτελεσματικούς μηχανισμούς σε επίπεδο τοπικών αρχών.
Ενοποίηση της πολεοδομικής άδειας και της άδειας οικοδομής.
Δημιουργία ενιαίας πολεοδομικής αρχής για τις δημαρχούμενες περιοχές.
Ανάθεση των σχολικών εφοριών στην Τοπική Αυτοδιοίκηση.
Δημιουργία Δημοτικής Αστυνομίας
Καθιέρωση θεσμών άμεσης συμμετοχικής τοπικής δημοκρατίας όπως με την εμπλοκή των δημοτών στη διαδικασία λήψεως αποφάσεων που τους επηρεάζουν.
Διεξαγωγή τοπικών δημοψηφισμάτων.
Συγκρότηση Δημοτικών Συμβουλίων Νεολαίας.
Θέσπιση Χάρτας Δικαιωμάτων του Δημότη.
Προτάσεις Οικονομικού Χαρακτήρα
Μεγαλύτερη και αντικειμενική κατανομή της κρατικής χορηγίας.
Μετάθεση νέων πόρων από το κράτος στην τοπική αυτοδιοίκηση, π.χ. των εσόδων από τη μεταβίβαση ακινήτων στους Δήμους και τις Κοινότητες όπου ευρίσκονται.
Αξιοποίηση της δημοτικής και κοινοτικής περιουσίας.
Συμπράξεις των τοπικών αρχών με φορείς του ιδιωτικού τομέα, για αύξηση των πόρωνπου επενδύονται στην τοπική ανάπτυξη και πιο αποδοτική διαχείριση τους.
Προώθηση αναπτυξιακών έργων με τη μέθοδο της αυτοχρηματοδότησης.
Προτάσεις για την κοινωνία, το περιβάλλον, την ποιότητα ζωής και τον πολιτισμό
Δημιουργία Γραφείων Ενημέρωσης και Εξυπηρέτησης του Δημότη
 και καθιέρωση γραμμής άμεσης εξυπηρέτησης του.
Δημιουργία Γραφείων Ενημέρωσης Τουριστών και συνεργασία τους με ιδιωτικά γραφεία τουριστικής δραστηριότητας και άλλους τουριστικούς φορείς.
Εξυπηρέτηση των δημοτών μέσω του διαδικτύου.
Σωστή διαχείριση της συλλογής και επεξεργασίας των σκυβάλων.
Δημιουργία χώρων πρασίνου, ποδηλατοδρόμων, συνοικιακών χώρων αθλοπαιδιών.
Δημιουργία παιδικών λεσχών.
Δημιουργία lnternet Cafe και καταλλήλων χώρων για Νέους
Δημιουργία Λεσχών Φιλίας και Ξενώνων για άτομα της τρίτης ηλικίας,
εισαγωγή συστήματος τηλεειδοποίησης στα σπίτια μοναχικών ατόμων της τρίτης ηλικίας
 και δημιουργία σώματος εθελοντικής βοήθειας για άτομα που δεν έχουν δυνατότητα βοήθειας από συγγενικά τους πρόσωπα.
Εκπόνηση προγραμμάτων κοινωνικής ένταξης
Δημιουργία πολrτιστικών και αθλητικών πολυκέντρων στην ύπαιθρο σε περιφερειακό επίπεδο.
Παροχή κινήτρων στις κοινότητες για αναστροφή της τάσης αστυφιλίας. Στο πλαίσιο αυτό θα πρέπει να υπάρξει κυβερνητική πολrτική για δημιουργία διοικητικών, ιατρικών και υγειονομικών υπηρεσιών σε μεγάλα αγροτικά κέντρα της υπαίθρου.
Ανάδειξη της ιδιαίτερης πολιτιστικής και αρχrτεκτονικής παράδοσης και οικιστικής φυσιογνωμίας των κοινοτήτων μας.
Κατεχόμενοι Δήμοι
Την παροχή αυξημένης κρατικής χορηγίας στους κατεχόμενους δήμους για σκοπούς διαφώτισης και ενημέρωσης
Την ανάληψη από τους κατεχόμενους οργανισμούς τοπικής αυτοδιοίκησης πρωτοβουλιών για σκοπούς συντήρησης της μνήμης, της ιδιαίτερης πολrτιστικής παράδοσης και κληρονομιάς και για την επαφή της νέας γενιάς με τους κατεχόμενους σήμερα τόπους μας
Την ηλεκτρονική καταγραφή των τοπικών κοινωνικών, οικονομικών, ιστορικών και πολιτιστικών δεδομένων κάθε κατεχόμενου δήμου
Την ενθάρρυνση της αμεσότερης και συστηματικής επαφής της νεολαίας με τις κατεχόμενες πόλεις και κοινότητες ώστε να παραμείνει ζωντανή η θύμηση και άσβεστη η φλόγα του αγώνα για επιστροφή
Τη δημιουργία Μουσείου Κατεχόμενων Δήμων στο οποίο θα εκτίθενται φωτογραφίες και άλλο υλικό από τις κατεχόμενες πόλεις και χωριά μας.
Πολεοδομική Χωροταξική Ανάπτυξη
Η πολεοδομική εξέλιξη των μεγάλων Αστικών Κέντρων της Κύπρου σε συσχετισμό με την Περιφερειακή Τοπική Αυτοδιοίκηση, Δήμους και Κοινότητες, έχει σήμερα αγγίξει και τους κατοίκους σε βαθμό που η παρατηρημένη υποβάθμιση του αστικού περιβάλλοντος να έχει γίνει κοινός τόπος.
 Η αντιδιαστολή του «μπετόν» και του «πρασίνου», η ρύπανση της ατμόσφαιρας και η δυσλειτουργία των μετακινήσεων και των επικοινωνιών (κυκλοφοριακό) αποτελούν σήμερα δυστυχώς τετριμμένες εκφράσεις.
Είναι επιτακτική η ανάγκη σωστής έρευνας και επιστημονικής πρακτικής με βραχυπρόθεσμους, μεσοπρόθεσμους και μακροπρόθεσμους στόχους για επίλυση του χωροταξικού και περιβαλλοντικού προβλήματος που αντιμετωπίζουμε σήμερα και που θα είναι παντελώς αδύνατο να επιλύσουμε ορθά και αποτελεσματικά στο μέλλον αν δεν γίνουν ΤΩΡΑ οι σωστές κινήσεις.
Η εισήγηση μας είναι ότι η ΠΟΛΕΟΔΟΜΙΚΗ ΡΥΘΜΙΣΗ στο τοπικό επίπεδο θα πρέπει να είναι εργαλείο χωρικής έκφρασης και συντονισμού όλου του θεσμικού και διοικητικού πλαισίου, Εκτελεστικής -Νομοθετικής εξουσίας και Φορέων Τοπικής Αυτοδιοίκησης.
Επιτακτικά ζητούμε όχι την εξαφάνιση συμμετοχής της Τ.Α από τον Πολεοδομικό Σχεδιασμό αλλά την θεσμοθετημένη δυναμική συμμετοχή της όχι απλά στο Κοινό Συμβούλιο αλλά και στο Πολεοδομικό.
Αφού επιτευχθεί η ουσιαστική αυτή συμμετοχή των Οργάνων της Τ.Α στα κέντρα λήψης πολεοδομικών αποφάσεων
θα πρέπει χωρίς καθυστέρηση να προχωρήσουμε στην σωστή χάραξη πολεοδομικής πολιτικής.
Τα Τοπικά Σχέδια, όπως σήμερα έχουν τροποποιηθεί και ευρίσκονται στο στάδιο μελέτης των ενστάσεων, πρέπει να διαφοροποιηθούν ή/και τροποποιηθούν σε τέτοιο βαθμό που να μπορεί να υπάρξει απόκλιση από τη γενική εφαρμογή τους που σε πλείστες περιπτώσεις όχι μόνο δεν έχουν αποτελεσματικότητα αλλά είναι και καταστρεπτική.
Βλέπε πρόνοιες για μεμονωμένη κατοικία,
όρους για οικιστική ανάπτυξη σε αγροτεμάχια που έχουν στην πραγματικότητα εκμηδενίσει την πιθανότητα ανάπτυξης τους,
ένταξη μεγάλων εκτάσεων σε ζώνες προστασίας χωρίς απαλλοτρίωση και αποζημίωση, που σίγουρα θα οδηγήσουν στην αναγκαστική εκποίηση τους σε εξευτελιστικές τιμές προς το κεφάλαιο, το οποίο μόλις συγκεντρώσει την γη αυτή θα έρθει, με την πολιτική πίεση που εξασκεί, να πετύχει ανύπτυξη κερδοφόρων ζωνών και θα εκμεταλλευτεί την περιουσία αυτή σε βάρος των πραγματικά δικαιούχων.
Υπάρχει ανάγκη για εξειδίκευση και αναλυτικότερο τρόπο καθορισμού κατηγοριών χρήσεων που να ανταποκρίνονται στην «προσωπικότητα» της κάθε περιοχής.
Το οδικό δίκτυο όπως σήμερα λεrτουργεί, πέραν του υπεραστικού που σε ορισμένες περιπτώσεις είναι αρκετά ικανοποιητικό, θα πρέπει χωρίς καθυστέρηση να εναρμονισθεί με τις ανάγκες της οικιστικής ανάπτυξης.
 Θα πρέπει με αναγκαίους σχεδιασμούς η πρόσβαση από την περιφέρεια προς το κέντρο να γίνεται από πολλές κατευθύνσεις. Αυτό μπορεί να υλοποιηθεί μόνο με περιμετρικούς -περιφερειακούς δρόμους οι οποίοι να συνδέονται με το κέντρο με πολλούς αξονικούς δρόμους.
Αυτοί οι σχεδιασμοί και η υλοποίηση τους θα πρέπει να γίνουν άμεσα προτού η γενική οικοδομική ανάπτυξη καταστήσει εκ των πραγμάτων ανεφάρμοστη την πολιτική αυτή.
Ο τρίτος πυλώνας της ανάπτυξης που πρέπει άμεσα να προσεχθεί και διαφυλαχθεί είναι αυτός της προστασίας του περιβάλλοντος -πρασίνου.
Αυτή η προστασία όμως δεν μπορεί να έρχεται μέσα από μονομερείς ενέργειες της Εκτελεστικής Εξουσίας αλλά με την άμεση συμμετοχή της ΤΑ και άλλων Περιβαλλοντικών Φορέων αλλά κυρίως χωρίς να πληρώνει το κόστος ο ιδιοκτήτης της γης.
 Δεν μπορεί με Κανονισμούς και Νομοθετήματα η Εκτελεστική Εξουσία να δεσμεύει την γη για μελλοντική περιβαλλοντική ανάπτυξη.
Θα πρέπει αυτό να γίνεται με σωστές και δίκαιες διαδικασίες. Δηλαδή Απαλλοτρίωση και άμεση Αποζημίωση.
Καταλήγουμε συνοψίζοντας τις θέσεις μας στο πιο κάτω τρίπτυχο:
α.  Πολεοδομική Μελέτη και ανάπτυξη με ουσιαστική συμμετοχή της Τ.Α τόσο στο στάδιο μελέτης όσο και στο στάδιο λήψης απόφασης.
β.  Οδικό δίκτυο που θα αποσυμφορήσει το Κέντρο μέσω περιφερειακών περιμετρικών δρόμων με πρόσβαση στο Κέντρο με αξονικούς δρόμους
γ.  Περιβαλλοντική ανάπλαση, διαφύλαξη και επέκταση πρασίνου μέσω απαλλοτριώσεων και άμεσης εκτέλεσης των έργων και όχι μέσω απαγόρευσης χρήσης της γης από τους ιδιοκτήτες της.
Απόδημοι και Επαναπατρισθέντες
Οι επαναπατριζόμενοι, και ιδιαίτερα οι νέοι, πρέπει να έχουν απλόχερη ηθική και υλική συμπαράσταση της πολιτείας για επαγγελματική δραστηριοποίηση και αποκατάσταση.
 Ο Δημοκρατικός Συναγερμός προτείνει: Τη χωρίς κωλυσιεργία συμμετοχή των επαναπατρισθέντων στα στεγαστικά σχέδια της κυβέρνησης.
Την στήριξη όσων επαναπατρισθέντων δεν λαμβάνουν καθόλου σύνταξη και αντιμετωπίζουν βιοτικές ανάγκες.
Την ίδρυση Παγκύπριου Σπιτιού Αποδήμων, όπου θα εκτίθεται η ιστορία της κυπριακής μετανάστευσης καθώς και τοπικού σπrτιού σε κοινότητες όπου υπήρξε μεγάλο ρεύμα μετανάστευσης.
Τη συνέχιση και ενίσχυση του θεσμού της Βιβλιοθήκης της Κυπριακής Διασποράς.
Το δικαίωμα εισαγωγής αυτοκινήτου με καλύτερους όρους φορολογίας.
Η πρόταση μας για τους Απόδημους περιλαμβάνει:
Τον προγραμματισμό απογραφής των αποδήμων μας, προσπάθεια που ξεκίνησε με πρωτοβουλία του Προεδρικού Επrτρόπου Μανώλη Χριστοφίδη για θέματα Αποδήμων, Επαναπατρισθέντων και Παλιννοστούντων και που τώρα έχει περιέλθει σε στασιμότητα.
Τη θεσμική, ποιοτική και οργανωτική αναβάθμιση της υπηρεσίας των Αποδήμων, που τώρα βρίσκεται σε υποβαθμισμένη κατάσταση, για να ανταποκρίνεται αποτελεσματικά στις πολλαπλές προκλήσεις του ζωτικού τομέα των Αποδήμων που αποτελούν ουσιαστικά μια ολόκληρη Κύπρο εκτός Κύπρου.
Την απλόχερη ηθική και υλική συμπαράσταση στη Νεολαία (ΝΕΠΟΜΑΚ) γιατί θεωρούμε παραγωγική κάθε επένδυση για τους νέους.
Για την ομαλή ένταξη των Ελληνοποντίων στην κοινωνία ο Δημοκρατικός Συναγερμός εισηγείται:
Τη στεγαστική αποκατάσταση των ομογενών μονίμων κατοίκων της Κυπριακής Δημοκρατίας, χωρίς να δημιουργούνται διαχωριστικές γραμμές και «γκέτο».
Την ομαλή ένταξη των μαθητών στο εκπαιδευτικό μας σύστημα και την ενίσχυση και την επιμόρφωση των ενηλίκων σε θέματα γλώσσας και εκπαίδευσης.
Την προετοιμασία, υποστήριξη και προώθηση των ομογενών στην αγορά εργασίας.
Την ανάπτυξη δράσεων για την ανάδειξη της ιδιαίτερης πολrτιστικής ταυτότητας, παράδοσης και κληρονομιάς των ομογενών μας.
Τη δημιουργική και ισότιμη συμμετοχή των ομογενών σε ειδικά προγράμματα του μαζικού και αγωνιστικού αθλητισμού.
Την πλήρη συνεργασία των κυβερνήσεων Ελλάδας-Κύπρου στην αντιμετώπιση προβλημάτων.
Νεολαία
Οι προτάσεις του Δημοκρατικού Συναγερμού, στοχεύουν στο να καταστήσουν τους νέους συμμέτοχους και πρωταγωνιστές σε όλα όσα που τους αφορούν.
Μέσα από διαφανείς διαδικασίες, με πνεύμα συναινετικό
 και απορρίπτοντας τη διαπλοκή και την αναξιοκρατία στην κοινωνία, τους θεσμούς, την κυβέρνηση.
Οργανισμός Νεολαίας Κύπρου
Τα Κέντρα Νεότητας με σημαντική δραστηριότητα θα πρέπει να αναβαθμιστούν σε περιφερειακά πολυδύναμα Κέντρα Νεολαίας.
Υπογραμμίζουμε εμφαντικά την ανάγκη άσκησης του συμβουλευτικού ρόλου του Ο.ΝΕ.Κ. προς την κυβέρνηση και άλλους φορείς.
Υποστηρίζουμε την αύξηση του προϋπολογισμού του Ο.ΝΕ.Κ. καθώς και την αύξηση μέσω αυτού και της χορηγίας προς τις πολιτικές Οργανώσεις Νεολαίας.
Θεωρούμε απαραίτητη την υποστήριξη για την ανάπτυξη της έρευνας για θέματα Νεολαίας
Συμβούλιο Νεολαίας Κύπρου
Εισηγούμαστε την ουσιαστική αύξηση της χορηγίας του Συμβουλίου Νεολαίας Κύπρου από τον Ο.ΝΕ.Κ. και την αναγνώριση του ρόλου του από την πολιτεία. Για να συμβάλλει αποτελεσματικά στην προβολή της Κύπρου μέσα από το Ευρωπαϊκό Φόρουμ Νεολαίας και άλλα διεθνή βήματα αλλά και για να ενισχυθεί η δυνατότητά ανάπτυξης προγραμμάτων για τους νέους στην Κύπρο και ο ρόλοςτου ως οργανισμός -ομπρέλλα των μη Κυβερνητικών Οργανώσεων Νεολαίας.
Φοιτητές
Επίσπευση της λειτουργίας του Τεχνολογικού Πανεπιστημίου Κύπρου και συμπερίληψη σε αυτό όλων των σχολών του ΑΤΙ.
Προσφορά εκείνων των κινήτρων από την κυβέρνηση που θα προωθούν την ίδρυση Ιδιωτικών Πανεπιστημίων και κυρίως μη κερδοσκοπικών Ιδιωτικών Πανεπιστημίων.
Αναδιαμόρφωση και απλούστευση της λειτουργίας του ΚΥΣΑΤΣ.
Περαrτέρω αύξηση της φοιτητικής χορηγίας.
Απασχόληση
Εισηγούμαστε την υλοποίηση πολιτικών για την ένταξη και την προαγωγή των νέων στην αγορά εργασίας.
Την βελτίωση και Ενίσχυση των Προγραμμάτων Νεανικής και Γυναικείας Επιχειρηματικότητας.
Νέοι και Πληροφόρηση
Εισηγούμαστε τη δημιουργία περισσότερων κέντρων πληροφόρησης ή σημείων πληροφόρησης (info points) από τον Οργανισμό Νεολαίας.
Σημεία πληροφόρησης μπορούν να δημιουργηθούν σε όλα τα σχολεία και λύκεια καθώς και σε στέκια νεολαίας.
Ναρκωτικά
Ζητούμε τη δημιουργία κέντρων πρόληψης και παροχής συμβουλευτικών υπηρεσιών στην ύπαιθρο και στα αστικά κέντρα και την ανάπτυξη προγραμμάτων πρωτογενούς πρόληψης με την ενεργό συμμετοχή των τοπικών κοινωνιών, της Τοπικής Αυτοδιοίκησης και των εθελοντικών οργανώσεων.
Ζητούμε τη δημιουργία κέντρων απεξάρτησης και υιοθέτηση σύγχρονων θεραπευτικών μηχανισμών και μοντέλων για την απεξάρτηση.
Θέλουμε το κράτος να στηρίξει ουσιαστικά τα απεξαρτητοποιημένα άτομα στο στάδιο της επανένταξης τους.
Ζητούμε ενίσχυση των εθελοντικών οργανώσεων όπως το ΚΕΝΘΕΑ και η Αγία Σκέπη, έτσι που να μπορέσουν να ανταποκριθούν στο δύσκολο έργο τους.
Αλκοόλ, ψυχική, σεξουαλική και αναπαραγωγική υγεία και δικαιώματα.
Καλούμε όλους τους αρμόδιους φορείς σε ανοιχτό διάλογο για τους κανονισμούς της εμπορικής προώθησης ειδών όπως το αλκοόλ και ο καπνός.
Προτείνουμε την καλύτερη πρόσβαση στις μεθόδους αντισύλληψης καθώς και στη γνώση για την ορθή χρήση τους, καθώς και την ανάπτυξη προγραμμάτων σεξουαλικής αγωγής.
Ρατσισμός και Ξενοφοβία
Εισηγούμαστε την προώθηση προγραμμάτων από τον ΟΝΕΚ άτυπης εκπαίδευσης με την συμπερίληψη μειονεκτούντων ομάδων πληθυσμού με επίκεντρο προβληματικές περιοχές.
Οδικά δυστυχήματα
Η αστυνομία σε συνεργασία με το Υπουργείο Παιδείας και Πολιτισμού και τις ΕΣΕΜ και ΠΣΕΜ να αναπτύξουν περεταίρω προγράμματα εντός των σχολικών μονάδων αλλά και στους χώρους διασκέδασης των νέων, που να καλλιεργούν την οδική συνείδηση.
Εθελοντισμός -Μη Κυβερνητικές Οργανώσεις -Ενεργός συμμετοχή
Εισηγούμαστε τη δημιουργία νομικού πλαισίου για κατοχύρωση των μη κυβερνητικών εθελοντικών οργανώσεων,
καθώς και την αναγνώριση της εθελοντικής εργασίας ως επιπλέον προσόν από την Πολιτεία σε περιπτώσεις πρόσληψης στον δημόσιο και ημιδημόσιο τομέα.
Προτείνουμε την περαιτέρω χρηματοδότηση των εθελοντικών οργανώσεων νεολαίας και άτυπων ομάδων νέων για κάλυψη των λειτουργικών τους εξόδων και για ανάπτυξη προγραμμάτων για τους νέους.
Δικοινοτικές επαφές νέων
Εισηγούμαστετην άμεση αναβάθμιση του Δικοινοτικού Φόρουμ Νεολαιών, έτσι που να μπορεί να λεrτουργήσει ως πραγματική γέφυρα μεταξύ των Ε/Κ και Τ/Κ νέων.
Απόδημοι Κύπριοι Νέοι
Περισσότερη στήριξη από όλους τους φορείς της Νεολαίας των Αποδήμων (ΝΕΠΟΜΑΚ) ούτως ώστε να αναδειχθεί σε παγκόσμιο φορέα επικοινωνίας, συντονισμού και συνεργασίαςτωναπόδημων Κυπρίων Νέων.
Μικρές Κοινότητες
Ζητούμε την άμεση βοήθεια του κράτους για μόνιμη στέγαση των οργανώσεων νεολαίας των μικρών κοινοτήτων.
Εθνική πολιτική για τη Νεολαία
Εισηγούμαστε την περαιτέρω και ουσιαστική συμμετοχή των νέων ανθρώπων σε όλα τα επίπεδα χάραξης πολιτικής για θέματα νεολαίας.
Παιδεία
Εισαγωγή
Οι προτάσεις πολιτικής μας που καταθέτουμε στοχεύουν αφενός να περισώσουν ό,τι μπορεί να περισωθεί από τις ανερμάτιστες κινήσεις εντυπωσιασμού που στόχο έχουν να καλύψουν την απουσία πολιτικής και στρατηγικής και να συγκαλύψουν τα τραγικά αδιέξοδα στα οποία οδήγησαν μέσα σε τρία χρόνια την εκπαίδευση του τόπου
 και αφετέρου να προσφέρουν διέξοδο από αυτά τα αδιέξοδα.
Η απουσία πολιτικής και λόγου γίνεται προσπάθεια να αντιμετωπισθεί με μια έκθεση για μεταρρύθμιση που όμως εδράζεται σε ετσιθελική προσέγγιση που πόρρω απέχει από την πραγματικότητα αφού χωρίς οποιανδήποτε αξιολόγηση συγκρούεται στη βάση της με την μόνη έγκυρη αξιολόγηση που έγινε, εκείνη της Ουνέσκο, και ετσιθελικά, το επαναλαμβάνουμε, θέλει να αναπροσανατολίσει την εκπαίδευση και να εισαγάγει νέους σκοπούς και στόχους όταν η Ουνέσκο καταγράφει ότι "οι σκοποί θεωρούνται εξαίρετοι".
 Σκοποί που είναι κοινοί με το εκπαιδευτικό σύστημα των απανταχού ελληνοπαίδων αλλά και κοινοί με εκείνους των εκπαιδευτικών συστημάτωντων ευρωπαίων εταίρων μας.
Προτείνουμε λοιπόν να εγκαταλείψει η κυβέρνηση τη λογική του αναπροσανατολισμού και της νέας σκοποθεσίας και να συνεχίσει να υλοποιεί και όχι να καταργεί τις καινοτομίες ή εν εξελίξει μεταρρύθμισης που παρέλαβε και που εδράζεται στη συνολική αξιολόγηση και τις εισηγήσεις της έκθεσης Ουνέσκο.
Αν τούτο δεν τη βρίσκει σύμφωνη, για να είναι πειστική για τις προτάσεις της, να καλέσει ένα διεθνή οργανισμό αξιολόγησης και επί των πορισμάτωντου και να κάνει προτάσεις.
 Γι' αυτό θα μας βρει συμπαραστάτες για να τις προωθήσουμε από κοινού.
Αν όχι, προειδοποιούμε ότι δεν θα γίνουμε συνένοχοι στον αποπροσανατολισμό και την υποβάθμιση που με μαθηματική ακρίβεια οδηγεί την παιδεία τον τόπου.
Η εκπαίδευση στην Κύπρο ήταν, είναι και πρέπει να παραμείνει ο απαραίτητος φάρος και η αναγκαία υποδομή που βοήθησε, βοηθά και θα βοηθήσει τον ελληνισμό της Κύπρου να αντιμετωπίσει τα ποικίλα προβλήματά του και κυρίως την απειλή φυσικού και εθνικού αφανισμού από τη γη των πατέρων μας.
Οι βασικές αξίες της κυπριακής εκπαίδευσης ήταν, είναι και πρέπει να είναι διαχρονικές και να στηρίζονται στον πολιτισμό, την παράδοση και τους σύγχρονους προσανατολισμούς.
Η συμμετοχή μας στην Ενωμένη Ευρώπη δεν μπορεί παρά να είναι το πλαίσιο της εκπαιδευτικής μας στρατηγικής.
Οι εκπαιδευτικοί μας επιβάλλεται να συνεχίσουν να τυγχάνουν της αμέριστης υποστήριξης της πολιτείας για να μπορέσουν να αναπτύξουντα προσόντα και τις δεξιότητες που έχουν, ώστε τόσον αυτοί όσον και οι μαθητές τους να συνεχίσουν να ανταποκρίνονται στις απαιτήσεις της σύγχρονης κοινωνίας.
Φιλοσοφία μας είναι να προσφέρουμε στους νέους ευκαιρίες και δικαιώματα.
Επαναβεβαιώνουμε τη διαχρονική μας πολιτική όπως εγκρίθηκε το 1997, το 1999 και 2001 και εισηγούμαστε τις ακόλουθες καινοτομίες.
Προδημοτική Εκπαίδευση
Είναι ιδιαίτερα σημαντικό τα παιδιά προσχολικής ηλικίας από 3 ετών να λαμβάνουν εκπαίδευση και θα το επιδιώξουμε.
Επιβάλλεται ο έλεγχος και η εποπτεία των Ιδιωτικών Νηπιαγωγείων.
Επιβάλλεται να επεκταθεί ο θεσμός του ολοήμερου Νηπιαγωγείου.
Αναμένουμε να ολοκληρωθεί και να υλοποιηθεί η πολιτική στέγασης των Νηπιαγωγείων που άρχισε το 2000.
Απαιτούμε να αξιοποιηθεί το υπάρχον εκπαιδευτικό υλικό της Ανάπτυξης Προγραμμάτων για σκοπούς έκδοσης βοηθημάτων για Νηπιαγωγούς.
Δημοτική Εκπαίδευση
Ι. Ολοήμερο Σχολείο
Ο θεσμός πρέπει να ενισχυθεί και να επεκταθεί καλύπτοντας όλα τα σχολεία της Κύπρου.
2. Πληροφορική
Η δημιουργία εργαστηρίου πληροφορικής σε κάθε σχολείο θα πρέπει να αποτελεί τον στόχο.
3. Επιστήμη
Δημιουργία εργαστηρίων.
4. Παιδαγωγικό Ινστιτούτο
Πάρα πέρα αναβάθμιση του Παιδαγωγικού Ινστιτούτου.
5. Κτιριακή -υλικοτεχνική υποδομή
Επιτάχυνση στην υλοποίηση του κτιριακού προγράμματος.
6. Εκπαιδευτικές κατασκηνώσεις
Δημιουργία σύγχρονων εγκαταστάσεων.
7. Ειδική εκπαίδευση
Να εφαρμοστεί ο νόμος.
8.  Επιμόρφωση εκπαιδευτικών
Η επιμόρφωση των εκπαιδευτικών να αναπτυχθεί και να ενταχθεί σε εργάσιμο χρόνο.
9.  Εθνικά επίπεδα
Ολοκλήρωση του καταρτισμού εθνικών επιπέδων.
10. Αξιολόγηση εκπαιδευτικών
Αντικατάσταση του υφιστάμενου συστήματος αξιολόγησης με άλλο πιο σύγχρονο.
I Ι. Σχολικοί σύμβουλοιΕπέκταση και βελτίωση του θεσμού.
12. Ενίσχυση της υπηρεσίας του ΥΠΠ για θέματα Ευρωπαϊκής Ένωσης
13. Διαπολιτισμική εκπαίδευσηΠάρα πέρα ανάπτυξη με στόχο την ενσωμάτωση.
14. Εκπαιδευτικά ΠρογράμματαΔιατήρηση των υφισταμένων και εισαγωγή νέων.
15. Μείωση αριθμού παιδιών κατά τμήμαΝα συνεχισθεί.
16. Τμήματα και Προγράμματα στήριξης αλλόγλωσσων παιδιών.Να ενταχθούν στα σχολικά προγράμματα.
17. Ζώνες Εκπαιδευτικής ΠροτεραιότηταςΝα αναπτυχθούν πάρα πέρα.
Μέση Εκπαίδευση
Βελτίωση του θεσμού της προϋπηρεσιακής επιμόρφωσης.
Αναβάθμιση της ενδοϋπηρεσιακής επιμόρφωσης.
Εισαγωγή της αξιολόγησης της σχολικής μονάδας και του εκπαιδευτικού έργου.
Αντικατάσταση του υφιστάμενου από το 1976 συστήματος αξιολόγησης των εκπαιδευτικών.
Ολοκλήρωση της εισαγωγής των εθνικών επιπέδων.
Προώθηση τωνπρο πενταετίας συμφωνηθέντων κανονισμών μετακινήσεων και τοποθετήσεων καθηγητών στη Βουλή για ψήφιση.
Γυμνάσιο
Να ολοκληρωθεί η αναδόμηση του ωρολογίου προγράμματος του Γυμνασίου.
Να επεκταθεί ο θεσμός του Υπευθύνου του Τμήματος, που εφαρμόζεται με επιτυχία στη Γ' τάξη, στην Α' και Β' τάξη του Γυμνασίου.
Να συνεχισθεί η αναθεώρηση των αναλυτικών προγραμμάτων και να προωθηθεί η συγγραφή βιβλίων που να συνάδουν με αυτά.
Λύκειο
Μέχρι τη γενίκευση του Ενιαίου Λυκείου με την ενοποίηση Μέσης Παιδείας και Μέσης Τεχνικής, το πρόγραμμα των Τεχνικών Σχολών να ολοκληρωθεί όπως αναθεωρήθηκε με βάση τις αρχές που ισχύουν στο Ενιαίο Λύκειο και η ενοποίηση να έλθει ως αναπόδραστη συνέπεια σε μεταγενέστερο στάδιο.
Να αντικατασταθούν οι ενιαίες και εισαγωγικές εξετάσεις από μια και μόνη απολυτήρια εξέταση όπως προγραμματίστηκε.
Αντί της απόλυτα ελεύθερης επιλογής μαθημάτων που οδήγησε σε περίπου δέκα ομάδες μαθημάτων που η κάθε μια να οδηγεί προς συγκεκριμένη κατεύθυνση να καθορισθεί οριστικά ότι αυτές είναι οι προσφερόμενες επιλογές όπως ήταν ευθύς εξαρχής ο στόχος.
Τα επιλεγόμενα μαθήματα κατεύθυνσης να είναι όλα εξεταζόμενα.
Να επανεξεταστείτο πλήθος των μαθημάτων κοινού κορμού και κατεύθυνσης, ιδιαίτερα στη Γ Λυκείου, με στόχο ο μέγιστος αριθμός στην τάξη αυτή να περιορισθεί στα 10 (δέκα).
Το εγχείρημα της ενιαιοποίησης Μέσης Γενικής και Τεχνικής Εκπαίδευσης να αφεθεί σε μεταγενέστερο στάδιο, αφού συμπληρωθούν και αξιολογηθούν οι προτεινόμενες τροποποιήσεις.
Τεχνική Επαγγελματική Εκπαίδευση
Τεχνική και Επαγγελματική Εκπαίδευση Κατά τη σχολική χρονιά 2003-2004 συμπληρώθηκε η εφαρμογή του θεσμού και για το τρίτο έτος.
Εισηγούμαστε το Υπουργείο Παιδείας και Πολιτισμού να προβεί σε αξιολόγηση του νέου θεσμού.
Η εισαγωγή νέων ή η κατάργηση κάποιων κλάδων σπουδών να γίνεται μετά από σχετική έρευνα.
Σύστημα Μαθητείας Εισηγούμαστε τη δημιουργία ανεξαρτήτων Σχολών Μαθητείας που να λειτουργούν σε δικά τους κτίρια.
Εσπερινές Τεχνικές Σχολές Ο θεσμός των Εσπερινών Τεχνικών Σχολών κρίνεται χρήσιμος και αναγκαίος. Εισηγούμαστε να γίνει αξιολόγηση του θεσμού με στόχο την επέκταση του.
Ιδρύματα Επαγγελματικής Κατάρτισης Να ιδρυθούν μεταλυκειακά Ιδρύματα Επαγγελματικής Κατάρτισης όπως προβλέπεται από τις Ευρωπαϊκές οδηγίες.
Τριτοβάθμια Εκπαίδευση (Ανώτατη και Ανώτερη)
Ανάπτυξη του Πανεπιστημίου Κύπρου.
Άμεση λειτουργία του Τεχνολογικού Πανεπιστημίου Κύπρου.
Άμεση λειτουργία του Ανοικτού Πανεπιστημίου
και εισαγωγή διδάκτρων σ' αυτό ως ελάχιστο μέτρο κοινωνικής δικαιοσύνης.
Υλοποίηση νόμου για ίδρυση Ιδιωτικών Πανεπιστημίων
και άμεση ίδρυση και λειτουργία τους.
Άμεση εφαρμογή στην πράξη του Ευρωπαϊκού κεκτημένου με νομοθετικές ρυθμίσεις.
Διαχωρισμός με νόμο των ιδρυμάτων Ανώτατης Εκπαίδευσης από τα ιδρύματα Ανώτερης Εκπαίδευσης.
Διαχωρισμός με νόμο των Ακαδημαϊκών από τα Επαγγελματικά Ιδρύματα Ανώτερης Εκπαίδευσης.
Έγκριση νομοθετικού πλαισίου για την άμεση ίδρυση και λεrτουργία μεταδευτεροβάθμιων ιδρυμάτων επαγγελματικής, εκπαίδευσης και κατάρτισης.
Ανάθεση σε διεθνή οργανισμό ανάλογης εμπειρίας και αξιοπιστίας για αξιολόγηση όλων των ιδρυμάτων Ανώτατης Εκπαίδευσης, Δημόσιων και Ιδιωτικών.
Εναρμόνιση της νομοθεσίας του ΚΥΣΑΤΣ με τα αντίστοιχα NΑRIC των άλλων 24 εταίρων και την Ε.Ε και απαλλαγή του από πρόσθετες αρμοδιότητες που του ανατέθηκαν.
Ίδρυση και λειτουργία Ιατρικού Πανεπιστημίου.
Νομοθετική ρύθμιση έτσι ώστε τόσο τα δημόσια όσο και τα ιδιωτικά ιδρύματα Ανώτατης Εκπαίδευσης να προχωρήσουν στην προώθηση κοινών προγραμμάτων και πτυχίων με άλλα Ευρωπαϊκά, Αμερικανικά και άλλα ιδρύματα Ανώτατης Εκπαίδευσης
 και σύναψη συμφωνιών για την παραχώρηση κοινών και διπλών πτυχίων σύμφωνα με την πολιτική της Ευρωπαϊκής Ένωσης.
Άμεση εναρμόνιση με τα χρονοδιαγράμματα σπουδών της Ευρωπαϊκής Ένωσης.
Αύξηση της φοιτητικής χορηγίας.
Προσφορά συγκεκριμένων κινήτρων που να οδηγήσουν αβίαστα τις ΙΣΤΕ να επιλέξουν να γίνουν μη κερδοσκοπικά πανεπιστήμια.
Πολιτισμός
Πολιτισμός είναι το παρελθόν, το παρόν και το μέλλον ενός λαού, είναι ο ίδιος ο εαυτός μας. Γι' αυτό, ζητούμενο των καιρών είναι για μας η κατάκτηση της πολrτιστικής δημοκρατίας με την ενεργό συμμετοχή και εμπλοκή των πολιτών στην πολιτιστική ζωή και πολιτισμική κίνηση.
Θεωρούμε απαραίτητη την προβολή και τονισμό της μεγάλης σημασίας του Πολιτισμού στα πλαίσια της πολrτικής ζωής καθώς και τη στήριξη των ανθρώπων και των φορέων πολrτισμού.
Οι στόχοι μας
Οι στόχοι μας όπως και οι οποιεσδήποτε προτάσεις πολιτικής δεν μπορούν να παραβλέπουν το ευρύτερο πλαίσιο στο οποίο καλούμαστε να συνυπάρξουμε. Και αυτό δεν είναι άλλο από την Ευρωπαϊκή Ένωση των 500 εκατομμυρίων πολιτών.
Κύριο χαρακτηριστικό της Ευρωπαϊκής Ένωσης είναι η χαλάρωση, έως και σταδιακή κατάργηση της σημασίας των συνόρων, που οδηγεί στη διαμόρφωση ενός πολυπολrτισμικού και πολυγλωσσικού συνόλου.
Αυτό θα έχει ως αποτέλεσμα οι λαοί να συνασπίζονται κατά γλωσσικές, πολιτιστικές ενότητες.
Δεδομένης της πληθυσμιακής, οικονομικής, πολιτικής και στρατιωτικής υπερισχύος άλλων λαών είναι ορατός ο κίνδυνος ισοπέδωσης και εθνικής και γλωσσικής αλλοτρίωσης των ασθενέστερων λαών.
Με την έννοια η καλλιέργεια και η προβολή του πολιτισμού μας, της Γλώσσας μας και της Παράδοσης μας είναι μέτρο Άμυνας και Εθνικής επιβίωσης του Ελληνισμού.
Παράλληλα δεν πρέπει να λησμονούμε ότι η ιδιαίτερη μας πατρίδα δυστυχώς παραμένει ακόμη ημικατεχόμενη και διχοτομημένη.
Οι πραγματικότητες της Ε.Ε και της κατοχής επιβάλλουν τους πιο κάτω γενικούς στόχους:
Τη διεξαγωγή, από κοινού με την Ελλάδα και των Ελλήνων της Διασποράς, αγώνα για τη διατήρηση της Εθνικής, γλωσσικής και πολιτιστικής ενότητας του Ελληνισμού στην Ε.Ε.
Την καλλιέργεια της αυτοσυνειδησίας μας ως Ελλήνων, ως Ευρωπαίων και ως πολιτών του Κόσμου.
Την διατήρηση της πολrτιστικής μας κληρονομιάς και των ζωντανών στοιχείων του πολιτιστικού παρελθόντος μας, από την Αρχαία, Βυζαντινή και Νεότερη Εποχή.
Η καλλιέργεια των πανανθρώπινων αρχών και αξιών της σύγχρονης πολιτισμένης Οικουμένης.
Ως ειδικοί στόχοι καθορίζονται:
Η προβολή και ο τονισμός της μεγάλης σημασίας του Πολιτισμού στα πλαίσια της πολιτικής ζωής.
Η προβολή της πολιτιστικής δημιουργίας και η ανάδειξη και προβολή των ανθρώπων του πολιτισμού.
Η τόνωση της πολrτιστικής ζωής και της πολιτιστικής κίνησης.
Στήριξη των ανθρώπων και των φορέων πολιτισμού.
Οι εισηγήσεις μας
 Για να επrτευχθούν οι πιο πάνω γενικοί και ειδικοί στόχοι προτείνουμε: Αναβάθμιση των Πολιτιστικών Υπηρεσιών του Υπουργείου Παιδείας σε επίπεδο Υφυπουργείου και αναδόμηση τους, κατά τομείς Πολιτισμού.
Αύξηση των δαπανών για τον Πολιτισμό.
Αξιοποίηση των σύγχρονων τάσεων της Πολιτιστικής Διπλωματίας για προώθηση των Δικαίων και συμφερόντων της πατρίδας μας.
Διαρκή κινητοποίηση της διεθνούς κοινής γνώμης και αξιοποίηση των δυνατοτήτων που προσφέρει το Συμβούλιο της Ευρώπης και η ΟΥΝΕΣΚΟ ώστε να εξαναγκαστεί η Τουρκία να σεβαστεί την πολιτιστική μας κληρονομιά στην κατεχόμενη Κύπρο.
Ενίσχυση, αναβάθμιση και επέκταση των πολιτιστικών ανταλλαγών με την Ελλάδα και τις άλλες Ευρωπαϊκές και μη χώρες.
Ενίσχυση της πολιτισμικής Παιδείας με την ανάδειξη των σχολείων ως Κέντρων Πολrτισμού.
Ενθάρρυνση των πολιτιστικών εκπομπών από τα Μ.Μ.Ε.
Αξιοποίηση του Διαδικτύου στην προβολή και καλλιέργεια του Ελληνικού Πολrτισμού.
Ενίσχυση της συνεργασίας με Πολrτιστικά Κέντρα της Ελλάδας και της Ευρώπης.
Ενθάρρυνση και ενίσχυση των Μ.Κ.Ο, συλλόγων και σωματείων, με στόχο την πολrτιστική αποκέντρωση.
Ενίσχυση της Πολιτιστικής Υποδομής με έργα όπως Κρατική Βιβλιοθήκη και Πινακοθήκη, Αίθουσα Συναυλιών και Διαλέξεων, Αίθουσα Κρατικού Θεάτρου, Αίθουσα σύγχρονου Κρατικού Αρχείου, Σύγχρονο Μουσείο Αρχαιοτήτων κ.α.
Δημιουργία Πολιτιστικού Αρχείου.
Δημιουργία Όπερας.
Αναβάθμιση της Κρατικής Ορχήστρας σε Συμφωνική.
Στήριξη της προσπάθειας για δημιουργία εδρών Νεοελληνικών Σπουδών και Ιστορίας της Κύπρου σε ξένα Πανεπιστήμια της Ευρώπης και Αμερικής.
Αθλητισμός
Εισαγωγή
Προϋπόθεση για να ανταποκριθεί ο αθλητισμός στον πολυδιάστατο ρόλο του είναι η υποστήριξη του μέσα από τους κρατικούς προϋπολογισμούς.
Γι αυτό κι ο Δημοκρατικός Συναγερμός θα αγωνιστεί όχι μόνο για την υλοποίηση των ετήσιων εγκεκριμένων προϋπολογισμών αλλά και για την αύξηση τους.
Για μας η πολιτική λιτότητας δεν έχει θέση στον αθλητισμό.
Ο αθλητισμός ως μια δυναμική έκφραση του κοινωνικοπολιτικού γίγνεσθαι απασχολούσε πάντοτε πολπικούς χώρους και ιδεολογίες που είχαν επίκεντρο τον άνθρωπο.
Ο Δημοκρατικός Συναγερμός στηρίζει και προάγει τον αθλητισμό σε όλα τα επίπεδα ως φαινόμενο σύμφυτο με την ιδεολογικοπολrτική του ταυτότητα.
Επαναβεβαιώνουμε και σήμερα για τον μαζικό, τον σωματειακό ομοσπονδιακό και τον αθλητισμό κορυφής, τη διαχρονική μας πολιτική για τον αθλητισμό όπως εγκρίθηκε το 1997, το 1999 και το 2001 και εισηγούμαστε τις ακόλουθες καινοτομίες.
Την ίδρυση και λειτουργία αθλητικών τάξεων που δεν συνεπάγονται οποιοδήποτε πρόσθετο οικονομικό κόστος αν αναπτυχθούν στα πλαίσια του ενιαίου λυκείου όπως οι εγκεκριμένοι σχεδιασμοί του Υπουργείου Παιδείας και Πολιτισμού.
Γνωρίζοντας την ιδιαίτερα δεινή οικονομική κατάσταση στην οποία έχουν περιέλθει τα σωματεία -εταιρείες των ομαδικών αθλημάτων ιδιαίτερα του ποδοσφαίρου και την ανάγκη λήψης μέτρωνγια να ανταποκριθούν στις απαιτήσεις /κριτήρια της Ουέφα και να συνεχίσουν τη δραστηριότητα τους προτείνουμε:
Η πολιτεία να συνεχίσει τη μέσω του ΚΟΑετήσια χορηγία προς τα σωματεία μας με τον τρόπο και τα κρrτήρια που καθιερώθηκαν από την κυβέρνηση Γλαύκου Κληρίδη από το 1997 και να αυξηθεί από τη τρέχουσα χρονιά κατά 25% τουλάχιστον για να ανταποκρίνεται στα οικονομικά δεδομένα του σήμερα.
Η αύξηση του 25% να αξιοποιηθεί για την εξόφληση των συσσωρευμένων προς την πολιτεία χρεών των σωματείων (φόρος εισοδήματος, ΦΠΑ και κοινωνικές ασφαλίσεις) τα οποία να εξοφληθούν με αυτό το τρόπο εντός μιας δεκαετίας.
Τα σωματεία να τυγχάνουν της πιο πάνω ή όποιας άλλης ευνοϊκής ρύθμισης υπό τη ρητή προϋπόθεση ότι θα αποπληρώνουν εντός των νόμιμων προθεσμιών οποιανδήποτε υποχρέωση (φορολογίας, ΦΠΑ και κοινωνικών ασφαλίσεων).
Μη ανταπόκριση τους θα συνεπάγεται τον άμεσο αποκλεισμό τους από τις προνομιακές ρυθμίσεις.
Αυτή η ρύθμιση θα δώσει οριστική λύση στο πρόβλημα που ταλανίζει τα σωματεία -εταιρείες, βάζει τα πράγματα στη σωστή τους θέση και υποχρεώνει τις εταιρείες -σωματεία να αναλάβουν τις ευθύνες τους απέναντι στην ίδια την ύπαρξη τους.
Προτείνουμε τέλος όπως ανάλογη ρύθμιση συμφωνηθεί και προωθηθεί και για τα σωματεία των άλλων ομαδικών αθλημάτων που αντιμετωπίζουν ανάλογα προβλήματα.
Βία και ανάρμοστη συμπεριφορά στους αθλητικούς χώρους
Απορρίπτοντας την ανάρμοστη συμπεριφορά που δυστυχώς παρατηρείται προ, κατά την διάρκεια και μετά τη λήξη αθλητικών αγώνων προτείνουμε την άμεση εφαρμογή της νομοθεσίας που κατέστησε την ανάρμοστη συμπεριφορά και τη βία στους αθλητικούς χώρους "ιδιώνυμο αδίκημα" χωρίς εκπτώσεις και χωρίς ευθυνοφοβία.
 Καλούμε τα σωματεία να ανταποκριθούν στις συμβατικές τους υποχρεώσεις και να αποκλείσουν από τα γήπεδα και τους αγώνες τους όσους προκαλούν με την ανάρμοστη συμπεριφορά τους
και απαιτούμε από τα όργανα του ΚΟΑ και την ΑΔΕΑ να προχωρήσουν τάχιστα στην εφαρμογή της νομοθεσίας που προβλέπει την αφαίρεση της φιλάθλου ιδιότητας από κάθε παρεκτρεπόμενο.
Επαναφέρουμε τέλος και θα αγωνιστούμε για να εισαχθεί το δελτίο φιλάθλου το οποίο θα απαλλάξει τον αθλητισμό μας από τα ξένα σώματα
 και θα φέρει στα γήπεδα τους αγνούς φιλάθλους, τους νουνεχείς οπαδούς και τις οικογένειες τους.
Καλούμε τις φίλαθλες εταιρείες και οργανισμούς σε συνεννόηση με τα σωματεία και τους αρμόδιους φορείς να προσφέρουν τιμητικά εισιτήρια εισόδου στις γυναίκες, μητέρες, αδελφές, συζύγους, θυγατέρες, των αθλητών και των φιλάθλων που με την αυξημένη παρουσία τους στα γήπεδα θα αλλάξουν την εικόνα της κερκίδας και θα βελτιώσουν τα έσοδα των σωματείων, αλλά πρώτιστα θα καταξιώσουν τις εταιρείες και τους οργανισμούς στη συνείδηση της κοινωνίας.
Σε ό,τι αφορά τη φαρμακοδιέγερση απαιτούμε τον εξονυχιστικό έλεγχο όχι μόνο των αθλητών κορυφής αλλά του κάθε αθλούμενου και ιδιαίτερα των νέων και των παιδιών.
Καλούμε τον ΚΟΑ και το Υπουργείο Παιδείας και Πολιτισμού να εισαγάγει στον μαθητικό πληθυσμό το δοκίμιο αθλητικής συμμετοχής και επιτευγμάτων το οποίο θα συμβάλει στην ευαισθητοποίηση των νέων στον αθλητισμό και το τίμιο παιγνίδι.
Τέλος καλούμε την κυβέρνηση και ειδικά τον ΚΟΑ να προχωρήσει άμεσα στην αξιολόγηση του αθλητικού μας μοντέλου από διεθνή οίκο με σχετική εμπειρία στον τομέα και να γίνουν οι τελικές προτάσεις πολιτικής, στρατηγικής και τακτικής για την αναβάθμιση του Κυπριακού Αθλητισμού.
Ισότητα Πολιτών
Η επίτευξη της πλήρους Ισότητας των Πολιτών απαιτεί παρεμβάσεις με θετική κατεύθυνση, παρεμβάσεις που θα δημιουργούν συνθήκες για την ηθική και υλική εξύψωση όλων των πολιτών, παρεμβάσεις που θα διαμορφώνουν ένα φιλικό προς τον πολίτη περιβάλλον.
Αντίθετα το κράτος σήμερα παρουσιάζεται δύσκαμπτο εκεί που χρειάζεται να προσφέρει φροντίδα και ανακούφιση και φοβερά ευλύγιστο εκεί που θέλει να ανοίξει τις πόρτες για να επωφεληθούν εκείνοι που εξασφαλίζουν την εύνοια του.
Ο Δημοκρατικός Συναγερμός προτείνει:
Τη δημιουργία Γραμμής του Πολίτη, όπου ο καθένας και η κάθε μιά θα έχει πρόσβαση και την δυνατότητα να καταγγέλλει τις όποιες αδικίες, ατασθαλίες ή αυθαιρεσίες γίνονται εις βάρος του ή έρχονται στην αντίληψη του.
Θα πρέπει παράλληλα να δημιουργηθούν εξειδικευμένες ομάδες που θα έχουν την επιστημονική κατάρτιση να επεξεργάζονται τις πληροφορίες, να τις αξιολογούν και να δρομολογούν τις διαδικασίες αντιμετώπισης τους.
 Μ’αυτό τον τρόπο θα παρέχεται η στήριξη προς τον πολίτη και θα ελέγχεται παράλληλα η κυβέρνηση και ο δημόσιος τομέας για πράξεις, ενέργειες ή παραλείψεις που γίνονται εις βάρος των πολιτών.
Την τροποποίηση των υφιστάμενων νομοθεσιών για να απαλειφθούν αποκλίσεις από την αρχή της Ισότητας των Φύλων.
Παράλληλα η πολιτεία έχει υποχρέωση να δημιουργήσει μηχανισμούς που θα βοηθήσουν στην εφαρμογή των νομοθετικών ρυθμίσεων.
Την ίδρυση Γενικής Γραμματείας Ισότητας, με συγκεκριμένες δομές και αρμοδιότητες που θα έχουν σαν στόχο την εμπέδωση της ισότητας των δύο φύλων και την προώθηση της Εθνικής Πολrτικής για την Ισότητα.
Μέσα από την δράση της Γενικής Γραμματείας Ισότητας θα καλύπτονται διάφορα θέματα όπως η καταπολέμηση των κοινωνικών προκαταλήψεων,
η καθιέρωση της αρχής της ισότητας,
 η παρακολούθηση της εξέλιξης του γυναικείου κινήματος και η συνεργασία με διάφορες γυναικείες οργανώσεις,
η προώθηση μέτρων για την αντιμετώπιση της ανεργίας της γυναίκας,
 οι συνθήκες εργασίας,
 η ετοιμασία και πραγματοποίηση προγραμμάτων επιμόρφωσης και επαγγελματικής κατάρτισης,
 η ενίσχυση συλλογικών παραγωγικών πρωτοβουλιών,
 η έκδοση και διακίνηση εντύπων και περιοδικών σχετικά με την ισότητα,
η διοργάνωση συνεδρίων και επιμορφωτικών σεμιναρίων,
η διοργάνωση επαφών και συναντήσεων με διάφορους φορείς σε εθνικό και διεθνές επίπεδο για ανταλλαγή απόψεων και ενημέρωσης.
Τη σύσταση Κέντρου Ερευνών για θέματα Ισότητας το οποίο με την κατάλληλη επιστημονική στήριξη να μπορεί να προωθεί και να ενημερώνει για τα διάφορα κοινοτικά προγράμματα και το οποίο θα διαθέτει μονάδες τεκμηρίωσης και πληροφορικής ανάλυσης που οποίες θα παρέχουν ποιοτικές υπηρεσίες πληροφόρησης σε ατομικό η ομαδικό επίπεδο.
Πρόσθετα προτείνουμε:
την ενθάρρυνση της μερικής απασχόλησης, την ένταξη των γυναικών που επιθυμούν να επανενταχθούν στην αγορά εργασίας σε προγράμματα κατάρτισης.
Την επέκταση του δικτύου παιδικών και βρεφονηπιακών σταθμών με επιμήκυνση του ωραρίου λειτουργίας τους, την υιοθέτηση του θεσμού των ολοήμερων σχολείων και νηπιαγωγείων.
Τη δημιουργία δομών στήριξης στις επιχειρήσεις, με επιδοτούμενα προγράμματα για τη χορήγηση γονικών αδειών και αδειών μητρότητας και την ύπαρξη πιο ευέλικτων ωραρίων εργασίας για τις μητέρες.
Τη χορηγία ισχυρών οικονομικών κινήτρων σε ιδιωτικές επιχειρήσεις, εφ’ όσον προσλαμβάνουν ισόρροπα άνδρες και γυναίκες,
Τη χορήγηση γονικής άδειας για την ανατροφή των παιδιών και στον πατέρα εφ’όσον η μητέρα δεν κάνει χρήση της ρύθμισης αυτής.
Την άμεση επεξεργασία και προώθηση νομοθεσίας για την πρόληψη και αντιμετώπιση της βίας στην οικογένεια.
 Στο πλαίσιο μιας τέτοιας ρύθμισης θα πρέπει να εξετασθεί η θέσπιση οικονομικής βοήθειας με όρους και προϋποθέσεις προς τα θύματα, τα οποία παρεμποδίζονται να εγκαταλείψουντην οικογενειακή στέγη λόγω έλλειψης πόρων.
Ακόμη πρέπει να εξεταστεί η δημιουργία ειδικών δικαστηρίων με αρμοδιότητα στις υποθέσεις ενδοοικογενειακής βίας.
 Αναγκαία θεωρούμε την περαιτέρω υποστήριξη των κέντρων υποδοχής κακοποιημένων γυναικών με διεύρυνση του ρόλου τους και ενίσχυση τους με εξειδικευμένο ανθρώπινο δυναμικό.
Την ενίσχυση του σημαντικού θεσμού του Επιτρόπου Διοικήσεως με τη σύσταση Κύκλου Ισότητας στα πρότυπα πολλών άλλων ευρωπαϊκών χωρών.
Δικαιοσύνη και Δημόσια Τάξη
Σωφρονιστική Πολιτική
Η Πολιτεία τιμωρεί τους παραβάτες του Νόμου, δεν τους εκδικείται.
Γι' αυτό η σχεδίαση και εφαρμογή της γενικής σωφρονιστικής πολιτικής της χώρας αποτελεί διακεκριμένη θεσμική έκφανση μιας δημοκρατικής πολιτείας την οποία χαρακτηρίζει το πνεύμα μετριοπάθειας και ανθρωπισμού και πρέπει να αποσκοπεί: α) στον σωφρονισμό και την κοινωνική επανένταξη των πολιτών που εκδηλώνουν παραβατική και κολάσιμη συμπεριφορά,
β) στην ανάπτυξη διοικητικών δράσεων πρόληψης της εγκληματικότητας.
Ι.  Οργάνωση και λειτουργία των σωφρονιστικών καταστημάτων μας
Αναβάθμιση επιπέδου φυλακών: απαιτείται η βελτίωση της οργάνωσης και λειτουργίας του Τμήματος, των προσφερόμενων υπηρεσιών
καθώς επίσης η σωστή στελέχωση με εξειδικευμένο και άλλο προσωπικό και η συνεχής επιμόρφωση του.
Λειτουργία κέντρου ψυχιατρικής νοσηλείας ή καταλύματος των καταδικασθέντων και η απασχόληση του αναγκαίου ιατρικού, παραϊατρικού και ψυχιατρικού προσωπικού.
Απασχόληση εξειδικευμένου προσωπικού (επιστημών του ανθρώπου π.χ κοινωνιολόγων, ψυχολόγων, γυμναστών).
Βελτίωση των συνθηκών ασφάλειας των φυλακών.
2.  Πρόγραμμα επανένταξης και στήριξης των κρατουμένων:
Παροχή ευκαιριών εκπαίδευσης, επαγγελματικής κατάρτισης, δημιουργικής ψυχαγωγίας κ.α
Χάραξη πολιτικής φροντίδας και επανένταξης των κρατουμένων στην κοινωνία.
Δημιουργία κέντρου επανένταξης, που θα φροντίζει για την εξεύρεση εργασίας, για την προσωρινή οικονομική στήριξη τους και για την διαμονή τους, τουλάχιστον μέχρις ότου εξασφαλίσουν δική τους στέγη.
Επαγγελματική, τεχνική κατάρτιση και επιμόρφωση των καταδίκων, σε επαγγέλματα που προσφέρονται στην αγορά εργασίας.
Φροντίδα των καταδίκων μετά την αποφυλάκιση τους, με τη μετεξέλιξη του κέντρου καθοδήγησης και εξωιδρυματικής απασχόλησης σε οικονομικά αυτοδύναμο κέντρο και αύξηση της κρατικής βοήθειας στους αποφυλακισμένους.
Κοινωνικοποίηση των καταδίκων, βελτιώνοντας την επικοινωνία τους με τον έξω κόσμο και τις οικογένειες τους.
Περαιτέρω ενίσχυση του θεσμού της ανοικτής φυλακής και επέκταση των προγραμμάτων μειωμένης ασφάλειας.
Κέντρο Απεξάρτησης Τοξικομανών Κρατουμένων: επιβάλλεται ο χρήστης ναρκωτικών να μην συμβιώνει στις φυλακές ούτε με τους εμπόρους ναρκωτικών, ούτε με τους παραβάτες του κοινού ποινικού δικαίου.
Πολιτική πρόληψης της εγκληματικότητας: ανάπτυξη πολιτικών πρόληψης της εγκληματικότητας εντός του σωφρονιστικού καταστήματος σε συνεργασία με δημόσιους και διεθνείς φορείς κοινωνικής μέριμνας.
Εκσυγχρονισμός νομικών κανόνων που διέπουν τη διαδικασία σωφρονισμού των πολιτών που εκτίουν στερητικές της ελευθερίας ποινές,
Καθιέρωση του θεσμού του Εισαγγελέα Φυλακών με στόχο την διασφάλιση της αξιοπρεπούς μεταχείρισης και ασφαλούς κράτησης των κρατουμένων και την προστασία των δικαιωμάτων τους
Ισόβια Φυλάκιση: Την σύσταση ειδικής επιτροπής η οποία μετά την παρέλευση 15 έως 20 ετών να εξετάζει το ενδεχόμενο υποβολής εισήγησης για αποφυλάκιση του ισοβίτη, υπό κάποιες προϋποθέσεις που σχετίζονται με την συμπεριφορά και την μεταμέλεια του, καθώς και την οικογενειακή του κατάσταση.
Άμεση αντιμετώπιση του προβλήματος του υπερπληθυσμού των φυλακών και διαχωρισμός των κρατουμένων
Δημιουργία νέων πτερύγων
Σταδιακή κατάργηση των προνοιών που καθιστούν ως αξιόποινες πράξεις ενέργειες ή παραλείψεις που σχετίζονται με διοικητικές υποχρεώσεις του πολίτη και αντικατάσταση τους με διοικητικές ποινές
Αποτελεσματική διαδικασία απέλασης αλλοδαπών και εξέτασης των αιτήσεων για πολιτικό άσυλο.
Εφαρμογή εναλλακτικών ποινών της ποινής της φυλάκισης, στις περιπτώσεις που η φυλάκιση δεν αποτελεί το μοναδικό μέτρο σωφρονισμού ή μπορεί να είναι το έσχατο μέτρο.
Ενίσχυση των υπηρεσιών κοινωνικής ευημερίας, με τον ορισμό πρόσθετου αριθμού κηδεμονικών λειτουργών που θα επιτρέπει την επιβολή εναλλακτικών ποινών αντί της ποινής της φυλάκισης, όπως της κοινοτικής εργασίας.
Αστυνομία
Το έγκλημα προσλαμβάνει συνεχώς ευρύτερες διαστάσεις. Επιβάλλεται η ύπαρξη μιας καλά οργανωμένης, εκπαιδευμένης και πλήρως εξοπλισμένης Αστυνομίας.
Ο πολίτης πρέπει να αισθάνεται ασφάλεια και να έχει εμπιστοσύνη στην Αστυνομία.
1. Πολιτική Εκπαίδευσης: εκπαίδευση Αστυνομικών τόσο σε εθνικό όσο και σε διεθνές επίπεδο.
Αστυνομική Ακαδημία: αναβάθμιση της βασικής εκπαίδευσης. Επίσης θα πρέπει να διαιρεθεί σε διάφορες σχολές ανώτερης και ανώτατης εκπαίδευσης και να στελεχωθεί με το ανάλογο προσοντούχου προσωπικό: (α) Σχολή Αστυφυλάκων, (β) Σχολή Αξιωματικών και (γ) Σχολή Μετεκπαίδευσης και Επιμόρφωσης
2.  Προστασία της τιμής και αξιοπρέπειας της Αστυνομίας:
Η καθιέρωση του «πόθεν έσχες», η εφαρμογή της εναλλαξιμότητας στο προσωπικό και η ίδρυση ανεξάρτητης υπηρεσίας εσωτερικών υποθέσεων θα συμβάλει στην προσπάθεια καταπολέμησης κάθε φαινομένου διαφθοράς και διαπλοκής και σεβασμό των ανθρωπίνων δικαιωμάτων,
καθώς και στη δημιουργία ευνοϊκών συνθηκών αποκατάστασης στη συνείδηση των πολιτών της αξιοπιστίας του ρόλου της Αστυνομίας, της τιμής και αξιοπρέπειας των μελών της
3.  Συμφιλίωση με τον πολίτη:
Προγράμματα επιμόρφωσης των αστυνομικών σε θέματα κοινωνικής συμπεριφοράς, ψύχραιμης αντιμετώπισης κοινωνικών αντιδράσεων και προάσπισης των ανθρωπίνων δικαιωμάτων.
Μέτρα για την εξυπηρέτηση του πολίτη, όπως ο περιορισμός της γραφειοκρατίας, η απλούστευση των διαδικασιών και εντύπων, η δημιουργία Κέντρων Επικοινωνίας
Ενίσχυση του θεσμού της Κοινοτικής Αστυνόμευσης με στόχο την πρόληψη του εγκλήματος και την συνεργασία της αστυνομίας και του κοινού με συχνές περιπολίες σε κεντρικά σημεία των πόλεων και σε μικρές γεrτονιές
Βελτίωση των χώρων και γραφείων που η Αστυνομία υποδέχεται και εξυπηρετεί τους πολίτες
4.  Ανασχεδιασμός της οργάνωσης της Αστυνομίας με αποκεντρωμένες εξουσίες
Ανακατανομή καθηκόντων (απαλλαγή των αστυνομικών από τα μη αστυνομικής φύσεως καθήκοντα και ανάθεση των γραφειακών καθηκόντων σε πολίτες)
Υιοθέτηση νέων και σύγχρονων μεθόδων διεύθυνσης και διοίκησης, καλύτερη αξιοποίηση του προσωπτκού και εισαγωγή μέτρων υποκίνησηςτου προσωπτκού
Δημιουργία Τουριστικής Αστυνομίας
Υιοθέτηση και εφαρμογή συστήματος που θα κατοχυρώνει την αξιοκρατία και την αρχή της καταλληλότητας στους διορισμούς, προαγωγές, μεταθέσεις και αξιολογήσεις των μελών της Αστυνομίας.
Καθορισμό νομοθετικού πλαισίου πρόσληψης και ανέλιξης του εξειδικευμένου αστυνομικού προσωπικού
Ενοποίηση της Λιμενικής Αστυνομίας με την Αεροπορική Πτέρυγα και ενίσχυση τους.
5.  Περιορισμός της «κρατοκεντρικής» αντίληψης που επικρατεί στην Αστυνομία, με την αυτονόμηση και διοικητική απεξάρτηση της από τον πολιτικό προϊστάμενο της.
6.  Πυροσβεστική Υπηρεσία
Αυτονόμηση της Πυροσβεστικής Υπηρεσίας
Βελτίωση της παρεχομένης πυρασφάλειας με την αναδιοργάνωση και εκσυγχρονισμό των υπηρεσιών της
 και την περαιτέρω ενίσχυση της υλικοτεχνικής υποδομής της με πτητικά μέσα πυρόσβεσης, σύγχρονα πυροσβεστικά οχήματα, μηχανολογικό εξοπλισμό αντιμετώπισης μεγάλων τεχνολογικών και βιομηχανικών απειλών.
Αναβάθμιση της επιχειρησιακής ικανότητας της ΕΜΑΚ.
Ιδρυση Πυροσβεστικής Ακαδημίας
Ενοποίηση των δυνάμεων πυρόσβεσης υπό την ευθύνη και την διεύθυνση της Πυροσβεστικής.
7.  Αποφασιστική δράση κατά της εγκληματικότητας
Κέντρο Εγκληματικής Ερευνας για τη διαμόρφωση αποτελεσματικής αντιεγκληματικής πολιτικής στο στάδιο της πρόληψης και καταστολής του εγκλήματος.
Εκσυγχρονισμό και ενδυνάμωση των εγκληματολογικών υπηρεσιών
Ενδυνάμωση της συνεργασίας και της συμμετοχής μας σε προγράμματα της Ευρωπαϊκής Ενωσης και της διεθνούς αστυνομικής συνεργασίας.
Προστασία ανηλίκων. Τη σύσταση ειδικών ομάδων και την επιμόρφωση των αστυνομικών στον χειρισμό των περιπτώσεων παραβατικότητας των ανηλίκων και αποτροπής της εκμετάλλευσης τους.
Βία στην οικογένεια: βελτίωση των συνθηκών διερεύνησης και προγραμμάτων προστασίας και αποκατάστασης των θυμάτων βίας στην οικογένεια.
Λαθρομετανάστες: ενίσχυση των μέσων και προγραμμάτων ελέγχου των παραλίων μας και της γραμμής αντιπαράθεσης, επέκταση των ελέγχων στα αστικά κέντρα και την ύπαιθρο, αναθεώρηση της σχετικής νομοθεσίας ώστε αυτή να συνάδει με τις οδηγίες της Ε.Ε.
Μέτρα για την αντιμετώπιση του κοινού εγκλήματος: ενίσχυση της Υπηρεσίας Οικονομικού Εγκλήματος,
αυστηρότερη εφαρμογή των νόμων αναφορικά με την πάταξη των εγκλημάτων οικονομικής απάτης,
υποχρεωτική εφαρμογή όρων ασφαλείας των τραπεζικών καταστημάτων και πιστωτικών ιδρυμάτων,
νομοθετική ρύθμιση της λειτουργίας ιδιωτικών επιχειρήσεων παροχής υπηρεσιών ασφάλειας.
Δικαιοσύνη
Επενδύουμε πολλά στην ευχερέστερη πρόσβαση του πολίτη στη δικαιοσύνη και στην διασφάλιση ταχύτερης και αποτελεσματικότερης απονομής της δικαιοσύνης.
Προτείνουμε την οικονομική αυτονόμηση της δικαστικής εξουσίας,
τον εκσυγχρονισμό και την απλούστευση των δικονομικών κανόνων προς επrτάχυνση των διαδικασιών απονομής της δικαιοσύνης
και τη δια βίου εκπαίδευση των δικαστών και δικαστικών υπαλλήλων.
Ι.  Μέτρα για ταχεία απονομή της Δικαιοσύνης.
Σύσταση Μόνιμης Επιτροπής Αναθεώρησης και Εκσυγχρονισμού του Δικαίου και των Δικονομικών Κανόνων
Ίδρυση Νομικής Σχολής. Η καθυστέρηση αποτελεί τροχοπέδη στην ανάπτυξη του δικαιϊκού συστήματος
Περαιτέρω εκσυγχρονισμός και αναθεώρηση του Δικαίου της Απόδειξης.
Ριζοσπαστικές αλλαγές στην οργάνωση, λειτουργία και διάρθρωση των Δικαστηρίων. Απλούστευση των δικαστικών διαδικασιών στις πολιτικές υποθέσεις και σύσταση δικαστηρίου που θα εκδικάζει υποθέσεις μικροδιαφορών.
Εκσυγχρονισμό των κανόνων της ποινικής δικονομίας με στόχο την ταχύτερη εκδίκαση των ποινικών υποθέσεων και αναδιοργάνωση των ποινικών δικαστηρίων,
 αναθεώρηση της δικαιοδοσίας των κακουργιοδικείων και συγκρότηση δικαστηρίων που θα εκδικάζουν συγκεκριμένης κατηγορίας υποθέσεις, όπως τα δικαστήρια ανηλίκων και υποθέσεων εξάρτησης.
2.  Αναθεώρηση και συμπλήρωση των μέτρων εκτέλεσης δικαστικών αποφάσεων χρηματικών απαιτήσεων
3.  Αναδιοργάνωση του Ανωτάτου Δικαστηρίου και αναθεώρηση της δικαιοδοσίας του.
Διαχωρισμό της δικαιοδοσίας Συνταγματικού και Διοικητικού Δικαστηρίου.
Σύσταση διοικητικού δικαστηρίου για εκδίκαση υποθέσεων αναθεωρητικής δικαιοδοσίας
Δημιουργία τριτοβάθμιας δικαιοδοσίας
4.  Αναθεώρηση του τρόπου επιλογής και προαγωγής των δικαστών.
5.  Επέκταση του θεσμού της νομικής αρωγής και σε άλλες δικαιοδοσίες.
6.  Συνεχής βελτίωση και επέκταση των δικαστικών κτιρίων.
7.  Συνεργασία στους τομείς δικαιοσύνης, ασφάλειας και ελευθερίας:
εντατικοποίηση της δικαστικής συνεργασίας μεταξύ των κρατών μελών της Ε.Ε., καθώς και θέσπιση θέσης Ευρωπαίου Εισαγγελέα.
Δικαστική συνεργασία σε ποινικές υποθέσεις και ειδικότερα στους τομείς του οργανωμένου εγκλήματος, της τρομοκρατίας και της παράνομης διακίνησης ναρκωτικών.
Δικαστική συνεργασία στις αστικές υποθέσεις: (α) την βελτίωση και απλούστευση του συστήματος διασυνοριακής επίδοσης ή κοινοποίησης δικαστικών και εξωδίκων πράξεων,
της συνεργασίας κατά την αποδεικτική διαδικασία και της αναγνώρισης και εκτέλεσης αποφάσεων σε αστικές και εμπορικές υποθέσεις,
β) την προώθηση της συμβατότητας των κανόνων που εφαρμόζονται στα Κράτη Μέλη,
και γ) την εξάλειψη των εμποδίων για την ομαλή διεξαγωγή πολrτικών δικών.
Ευρωπαϊκά Δικαστικά Δίκτυα σε ποινικές και αστικές υποθέσεις και της μονάδας Eurojust.
8.  Δικαιοσύνη της Πληροφορίας
Τη μηχανογράφηση του δικαστικού έργου και την εισαγωγή της πληροφορικής και της σύγχρονης τεχνολογίας στα Δικαστήρια
την επέκταση και ενίσχυση της βιβλιοθήκης των δικαστηρίων με ηλεκτρονικά μέσα, την μηχανογράφηση όλων των σταδίων της δίκης,
την τήρηση στατιστικών στοιχείων,
 την επέκταση της ηλεκτρονικής τράπεζας δικαστικών αποφάσεων και σε αποφάσεις των ευρωπαϊκών δικαστηρίων,
τη μηχανογραφημένη τήρηση των πρακτικών των δικαστηρίων,
τη δημιουργία διαδικτυακών υποδομών για τον αυτοματισμό της επικοινωνίας με την Ε.Ε. και την ηλεκτρονική αρχειοθέτηση όλης της πρωτογενούς και δευτερογενούς νομοθεσίας και άλλων κυβερνητικών αποφάσεων με στόχο την άμεση χρήση τους μέσω του διαδικτύου από το κοινό.
9.  Διαφύλαξη των ευαίσθητων προσωπικών δεδομένων.
10.  Αναθεώρηση του Ποινικού Κώδικα και εκσυγχρονισμός των ποινών.
Ι Ι.  Διεθνοποίηση του Εγκλήματος: διακρατικές συνεργασίες και προώθηση διασυνοριακής εφαρμογής προληπτικών και κατασταλτικών μεθόδων στο πλαίσιο της παροχής δικαστικής συνδρομής.
12.  Έγκλημα στον Κυβερνοχώρο (Cγber Crime):Εκσυγχρονισμό του νομοθετικού πλαισίου με σκοπό την προστασία του πολίτη, την καταστολή του εγκλήματος και την κατοχύρωση της ελεύθερης διακίνησης των ιδεών.
13.  Σχέσεις Πολίτη και Δικαιοσύνης: Η κυκλοφορία οδηγού με όλες τις πληροφορίες που είναι πρακτικά χρήσιμες για το πολίτη στις σχέσεις του με υπηρεσίες της δικαιοσύνης
14.  Ολοκλήρωση και εκσυγχρονισμός του κράτους δικαίου: ανάπτυξη θεσμικών δράσεων που διευρύνουν και σφυρηλατούν τον κύκλο των ατομικών δικαιωμάτων και ελευθεριών και ενδυναμώνουν εν γένει τη λειτουργία των δημοκρατικών θεσμών.
15. Ενοποίηση και κωδικοποίηση των νόμων.
16. Σύσταση δικαστηρίου ανηλίκων.
Nεαvική Παραβατικότητα
Προτάσεις Πολιτικής για αντιμετώπιση της νεανικής παραβατικότητας
Με στόχο την προαγωγή της ευημερίας των ανηλίκων και την ανάπτυξη τους σε περιβάλλον απαλλαγμένο από την εγκληματικότητα και την παραβατικότητα προτείνουμετην εφαρμογή μιας ολοκληρωμένης πολιτικής με κυριότερους άξονες:
Ι. Πολιτική πρόληψης
Την προοδευτική ανάπτυξη προληπτικής στρατηγικής και εφαρμογή μέτρων και προγραμμάτων βασισμένα σε προγνωστικές μελέτες, αναλύσεις, απογραφές και επιστημονικές αξιολογήσεις προγραμμάτων, υπηρεσιών, εγκαταστάσεων και μέτρων.
Την εφαρμογή νέων μεθόδων συμμετοχής της κοινωνίας μέσα σε ένα ευρύ ή φάσμα υπηρεσιών και προγραμμάτων, με την στενή διακλαδική συνεργασία όλων των φορέων κυβερνητικών και μη και τη συμμετοχή του νεαρού παραβάτη σε προγράμματα αυτοβοήθειας και κοινωνικοποίησης.
2. Κοινωνικοποίηση
Την πολιτική ένταξης των ατόμων αυτών στη κοινωνία ως ισότιμα μέλη μέσω της οικογένειας, της κοινότητας, των σχολείων, και των εθελοντικών οργανώσεων με κυριότερους άξονες δράσης:
Α. Οικογένεια:
 Την ευημερία της οικογένειας και την ενίσχυση των προγραμμάτων που προσφέρουν μέριμνα και προστασία στα παιδιά και διασφαλίζουν την σωματική και ψυχική ευημερία τους.
Δίδουμε ιδιαίτερη προσοχή σε παιδιά οικογενειών που έχουν πληγεί από απότομη οικονομική, κοινωνική ή πολιτιστική αλλαγή.
 Την ανάπτυξη προγραμμάτων που να παρέχουν στις οικογένειες την δυνατότητα να γνωρίσουν τους γονικούς ρόλους και τις υποχρεώσεις που αφορούν την ανάπτυξη και μέριμνα του παιδιού.
 Την προώθηση της οικογενειακής συνοχής και αρμονίας και την αποθάρρυνση του χωρισμού των παιδιών από τους γονείς τους, εκτός όταν οι συνθήκες το επιβάλλουν.
Β. Εκπαίδευση
Την ανάπτυξη της προσωπικότητας και των ικανοτήτων των νέων μέσω της εκπαίδευσης και της διδασκαλίας βασικών αξιών.
Τη συνεργασία των σχολείων με τους γονείς, τις κοινοτικές οργανώσεις και τις αρχές που ασχολούνται με δραστηριότητες νεαρών.
Την απόδοση από το σχολικό περιβάλλον ιδιαίτερης προσοχής και μέριμνας σε άτομα που βρίσκονται σε κοινωνικό κίνδυνο και παροχή σε αυτά ιατρικών, συμβουλευτικών και άλλων υπηρεσιών.
Την εφαρμογή στρατηγικής για την πρόληψη της κατάχρησης οινοπνευματωδών ποτών, ναρκωτικών και άλλων ουσιών από νεαρούς μέσω των εκπαιδευτικών προγραμμάτων.
Την δημιουργία υψηλότερων επαγγελματικών και εκπαιδευτικών προτύπων με τακτικό έλεγχο και αξιολόγηση του έργου (π.χ. ικανοί καθηγητές, προσέγγιση στη διδασκαλία).
Τη διοργάνωση εξωσχολικών δραστηριοτήτων που ενδιαφέρουν νεαρούς.
Την παροχή ειδικής βοήθειας σε άτομα που δυσκολεύονται να συμμορφωθούν με την τακτική σχολική φοίτηση ή που εγκαταλείπουν τις σπουδές.
Τη συμμετοχή μαθητών στη λήψη αποφάσεων που αφορούν τη σχολική κοινότητα.
Γ. Κοινότητα
Την ανάπτυξη προγραμμάτων που να ανταποκρίνονται στις ανάγκες και στα ενδιαφέροντα των νέων
Την ανάπτυξη προγραμμάτων στήριξης και βοήθειας σε νέους κατά την μετάβαση τους στην ενηλικίωση με έμφαση τις συμβουλευτικές αγωγές, αρωγές, μέριμνα και θεραπείες
Την ενίσχυση και οικονομική στήριξη των εθελοντικών οργανώσεων που παρέχουν υπηρεσίες σε νεαρούς
και τη δημιουργία προσιτών ψυχαγωγικών εγκαταστάσεων .
3. ΚΟΙΝΩΝΙΚΗ ΠΟΛΙΤΙΚΗ ΚΑΙ ΠΟΛΙΤΙΚΗ ΑΝΤΙΜΕΤΩΠΙΣΗΣ ΤΩΝ ΑΝΗΛΙΚΩΝ ΠΑΡΑΒΑΤΩΝ:
Ο εγκλεισμός των νέων σε ιδρύματα είναι το έσχατο μέτρο.
Το συμφέρον του νέου είναι υψίστης σπουδαιότητας, γι' αυτό προτείνουμε την υλοποίηση αξιόπιστων προγραμμάτων, με τους πιο κάτω κυριότερους άξονες στρατηγικής εντός και εκτός του συστήματος ποινικής δικαιοσύνης:
Την προώθηση της εθελοντική συμμετοχής των νέων σε προγράμματα πρόληψης της παραβατικάτητας.
Την υιοθέτηση του θεσμού του Συνηγόρου του Ανηλίκου προς διασφάλιση των δικαιωμάτων και των συμφερόντων του παιδιού
Τη σύσταση Δικαστηρίου Ανηλίκων με διαδικασίες που θα διασφαλίζουν τον παιδοκεντρικό προσανατολισμό του
Την εφαρμογή προγραμμάτων επιμόρφωσης όσων μεταχειρίζονται ανήλικους δράστες σε θέματα αντίδρασης και παιδαγωγικής.
Τη δημιουργία ειδικά εκπαιδευμένων αστυνομικών μονάδων και ξεχωριστών χώρων προανάκρισης ανηλίκων.
Η κράτηση των ανηλίκων χρησιμοποιείται μόνο ως έσχατο μέτρο.
Την εισαγωγή μέτρων διευθέτησης, αντί οποιασδήποτε άλλης ποινής, π.χ. την κοινοτική εργασία, επrτήρηση, την αποκατάσταση ζημιάς, την ικανοποίηση του θύματος, την συμμετοχή του σε ειδικά προγράμματα.
Την κατάργηση των μητρώων ανήλικων δραστών
Διακοινοτικές Σχέσεις
Σχέσεις με την Τουρκοκυπριακή Κοινότητα
Ο Δημοκρατικός Συναγερμός αναγνωρίζει τη σημασία των δικοινοτικών επαφών και την ανάγκη για οικοδόμηση επικοινωνίας και εμπιστοσύνης ανάμεσα στις δύο κοινότητες της Κύπρου, παράγοντες που θα λειτουργήσουν ως ενδυναμωτικός κρίκος σε όποια μελλοντική λύση του κυπριακού.
Εισηγείται την εντατικοποίηση των προσπαθειών με στόχο την κάλυψη του χάσματος που δημιούργησε η έλλειψη επαφών για 30 χρόνια
και τη βελτίωση της διαχείρισης καθώς και την αξιοποίηση της μερικής άρσης των περιορισμών διακίνησης.
Γι' αυτό προτείνει: Την εντατικοποίηση των προσπαθειών και τη λήψη πρωτοβουλιών για τη διάνοιξη νέων διόδων.
Την πρακτική αλλά και θεσμική ενίσχυση των δικοινοτικών Μη Κυβερνητικών Οργανώσεων.
Τη συμπερίληψη της τουρκικής γλώσσας στην υπό σύσταση Σχολή Μεταφραστών.
τη θεσμοθέτηση ετήσιων δικοινοτικών εκδηλώσεων με στόχο την προαγωγή της συνεργασίας και αλληλοκατανόησης.
Την υποστήριξη για δικοινοτική συνεργασία ανάμεσα σε επαγγελματικές ομάδες και συντεχνίες.
Τη χρηματοδότηση και θεσμοθέτηση του Δικοινοτικού Φόρουμ Νεολαιών.
Την αύξηση του κονδυλίου του Οργανισμού Νεολαίας Κύπρου για δικοινστικές εκδηλώσεις νέων
Τη δημιουργία κατάλληλων χώρωνγια παιδικές δικοινοτικές κατασκηνώσεις υπό την εποπτεία του Υπουργείου Παιδείας και Πολrτισμού που θα παραχωρούνται δωρεάν σε οργανώσεις.
Θρησκευτικές Ομάδες
Μέσα στα πλαίσια της Ευρωπαϊκής Κύπρου θα πρέπει να προστατευθεί ακόμη περισσότερο και να αναδειχθεί ο πολιτισμός και η ιδιαιτερότητα των θρησκευτικών ομάδων, των Μαρωνιτών, των Αρμενίων και των Λατίνων.
Προτείνουμε: Να δημιουργηθεί θέση Προεδρικού Συμβούλου για τις Θρησκευτικές Ομάδες.
Να αυξηθούν τα κονδύλια για ανάδειξη της πολιτιστικής κληρονομιάς και παράδοσης τους.
Περαιτέρω υποστήριξη των εκπαιδευτικών ιδρυμάτων τους.
Μέσα Μαζικής Ενημέρωσης
Οπτικοακουστικά μέσα μαζικής επικοινωνίας
Ζούμε στην κοινωνία της ηλεκτρονικής επικοινωνίας και πληροφόρησης. Τα οπτικοακουστικά μέσα αποτελούν την κύρια πηγή πληροφόρησης και ψυχαγωγίας των πολrτών ενώ διαδραματίζουν πρωταγωνιστικό ρόλο στη διαμόρφωση της κοινής γνώμης στα πολιτικά, πολιτιστικά, οικονομικά και κοινωνικά θέματα.
Ο Δημοκρατικός Συναγερμός στη διαμόρφωση της πολιτικής του στον συγκεκριμένο τομέα έχει ως αφετηρία του τη θεμελιώδη αρχή της πολυφωνίας,
το δημοκρατικό δικαίωμα της ελευθερίας σκέψης και έκφρασης,
 το δικαίωμα του πολίτη για σωστή και υπεύθυνη πληροφόρηση
καθώς επίσης και τις σύγχρονες αντιλήψεις για τον τρόπο λειτουργίας των Μέσων Μαζικής Επικοινωνίας.
Ο Δημοκρατικός Συναγερμός προσδίδει ιδιαίτερη σημασία στα σύγχρονα οπτικοακουστικά μέσα, ραδιόφωνο, τηλεόραση, κινηματογράφο, διαδίκτυο, τα οποία παρουσιάζουν αλματώδη ανάπτυξη λόγω της κατάργησης του κρατικού ραδιοτηλεοπτικού μονοπωλίου
 και της φιλελευθεροποίησης του χώρου και της πλήρους ανάπτυξης της σύγχρονης τεχνολογίας.
Η παράλληλη λεrτουργία και ισόρροπη ανάπτυξη της ιδιωτικής και της δημόσιας ραδιοτηλεόρασης διασφαλίζει και προάγει την πολυφωνία και αποτελεί απαραίτητο συστατικό στοιχείο της Δημοκρατίας.
Σημαντικό επίσης είναι μέσα από την ύπαρξη ενός σύγχρονου θεσμικού πλαισίου, να επικρατήσουν στο χώρο των ραδιοτηλεοπτικών μέσων συνθήκες διαφάνειας
 και να παταχθούν τα ανησυχητικά φαινόμενα αυθαιρεσίας, διαπλοκής οικονομικών και πολιτικών συμφερόντων.
Μέσα στα πλαίσια μιας σύγχρονης αντίληψης και αντιμετώπισης των νέων δεδομένων αλλά και προκλήσεων που διαμορφώνονται με την υιοθέτηση και εφαρμογή της ηλεκτρονικής και ψηφιακής τεχνολογίας στον τομέα των οπτικοακουστικών Μέσων Μαζικής Ενημέρωσης, ο Δημοκρατικός Συναγερμός προτείνει και υποστηρίζει τα ακόλουθα:
Τηλεόραση-Ραδιόφωνο
Αναπροσαρμογή της υφιστάμενης νομοθεσίας για τη ραδιοτηλεόραση έτσι ώστε να καλύπτει και το κεφάλαιο της ψηφιακής ραδιοτηλεόρασης (επίγειας, δορυφορικής, καλωδιακής).
Υποστήριξη και περαιτέρω ενίσχυση της Αρχής Ραδιοτηλεόρασης έτσι ώστε να επιτελεί αποτελεσματικά το έργο της.
Να γίνει ο πολίτης -τηλεθεατής ο φορέας του ποιοτικού ελέγχου των ραδιοτηλεοπτικών μέσων.
Να ενισχυθούν τα συστήματα αυτοελέγχου και αυτορύθμισης των ραδιοτηλεοπτικών μέσων -πειθαρχικές επιτροπές δημοσιογράφων και επιτροπές δεοντολογίας -ώστε να εκλείψουν φαινόμενα εξωθεσμικών παρεμβάσεων και άσκησης μορφών έμμεσης ή άμεσης λογοκρισίας.
Κινηματογράφος
Εκσυγχρονισμό της υφιστάμενης νομοθεσίας για τον Κινηματογράφο.
Στήριξη εγχώριων κινηματογραφικών παραγωγών μέσα από συνεργασίες με το Ελληνικό και Ευρωπαϊκά κέντρα κινηματογράφου.
Υποστήριξη και ανάπτυξη της οπτικοακουστικής βιομηχανίας και παροχή οικονομικών κινήτρων έτσι ώστε να αποκτήσει η Κύπρος υποδομή -δημιουργία σύγχρονων στούντιο-και να καταστεί κέντρο διεθνών κινηματογραφικών και τηλεοπτικών παραγωγών.
Διαδίκτυο
Προώθηση ρυθμίσεων που αφορούν την προστασία του ιδίου του χρήστη και των προσωπικώντου δεδομένων στο διαδίκτυο.
Μαζική εισαγωγή του διαδικτύου σε όλες τις βαθμίδες της εκπαίδευσης. Η Κύπρος παραμένει, συγκριτικά με άλλες χώρες -μέλη της ΕΕ, χαμηλά στον πίνακα αριθμού χρηστών του διαδικτύου.
Ευρωπαϊκά Οπτικοακουστικά Προγράμματα
Περαιτέρω ενίσχυση της συμμετοχής της Κύπρου σε Ευρωπαϊκά Προγράμματα οπτικοακουστικής παραγωγής και συνεργασίας όπως το Mediα Plus, το EURIMΑGES, το EUREΚΑ και το Ευρωμεσογειακό πρόγραμμα MEDEΑ.
Υιοθέτηση των πρωτοποριακών Προγραμμάτων eEurope, eLearning και eGoνernment.
Εισαγωγή της δυνατότητας ηλεκτρονικής ψηφοφορίας στις διάφορες εκλογικές διαδικασίες.
