Parcelhusbeskatningen  Fremskridtspartiet vil ændre boligskattelovene og hjælpe Danmarks parcelhusejere ud af de vanskeligheder den nuværende regering vil bringe dem i  Husskatteregnskabet skal fastfryses på 1972 niveau, og der skal-helst inden jul-skabes en fornuftig løsning.  sidst på stemmesedlen  - først i oprydningen  Fremskridts  partiet  sæt X ved  Fremskridts  partiet  sætXved  De er enig med os  i at: Kildeskattevanviddet skal stoppes  Papirvældet skal bekæmpes  Lovjunglen skal saneres Folkepensionen skal forbedres Handicappede skal hjælpes Skoler og radio skal afpolitiseres Kultursnobberiet for vore penge skal stoppes Det igen skal kunne betale sig at arbejde  Vær derfor med til  at sikre Danmark  en ny politik  Skattefri bundgrænse  ved 60.000 kroner  Indtægter herover beskattes med 50%. Herved forsvinder praktisk taget hele det vanvittige administrationsapparat, og værdifuld arbejdskraft bliver frigjort!  Vi har opstillet et budget, så man tal for tal kan se, hvordan forslaget kan gennemføres. Ingen har kunnet påvise fejl i det, selvom mange har prøvet.  Men det kan ikke forbavse nogen, at gammelpolitikerne tager afstand fra det, fordi det betyder slut på udgiftskapløbet for skatteydernes regning.  Folkepensionen skal  forhøjes  Til 350 kroner ugentligt pro persona, altså , 3.000 kroner om måneden for pensionistægtepar. Folkepensionen skal være ens for alle borgere, uanset hvilken stilling man har beklædt og hvilke indtjeningsmuligheder, man har haft.  Sociale hjælpeforanstaltninger  Fremskridtspartiet vil gå ind for vidtgående hjælp til alle medborgere, som uden egen skyld er kommet i vanskeligheder. Partiet vil modsætte sig det almindelige "barnepigeri", hvor alle giver tilskud til alt og alle, med et kæmpe administrationsapparat som den sikre vinder.  Skole, radio og TV  skal afpolitiseres  Fremskridtspartiet vil søge at hindre, at offentligt ansatte misbruger deres embede til at hjernevaske børn eller voksne, de får med at gøre, til en ensidig samfundsholdning efter privat forgodtbefindende. Vi må forlange, at skolerne igen får sat det mål, at bibringe børnene nyttige kundskaber. Resultaterne af pædagogernes eksperimenter med vore børn og vore penge viser for klart, at de må kaldes til orden og virkelighed.  sæt X ved  sæt X ved  De i dette hæfte trykte punkter er foreløbige.  Flere vil blive udsendt.  De bedes benytte det anførte som debatgrundlag og sende os Deres kommentar - gerne ændringsforslag.  Yderligere oplysninger om Fremskridtspartiets synspunkter findes f. eks. i bladet »Fremskridt«,  i Manuskript af 31. juli 1973 og i notatet „Hvad koster 60.000 kr. skattefrit?"  FREMSKRIDTSPARTIET  kæmper for fremskridt for alle danske på folkestyrets vilkår. Gammelpartierne er kommet ud af trit med den hastige samfundsudvikling. Følger man ikke i de kommende år i handling vore antipapirvældeanvisninger, men blot lader stå til som hidtil, vil konsekvensen let blive den, at landet kommer ud i revolutionære tilstande. For at forebygge voldelige samfundsspændinger er det nødvendigt at tage skeen i den anden hånd i dansk politik. Idealet er, at alle afgørelser træffes ved folkeafstemning. Afstemninger hver dag er imidlertid ikke praktisk gennemforligs. Besværlighederne med folkeafstemninger bliver dog stadig mindre og mindre. Televæsenet har udviklet mulighederne for hurtigere information (radio, TV etc.) til vælgerne. Disse har fået bedre uddannelse og bedre trafikale muligheder for at komme til valgstederne, og den tekniske gennemførelse af hyppige ja/nej afstemninger kunne ordnes overkommeligt ved installation af EDB-terminaler.  De politiske partier med deres tilbøjelighed til at forstene er mere og mere blevet en hæmsko for fremskridt. Fremskridtspartiet vil derfor virke for at få partidisciplinen opløst og de politiske partiers særbegunstigelser afskaffet.  På kort sigt er efter Fremskridtspartiets opfattelse den vigtigste opgave at få fjernet den blydyne af paragrafvildnis, embedsmandspapirvælde og indkomstskattetryk, som har sænket sig over samfundet. Tilslutning til partiet er derfor i øjeblikket betinget af - og alene betinget af - at den pågældende meget højt vil prioritere bekæmpelse af disse tre samfundsonder ad demokratisk vej. På alle andre punkter stiller Fremskridtspartiet sine tilhængere frit, men det fremhæves, at den overvejende del af partiet går ind for følgende synspunkter:  1. Misundelseskompleksbetragtninger er usunde, såvel befolkningsmentalt som  samfundsøkonomisk. Det gælder om, at de socialt svagt stillede skal få forbedret deres levestandard mest muligt med mindst mulige pligtanstrengelser. Dette sker effektivest ved, at de produktive i frihed kan tjene godt. Det er derfor udmærket, hvis fabrikanter og godsejere kan øge deres indkomster - det er fra sådanne kilder, at de virkeligt betydende forbedringer af de socialt dårligt stilledes kår kommer. Har igangsætteren det godt, skabes gode arbejdspladser og nye produktioner. Så får arbejdsmanden det bedre, og det bliver muligt at yde reel hjælp til de  socialt handicappede. Derimod skaber offentligt bureaukrati ikke social fremgang.  2. Danmarks retskultur er giret i forfald. En kløft skiller den gode arbejder fra det  væld af meningsløse cirkulærer og lovbestemmelser, som er skudt op. De i administrationen og retsvæsenet beskæftigede magter ikke at slå bro over kløften. Det er derfor en påtrængende opgave at gennemføre foranstaltninger til højnelse af retsbevidstheden og retssikkerheden. Indviklede regler er ofte udformet udfra sociale beskyttelseshensyn. Virkningen af dem bliver imidlertid reelt oftest; at bestemmelserne går ud over de svagest stillede i samfundet, som ikke har mulighed eller evne for at indrette sig efter lovgivningskomplikationerne.  Grundindstillingen, må være, at det offentlige ikke er en forbudsmaskine, men en  serviceindretning for den enkelte borger. Der skal være aldeles afgørende grunde  til, at det enkelte menneske ikke skal have lov til at leve, som hun eller han nu engang g finder godt. Embedsmandsapparatets kontrol- og magtbeføjelser skal indskrænkes kraftigt. Myndighedernes indtrængen på privat område skal begrænses  til kun at være hjemlet i tilfælde af meget alvorlige forbrydelser, og der skal klare og faste lovregler på området. Det samme gælder i endnu højere grad frihedsberøvelse gennem varetægtsfængsel etc. Aldeles undtagelsesfrit skal det forbydes politi og andre myndigheder skjult for de pågældende at bryde brevog telefonhemmeligheden. Kartoteker hos offentlige myndigheder skal gennemgås og afskaffes i vidt omfang.  3. Danmark skal ophøre nied udadtil at optræde som den store moralist overfor andre lande. Der er rigeligt for os at gøre indadtil, og vi skal derfor udadtil indskrænke vor aktivitet til en meget lille del af den nu udfoldede, således at vi alene bruger vore skatteyderes penge på udenrigske formål, hvor det er helt klart, at der er specifikke danske interesser at tjene. Når dette er tilfældet, skal de pågældende danske repræsentanter udvælges blandt dem, som virkelig er vidende på det pågældende specialområde. De udsendes da i de enkelte tilfælde fra Danmark til det sted, hvor forhandlingerne foregår. Med nutidens flyforbindelser og med et Danmark uden imperialistdrømme er det unødvendigt at have faste ambassaderepræsentanter andre steder end i Fællesmarkedhovedsstaden Bruxelles. Alle andre danske diplomatiske repræsentationer afvikles over en syvmånedersperiode. En organisation som f. eks. „Den danske Komite for Demokrati i Grækenland" skal have fuld og fri adgang til at udfolde sig, men dens mål skal ikke fremmes direkte eller indirekte for tvangsudskrevne skatteydermidler. Opgaven med at sikre demokrati i Danmark er såmænd streng nok.  4. Religion og uroral er den enkelte borgers privatsag. Hvad en borger foretager sig uden på væsentlig måde at genere andre, skal det være hans frie og suveræne ret at gøre.  5. Opførelse af en fast forbindelse over Store Bælt fremskyndes mest muligt. Der skal ikke opkræves broafgifter for benyttelsen. Sådanne afgifter betyder nemlig samfundsmæssigt blot at man ikke opnår den fulde udnyttelse af den foretagne investering og at yderligere købekraft beslaglægges uproduktivt bureaukratisk til opkrævning, kontrol og regnskabsføring. Planerne om flytning af Kastrup lufthavn stilles i bero, indtil teknikkens udvikling noget bedre har afklaret, om lange landingsbaner fortsat bliver nødvendige og om støjhelvedet kan decimeres.  6. Landbrugslovgivningen skal hurtigt befries for alle de forhistoriske regler, der tildels er begrundet i rene misundelsesbetragtninger, f. eks. forbud mod sammenlægninger, påbud om bestemte driftsformer, bopælspligt m. v. Enhver ejer af fast ejendom skal kunne bruge denne til hvadsomhelst indenfor de rammer, der afstikkes af forureningslovgivningen, fredningsbestemmelser og foreliggende kontraktmæssige forpligtelser.  7. Fremskridtspartiet danner helst regering alene. Kan vi ikke det, er ønske nr. 2 at komme i koalition med et eller flere andre regeringspartier, hvor vi i al fald får indflydelse svarende til vor forholds essige folketingsrepræsentation. En fast støttepartsaftale vil kræve større indrømmelser til os. Kan vi ikke komme  med i regeringsgrundlaget. og der efter et folketingsvalg er alternative statsministeremner - for eksempel Hilmar Baunsgaard og Orla Moller - vil Fremskridtspartiet ved den første tillidsafstemning i det nyvalgte folketing støtte den kandidat, hvis ministerium erklærer sig rede til indenfor den første arbejdsmåned i folketinget at gennemføre det skattefrie personfradrag, som ligger nærmest de 60.000 kr., med virkning for det indkomstår, hvis begyndelse ligger mellem 81/2 og 201/2 måned fra folketingsvalgets dato. Vil ingen love at forhøje bundgrænsen som nævnt, stemmer Fremskridtspartiet imod den nye regering, hvis den derved kan væltes.  8. Særlige skatteordninger for fiskere, sygeplejersker etc. eller omgørelse af fradragsregler eller sambeskatningsregler vil være lapperier, der først og fremmest vil bidrage til at øge indkomstskatteforvirringen. Den 50 % indkomstskat, der skal betales i afviklingsperioden, bør derfor udredes efter de nugældende regler.  9. I den periode, hvor indkomstskatteafviklingen står på, kan det ikke nytte noget at røre ved andre skatter som f. eks. arveafgift, aktieselskabsskat, særlig indkomstskat, ejendomsbeskatning og moms. Derfor bevares uændrede satser for disse skatter i indkomstskatteafviklingsperioden, dog med et forbehold om øget beskatning af forureningskilder og/eller andet sundhedsfarligt, samt vedrørende eventuelle reguleringer som følger af vort EF-medlemskab. Operation „Væk med indkomstskatten" er i sig selv en så krævende og indgribende behandling af den danske samfundsøkonomi, at man ret strengt må holde sig til den linie for ikke at flippe ud. Først i næste folketingsvalgkampagne kan der derfor være realistisk snak fra Fremskridtspartiet om afskaffelse eller nedsættelse af andre skatter.  10. Den økonomiske politik bør lægges således til rette, at der kommer et rigeligt udbud af arbejdspladser, således at ingen uforskyldt kommer til at gå arbejdsløs. Skulle der i en omstruktureringsperiode komme problemer, skal de pågældende have rundelig hjælp.  På lidt længere sigt vil frygten for ikke at kunne få beskæftigelse nok blive manet i jorden. Masseforbruget i nutiden vil, når det ikke spoleres af en urimeligt dårlig restriktionspolitik fra Folketingets side, føre til, at der vil blive overskud af beskæftigelse med produktion, distribution og service på alle de mange forbrugsgoder. Arbejdsmarkedspolitiken kommer derfor først og fremmest til at gå ud på, at man med den forhåndenværende knaphed på arbejdskraft får forholdene lagt til rette på en sådan måde, at man koncentrerer sig om det trivselsskabende og om indenfor de givne rammer at få arbejdet hermed udført med så få ulemper og gnidninger som muligt.  11. Når kontorsektorens folk overføres til produktivt erhverv, altså til fremstilling af ydelser, som der er naturligt menneskeligt behov for, vil Danmarks betalingsbalanceproblemer blive løst. De nuværende vanskeligheder skyldes, at vi med en given produktion skal føde på så mange hundrede tusinde kontormennesker, der dels horer til de bedst aflagte i samfundet, dels ikke bidrager til den samlede samfundskage med noget, der kan eksporteres eller give trivselsfremmende forbrug g for andre. Dertil kommer, at Danmark som foregangsland med indkomstskattens ophævelse utvivlsomt vil tiltrække så mange udenlandske investeringer,  at vi frit kan vælge, hvilke (ikke forurenende), arbejdspladser, vi vil have i landet.  12. Den væsentligste indenlandske inflationskilde i Danmark er den høje aflønning af de mange kontorfolk, hvis arbejdes karakter hindrer dem i at fremstille noget, der kan benyttes trivselsfremmende for medborgerne eller til eksport. Med deres økonomiske formåen indkuber de derimod de varer, der er fremstillet i de nyttige hjemmemarkedserhverv eller de importerede. Gennemførelsen af Fremskridtspartiets program om udtynding af papirsektoren må derfor forventes at formindske inflationen.  13. Overførelse af skrivebordsfolk til produktivt arbejde fremmes bl. a. ved kundgørelse af lønpolitik og ved, at det offentlige yder større bidrag til omskoling af skrivebordsbeskæftigede til nyttigt arbejde, jo før de pågældende opsiger deres hidtidige stillinger. Alt i alt bliver det offentliges nævnte bidrag på een milliard kroner. Indenfor det første år forventes overflyttet 70.000. Der forventes ikke omskolingsudgifter for de 20.000, således at der i gennemsnit bliver 20.000 kr. til rådighed for hver af de 50.000 resterende.  14. Efter en overgangsperiode skal offentligt ansatte ikke have bedre pensionsvilkår for skatteydermidler end andre. Det offentlige yder dem altså folkepension på fuld linie med den øvrige befolkning, men ingen særpensioner. Dette skal også gælde for afgåede folketingsmænd og afgåede ministre men disse skal have fuld Ion i 18 mdr. efter, at de afgår fra hvervet, blot de senest har siddet i folketinget eller været ministre i henholdsvis 12 eller 41/2 måned (er perioden kortere, reduceres de 18 måneder forholdsmæssigt).  15. Boligministeriets sager overflyttes til et særligt departement i Ministeriet for Afvikling af Offentlig Virksomhed.  Der gennemføres hurtigst en lov om ophævelse af al lovgivning, som har hørt under Boligministeriet. Denne lov træder i kraft 3 år efter vedtagelsen. I disse 3 år foretages successive ophævelser og forenklinger af de enkelte boliglove. Eksempelvis ophæves by- og landzoneloven øjeblikkeligt, byplanloven efter kort tid, mens lejeloven forenkles i to-tre skridt.  Rigeligt udbud af boliger til rimelige priser sikres gennem den angivne lovgivningsteknik. Den vil bl. a. bevirke, at byggesektoren ved opgivelse af den hidtidige gå/stoppolitik og af nationale særbegunstigelser får den fornødne arbejdsbaggrund for industrialisering og stordrift.  Alle skatteydersubsidier til de såkaldte sociale boligselskaber afskaffes over en kort periode. Disse selskaber bliver herefter nok nødt til at sælge ud af deres titusindvis af lejligheder som ejerlejligheder. Køberen af disse lejligheder får dog ikke med det samme opsigelsesret i forhold til de nuværende lejere eller fri adgang til med det samme at forhøje lejen.  De virkelige samfundshensyn, som planlægningslovgivningen bør varetage, kommer til at høre under Miljøministeriet.  1G. Undervisningspligten omfatter en syvårig periode, herunder tiden fra barnets  8 års fødselsdag, til fylder 14 år. Skatteyderfinanciering sker også af skolen, der dækker 8. - 12. undervisningsklasse. Den private folkeskole får månedlige  statstilskud baseret på elevtal. Tilskuddet pr. elev fastsættes for hvert finansår til omkring gennemsnitsudgiften pr. elev i den offentlige folkeskole. Den offentlige folkeskolens hovedformål er at lære eleverne at læse, skrive og regne. Næst derefter kommer undervisning i fremmedsprog.  Kristendomsundervisning tilrettelægges i videst muligt omfang efter ønske fra majoriteten af forældre til børn i de pågældende klasser. Det samme gælder seksualundervisning og eventuelle andre kontroversielle fag. Forældre, der ikke er enig i skolens linie vedrørende sådanne fag, skal frit kunne få fritaget deres børn fra at deltage i den pågældende undervisning.  17. De skatteyderfinancierede mere langvarige uddannelser bør indskrænkes til samfundsnyttige områder som læger, ingeniører og lærere. Ved disse studier skal der indføres adgangsbegrænsning efter, hvad der ventes at være behov for af kandidater. Adgangsbegrænsningen baseres på opnåede eksamensresultater. Sålænge studierne ifølge aflagte årsprøver passes på tilfredsstillende vis, udbetales tilstrækkelige beløb til, at de pågældende kan klare sig uden at skulle have indtægter ved siden af i væsentligt omfang. Universitetsundervisningen må herefter kunne klares i København, Århus og Odense, således at planlægning af yderligere universiteter opgives, og Roskilde universitet sælges til andet formål, for eksempel motel.  Indenfor de af lovgivningsmagten bevilgede beløb fastsætter fagprofessorerne eksamenskrav og undervisningsplan, herunder hvorvidt det i videre omfang end hidtil bør tilstræbes, at ældre studerende underviser de yngre. De nymodens styrelseslove med studenterindflydelse på studiernes tilrettelæggelse ophæves. Erhvervsuddannelser betales af de på gældende erhverv selv. Det offentlige betaler i konsekvens heraf for uddannelser til hverv i offentlig tjeneste som for eksempel sygeplejersker, togførere og politibetjente.  18. Enhver medborger, der ønsker at støtte Nordvietnam, Bangladesh, Rhodesia eller andet udviklingsland, er velkommen til at gøre dette med sine egne penge. Derimod finder Fremskridtspartiet det både principielt og økonomisk forkert, at staten generøst øser ud af de fra skatteyderne tvangsinddrevne midler, hvadenten den pågældende Ulandsbistand består i kontante ydelser, rentefri kreditter, udsendelse af bistandsfunktionærer eller andet.  19. Fremskridtspartiet ligger på linie med folketingspartierne med hensyn til det ønskelige i skatteyderfinanciering af læge- og hospitalsbehandlinger. Partiet ønsker øjeblikkelig ophævelse af de mange refusionsordninger mellem offentlige kasser (stat, amter og kommuner).  Hospitalskapaciteten øges. Dette sker først og fremmest ved, at mange sygeplejersker vender tilbage til sygehusene takket være smidiggørelse af reglerne for deltidsarbejde og ophævelse af indkomstbeskatningen. Faggrænsen mellem sygeplejersker og sygehjælpere ophæves.. Ved ændringer i omsorgsloven tilskyndes til oprettelse af flere private plejehjem, hvorved hospitalspladser frigøres. Målet er menneskevenlige privathjem i stedet for de embedsmands-regerede, uøkonomiske institutioner, som det seneste tiårs styrende bureaukrater har sigtet hen imod. Nyt hospitalsbyggeri i større omfang bliver der næppe råd til for 1978, men nedlæggelse af lokalsygehuse standses praktisk talt.  Lægevidenskab og sygehusapparatur er undergået en så formidabel udvikling, at sandheden er, at vi på langt nær under nogen omstændighed har råd til straks at få alt, hvad vi kunne bruge på området. Skete det, ville vi måske kunne redde 2.000 mennesker fra en given sygdom. Fremskridtspartiet erkender, at ved dets politik vil der i år fremover kunne reddes måske X100 af de 2000, men fortsætter det nuværende indkomstskatte- og papirvældesystem med dets stagnationer, bliver tallet snarere 180 end de 400. Den ottendedel af nationalindtægten, som bruges i sundhedssektoren, vil strække længere, hvis Fremskridtspartiets anvisninger følges. Derimod sigter vi ikke på at ændre på denne brøk.  20. Fremskridtspartiet har ikke noget dogmatisk syn på kongedømmet. Det overvejende antal af partiets tilhængere mener, at vi skal gøre brug af den demokratiske garanti overfor politiske manipulationer, at det ser ud, som om vi i de næste 30-40 år vil have en dronning, der med rette nyder meget betydelig popularitet hos langt den overvejende del af den danske befolkning. Vi mener derfor, at det bør overlades til hendes personlige afgørelse at kræve, at lovforslag vedtaget af Folketinget ikke forsynes med hendes underskrift før de måtte være bekræftet ved en folkeafstemning. Derhos burde retten til at udskrive folketingsvalg flyttes til dronningen, således at den siddende regering ikke kan manipulere med valgdatoens fastsættelse udfra, hvad den formoder tjener dens egen vælgertilslutning bedst. Kort sagt: Dronningen skal ikke bestemme noget endeligt, men have adgang til at kræve, at vælgerne spørges.  21. I forsvarsforliget af 14. februar 1973 har ca. 157 folketingsmedlemmer enigt fastlagt den danske militærpolitik helt frem til 1977. Som følge heraf vil forsvarsspørgsmål næppe få Christiansborg-aktualitet i den kommende folketingsvalgperiode. Havde Fremskridtspartiet haft en folketingsgruppe i februar 1973, havde den i øvrigt nok stået delt med hensyn til, om den ville have støttet det nu trufne forlig eller have fulgt SF og de tre udbrydere i den radikale gruppe.  Forsvaret henlægges under Udenrigsministeriet.  22. De af de fem folketingspartier lancerede forslag vedrørende økonomisk demokrati afvises. Der er ganske klart tale om en forkert varebetegnelse. Det, forslagene stort set går ud på, er at aflede vælgernes opmærksomhed fra de virkelige samfundsproblemer, som nu må løses. Der er nemlig ikke mulighed for i de kommende 4-6 år både at tage sig af det såkaldte økonomiske demokrati og kampen mod papirvældet, lovjunglen og indkomstskatten. Der må derfor vælges mellem enten at gøre det ene eller det andet. Fremskridtspartiets valg er at udskyde problemerne om økonomisk demokrati, til disse spørgsmål er blevet mere afklarede i samfundsdebatten, således at vi ikke på ny havner i en bureaukratifremmende ufordøjet lovgivning i stil med f. eks. kildeskatten og kommunalreformen.  Velstandens eneste ophav er produktionsudvikling. Teoretikere og arbejdsmodvillige skal ikke have lov til at forkrøble den ved på arbejdspladserne at indføre ævlebævleindretninger, som universiteterne i de seneste år har været så rige på. De timer, man tilbringer på arbejde, skal kunne bruges til at få mest muligt i lønningsposen. I praksis vil arbejdsglæden antagelig falde, hvis der bliver skabt det grundlag for intriger, som gammelpartiernes forslag vil medføre.  23. Trafiksikkerhedshensyn sættes i spidsen ved anvendelse af de skatteyderpenge, der bevilges til vejanlæg og andre færdselsformål.  24. Forureningsbekæmpelsen fremskyndes, uanset om der herved på dette ene felt bliver tale om mere administration og anvendelse af flere skatteyderpenge.  25. Når banker, sparekasser og benzinselskaber måske forekommer i for stort antal, skyldes det, at det offentliges bureaukrati hindrer virkelig fri konkurrence til fordel for sparere og andre kunder. Fremskridtspartiet vil totalophæve Bankog Sparekassetilsynet samt nedskære Monopoltilsynets personale til de tre mennesker, der behøves, for at Danmark ikke klart overtræder landets EF-forpligtelser.  26. Forbrugerrådet, Husholdningsrådet, Studenterrådet o. lign. skal ikke have skatteydertilskud.  27. Den narresut, der hedder Folketingets ombudsmand, afskaffes.  28. På grundlag af de forfærdende svenske erfaringer afvises det at indføre en forbrugerombudsmand.  29. Fremskridtspartiet vil ophæve eller omformulere alle love, så de bliver umiddelbart forståelige og kun kommer til at fylde mellem 0 og 20 % af det nuværende omfang. Det er dog endnu ikke lykkedes for os at finde frem til sagligt forsvarlige løsninger i så henseende vedrørende Arveloven, Toldloven, Færdselsloven, Aftaleloven og Gældsbrevsloven.  30. Regeringen bør bestå af 8 medlemmer. Ministerierne bliver: Socialministeriet, Miljøministeriet, Trafikminsteriet, Undervisningsministeriet, Ministeriet for Afvikling af Offentlig Virksomhed, Finansministeriet, Justitsministeriet og Udenrigsministeriet.  31. På TV- og radioområdet indføres fri konkurrence og næringsfrihed. I hvert tilfælde de næste 10-15 år opretholdes Danmarks Radio som statsinstitution, dog med fem forbedringer: Licensbureaukratiet afløses af skattefinanciering. Overflødighedspersonaleforbruget nedskæres. Radiorådet ophæves. Medarbejderrekruttering gøres ideologisk mindre ensidig. Genudsendelser sker langt hyppigere, således at TV som alle tre radioprogrammer køres 24 timer i døgnet, men i overvejende grad på konservesbasis.  32. Fremskridtspartiet går enigt til valg på, at Folketinget ikke skal skeje ud ved at påtage sig større reformopgaver, som kan aflede arbejdskraften fra kampen om de tre væsentlige samfundsonder: Indkomstskatten, bureaukratiet og lovforbistringen. Som følge deraf vil Fremskridtspartiet ikke i folketingsvalgperioden have noget at gøre med grundlovsændringer. Partiet vil derfor enigt stemme imod, hvis der fra anden side skulle fremkomme forfatningsændringsforslag for eksempel med det indhold, at ældre mennesker skulle have mindre stemmeret end yngre medborgere. Den 85-årige skal derfor fortsat have samme stemmeret som den 35-årige.  33. Den momspligtige skal i 10 år gemme indkøbsbilag vedrørende indgående moms. Momspligtigt salg skal registreres på kasseapparater, fortløbende nummererede fakturaer eller andet kontrolbart materiale. Derimod bliver der ingen pligt overfor det offentlige til at føre momsregnskab. Skyldige momsbeløb indbetales som hidtil een gang i kvartalet. Statens kontrol udøves på den måde, at et revisionskorps stikprøvevis henvender sig i virksomhederne, således at man gennemgående får besøgt een procent af landets momspligtige hver måned. Hvis stikprøvekontrollen viser, at der har været indbetalt mindre end 90 % af de skyldige momsbeløb, vil differencen være at efterbetale med det tredobbelte beløb. Har der derimod været indbetalt mere end 1 10 ': , bliver man præmieret. Har indbetalinger over perioden siden ordningens ikrafttræden ligget mellem 90 pct. og 110 pct, af hvad det skulle være, foretages ikke yderligere.  34. Videnskabeligt forskningsarbejde udføres i langt højere grad end nu som kontraktforskning, altså på grundlag af aftaler mellem læreanstalten og det erhvervsliv, som viser en sådan interesse for forskningen, at det er villigt til at betale det pågældende projekts omkostninger.  35. I stedet for individuelle ejendoms- og grundskyldsvurderinger hvert fjerde år tildeles hver enkelt fast ejendom et grundtal svarende til den nuværende vurdering. Derudover opdeles landets ejendomme i en lille snes generelle grupper (ældre udlejningsejendomme, middelstore bøndergårde, omegnsparcelhuse, byggegrunde etc.). Pr. hvert års 15. maj kundgøres for hver gruppe for sig, hvor mange procent grundtallet øges med for det følgende finansår. Den grundejer, som finder forhøjelsen forkert for sin ejendoms vedkommende, kan protestere, således at behandlingen af protester kan være tilendebragt betids til, at der inden 1. februar det følgende år er klaring over, hvor højt ejendomsskylds- og grundskyldsvurderingbeløbet skal være det påfølgende finansår.  Tinglysningskontorer, Miljøministeriet, lokalbrandvæsenerne og andre offentlige myndigheder udskriver på EDB alle de oplysninger, de har om hver enkelt ejendom. Disse oplysningsskemaer, som nogenlunde løbende holdes ajour, tilstilles i kupi ejeren, der så kan gøre indsigelse, hvis han mener, at noget er forkert.  Hver måned gennemgår ejendomsskattemyndighederne ca. een procent af landets ejendomme med henblik på eventuel ændring af grundtallet. Til denne gennemgang udtages dels de ejendomme, hvor der er sket noget afgørende nyt (udstykninger, omfattende bygningarbejder etc) og dels de ejendomme, for hvilke det er længe siden, at der har været individuel grundtalsrevision eller hvor der synes at være anden særlig grund til nyvurdering, for eksempel som følge af henvendelser fra ejeren eller andre. Nye grundtal får virkning for beskatningen fra og med den 1. april, der følger mere end syv måneder efter, at grundtallet er meddelt ejeren.  Ved den anførte ordning undgå, arbejdet med udfoldelse af vurderingsskemaer tillige ured, at der sker en væsentlig administrativ forenkling af hele ejendomsvurderingsadministrationen. I videre omfang end nu kan man herefter beskæftige virkeligt sagkyndige mennesker i stedet for, at man med de store vurderinger hvert fjerde år mil forlade sig på et alt for bredt udsnit af vurderingsfolk.  36. I moderat omfang bevares naturfredningsbestemmelser. Administrativt forbliver de under det ministerium, der i øvrigt får mest med landets faste ejendomme  at gøre, Miljøministeriet.  37. Aktieselskabslovgivningen bør forenkles. Den bør ikke indeholde mere end strengt nødvendigt til opfyldelse af Danmarks EF-pligter. Fremskridtspartiet vender sig imod forøgelse af disse EF-pligter og vil søge kontakt med ligesindede i vore otte partnerlande for at hindre, at EF udfærdiger de planlagte nye direktiver om aktieselskabslovgivningen.  38. Fremskridtspartiet vil sikre landet mod budgetoverskridelser hos det offentlige derved, at der til hver underkonto på finansloven hører en eller flere checkkonti i Nationalbanken, således at checks, der overskrider kontoens rådighedsbeløb, afvises af Nationalbanken som dækningsløse. Vedrørende nogle offentlige udgifter bliver der tale om flere konti. For folkepensionens vedkommende således om 52 ugekonti, så der hver onsdag bruges een af disse konti.  39. Efterhånden som indkomstskatten forsvinder, inflationen begrænses, og velstanden vokser, vil de nuværende høje rentesatser utvivlsomt blive reduceret væsentligt og obligationskurserne stige tilsvarende.  Kostræde Bogtrykkeri . Carl Pedersen  Undertegnede, der evt. er interesseret i at tegne abonnement på bladet »Fremskridt«, ønsker prøvenummer til  sendt.  LI Undertegnede ønsker diverse oplysende materiale tilsendt. (navn, blokbogstaver)  (adresse) 
