Zaļo un Zemnieku savienība
priekšvēlēšanu programma
2010.gada 2.oktobra 10.Saeimas vēlēšanas
Zaļo un Zemnieku savienības (ZZS) mērķis ir Latvijas tautas garīgā un materiālā labklājība.
Ar šo mērķi latvieši dibināja savu valsti, ar šo mērķi mēs visi, kam dārga Latvija, atjaunojām tās neatkarību.
Ar šo mērķi mums jāstrādā, lai likvidētu okupācijas un ekonomiskās krīzes sekas, labotu pieļautās kļūdas un sakārtotu valsti ilglaicīgai izaugsmei.
Mums jākļūst par savas zemes īstiem saimniekiem, kas strādā paši, gādā par saviem līdzcilvēkiem un atbild par saviem darbiem un lēmumiem.
Šim mērķim ZZS strādās, lai nodrošinātu stabilu un ilgtermiņā prognozējamu valsts attīstību,
kā galvenās prioritātes izvirzot tautsaimniecības attīstību,
iedzīvotāju sociālo un veselības aizsardzību,
izglītību,
kultūru,
vides politiku,
drošību un ārlietas.
Šo jomu attīstībai mēs kā galvenos uzdevumus tuvākajiem četriem gadiem sev, Saeimai un Valdībai izvirzām:
Tautsaimniecībā
Sakārtot Latvijas uzņēmējdarbības vidi, lai tā kļūtu par vienu no visaugstāk vērtētām pasaulē.
Samazināt valsts birokrātiju.
Nodokļu sistēmu padarīt uzņēmējdarbībai atbilstošāku
un sociāli taisnīgāku.
Ieviest progresīvo iedzīvotāju ienākumu nodokli ar slieksni no 1000 latiem.
Ieviest neapliekamo minimumu nekustamā īpašauma nodoklim.
Palielināt vietējo atjaunojamo energoresuru daļu enerģētikā,
un samazināt tai piemērojamos nodokļus.
Sakārtot ceļus un infrastruktūru kā lauku un valsts dzīvesvides un ekonomikas pamatu.
Aktualizēt lauku un lauksaimniecības ilgtermiņa stratēģiju.
Atbalstīt bioloģisko saimniekošanu.
Ņemot vērā ražošanas un sociālās jomas nesaraujamo mijiedarbību, nepieļaut mazo ražotāju un zemnieku diskrimināciju nodokļu un valsts atbalsta jautājumos.
Izmantot visas Eiropas Savienībā (ES) pieļautās iespējas vietējo ražotāju
un vietējā tirgus aizsardzībai
un Latvijas zemes, dabas resursu saglabāšanai Latvijas pilsoņu īpašumā.
ES līmenī panākt godīgu konkurenci un līdztiesīgu tiešo maksājumu sistēmu Latvijas zemniekiem.
Sociālajā jomā
Saglabāt pensijas un sociālos pabalstus esošajā līmenī.
Paplašināt iespēju visiem iedzīvotājiem saņemt kvalitatīvu un savlaicīgu veselības aprūpi.
Nodrošināt kvalitatīvas neatliekamās medicīniskās palīdzības attīstību reģionos.
Veicināt sociāli neaizsargāto grupu iekļaušanos sabiedrībā.
Veidot ģimeni atbalstošu valsts politiku.
Atbalstīt bērnu nodarbinātību skolu brīvlaikos.
Izglītībā
Celt profesionālās izglītības prestižu
un stiprināt izglītības iestāžu materiālo bāzi, izmantojot ES fondu finansējumu,.
Pilnvērtīgi īstenojot finansēšanas principu „nauda seko skolēnam”, panākt pedagogu darba samaksas pieaugumu.
Sākumskolas saglabāt pēc iespējas tuvāk bērnu dzīves vietai.
Skolu ēku labākai izmantošanai veidot daudzfunkcionālas izglītības iestādes.
Nodrošināt kvalitatīvu, efektīvu un pieejamu augstāko izglītību atbilstoši valsts un tās reģionu vajadzībām.
Par svarīgu izglītības uzdevumu noteikt atbildīgu Latvijas pilsoņu un savas valsts patriotu audzināšanu.
Atjaunot un attīstīt skautu, gaidu, mazpulku un jaunsargu darbību skolās.
Kā patstāvīgu mācību priekšmetu visās skolās ieviest „Latvijas vēsturi”.
Būtiski palielināt sporta un dziedāšanas lomu mācību procesā.
Kultūrā
Uzturēt latviskās kultūras daudzveidību un visur klātesamību kā ētisko un estētisko bāzi, kurā sakņojas latviešu tauta.
Nostiprināt latviešu valodas kā valsts valodas lomu un lietošanas kultūru visās publiskās darbības jomās.
Saglabāt latviešu kultūras mantojumu.
Atbalstīt latgaļu valodas kā reģionālās valodas statusa noteikšanu un aizsardzību.
Nodrošināt muzeju, arhīvu un bibliotēku vērtību saglabāšanu un pieejamību.
Attīstīt tautas sportu kā nācijas veselības un ilga darba mūža pamatu.
Nodrošināt profesionālās mākslas pieejamību visos reģionos
Vides politikā
Strādāt tā, lai Latvija būtu zaļākā valsts pasaulē, kur daba un tās daudzveidība ir kā bagātība, nevis apgrūtinājums.
Rūpēties, lai Latvija būtu brīva no ģenētiski modificētiem organismiem un kodolenerģijas.
Atbalstīt alternatīvo enerģijas veidu izmantošanas iespējas
un videi draudzīgu transportu.
Drošībā un ārlietās
Ar aktīvu ārpolitiku stiprināt valsts drošību
un sadarbību ar ārvalstīm.
Ciešāk integrēties starptautiskajās organizācijās.
Izstrādāt Valsts militāro stratēģiju, kas noteiktu Latvijas aizsardzības politiku, kuras pamatā ir kolektīvās aizsardzības principi.
Atbalstīt Latvijas uzņēmumu integrāciju starptautiskajā militārās ražošanas un tehnoloģiju tirgū.
Tuvākajā laikā izvest Latvijas karavīrus no Afganistānas.
Veicināt policijas un zemessardzes sadarbību sabiedriskās kārtības uzturēšanā.
