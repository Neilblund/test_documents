VALITSIJA  Karjalaisen hallitus kaatui, koska sosialidemokraatit torjuivat yhtyneen porvariston hyökkäyksen, joka tähtäsi suureen tulonsiirtoon kuluttajilta maatalouden suurtuottajille. Elintarvikkeiden hinnat olisivat nousseet 10 %:lla. Sen seurauksena valmistaudumme nyt eduskuntavaaleihin.  Vaaleilla on saatava aikaan muutos. On estettävä porvarien palkansaajia, kuluttajia, eläkeläisiä ja pienviljelijöitä sortava politiikka. Sosialidemokraattinen Puolue vetoaa valitsijoihin, sillä vain voimakas sosialidemokratia voi estää porvarien pyrkimykset ja kääntää tulonjako politiikan oikeudenmukaisuuden suuntaan. Siitä on vaaleissa kysymys.    SOSIALIDEMOKRAATTIEN TAVOITTEET    Hintojen nousua vastaan on kamppailtava. Jokaiselle on varattava mahdollisuus työhön ja turvattuun toimeentuloon. Kunnes siihen päästään, on työttömille järjestettävä kunnollinen tulotaso ja tilaisuus uudelleenkoulutukseen.  Tuloeroja on kavennettava. Yhteiskunnan on valvottava suuryrittäjien voittoja.  On luotava uusi maatalouspolitiikka, joka ei rasita kohtuuttomasti kuluttajia. Maataloustuotanto on sopeutettava vastaamaan kotimaista kulutusta ja siten, että se turvaa viljelijäväestölle riittävän toimeentulon. Ylituotannosta on suurtuottajat saatettava vastuuseen.  Veropolitiikalla ja sosiaalisilla uudistuksilla on tuettava asutuskeskusten ja maaseudun vähätuloisia. Se on osa tulopolitiikkaa.  Sosialidemokraattisen uudistustyön edellytyksenä on rauha, turvallista ja yhteistyö. Siksi SDP ilmaisee tukensa Paasikiven-Kekkosen linjalla ja aktiiviselle rauhanpolitiikalle. Puolueettoman ulkopolitiikan jatkuvuus on myös vaalien jälkeen turvattava.  Miten tähän on tultu?  Vuoden 1965 vaalien tuloksena maassamme alkoi uudistusten ja taloudellisen kasvun aika. Sitä politiikkaa johtivat sosialidemokraatit.  Paasion ja Koiviston hallitusten aikana työläisten todelliset tulot nousivat poikkeuksellisen voimakkaasti. Työttömyyden lisääntyminen estettiin, ja työllisyystilanne alkoi nopeasti parantua. Tämä kaikki tuli mahdolliseksi, kun sekasortoinen taloudellinen tilanne saatettiin sosialidemokraattien johdolla vakaalle pohjalle.  Tämän myönteisen kehityksen katkaisi viime vaalien tulos, jonka seurauksena Eduskuntaan syntyi porvarillinen enemmistö. Palattiin jälleen porvarienemmistön sanelemaan politiikkaan. Se on rasittanut erikoisesti palkansaajia, kuluttajia, eläkeläisiä ja pienviljelijöitä. Myös maaseudun puolue, joka on ilmoittanut olevansa vähäväkisten asialla, on se osoittautunut suurviljelijöiden ja porvarillisen rintaman, liittolaiseksi eikä ole saanut eduskunnassa mitään tuloksia aikaan.  Viime vaalien jälkeen sosialidemokraatit ovat joutuneet yksinään, puolustamaan palkansaajien, eläkeläisten, kuluttajien ja pienviljelijöitten asiaa. Kommunistipuolueen sisäisen hajaannuksen tähden SKDL lähti hallituksesta. Sosialidemokraatit jäivät taistelemaan hinnankorotuksia vastaan ja oikeudenmukaisen tulonjaon puolesta.  Maatalouskysymyksessä yhtynyt porvaristo kävi kokoomuksen ja keskustapuolueen johdolla röyhkeään hyökkäykseen vähätuloisten ihmisten elinehtoja vastaan. Elintarvikkeiden hintoja olisi pitänyt nostaa 10 prosentilla. Tai veronmaksajille olisi esitetty n. 400 miljoonan markan lisälasku. SDP ei voinut hyväksyä kumpaakaan vaihtoehtoa.  Sosialidemokraatit ovat tukeneet pienviljelijöitä. Kepun johtama maatalouspolitiikka on suosinut vauraita tiloja. Maataloudelle maksetusta hintatuesta ovat suurtuottajat luonnollisesti hyötyneet eniten.  VALITSIJA  Tammivaaleissa on kysymys suunnan muutoksesta. Tule mukaan luomaan  voimakasta sosialidemokratiaa. Vain se, yhdessä ammattiyhdistysliikkeen kanssa voi vastustaa hintojen korotuksia ja saada oikeutta tulonjako. Liity palkansaajien kuluttajien, eläkeläisten ja pienviljelijäin yhteisrintamaan sosialidemokraattisten tavoitteiden toteuttamiseksi vallien jälkeen.  OIKEUTTA TULONJAKOON - SOSIALIDEMOKRATIAN VOIMALLA
