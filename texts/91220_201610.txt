OSTVARENI REZULTATI NAS VODE NAPRIJED.
Nastavimo zajedno u novu etapu ekonomskog napretka Crne Gore!
Tokom ovog mandata Vlade, kao i tokom prve decenije od obnove nezavisnosti, Crna Gora je zabilježila značajan ekonomski napredak.
Očuvali smo makroekonomsku stabilnost.
Ostvaren je prosječan godišnji ekonomski rast od oko 3% u posljednje tri godine.
To je omogućilo nova zapošljavanja.
Zasnovano je više od 54.000 radnih odnosa na neodređeno i određeno vrijeme.
Ukupan broj zaposlenih u posljednjih četiri godine povećan je za oko 28.000.
Povećane su prosječne zarade i penzije, i najviše su u regionu.
Ostvarili smo naše ključno obećanje i napravili značajan iskorak u konsolidaciji javnih finansija.
Direktne strane investicije u periodu 2013-2016. iznosile su 1,3 milijarde eura, ili oko 13% BDP na godišnjem nivou.
Započeli smo i nastavili veliki broj krupnih razvojnih projekata čijim će završetkom značajno biti unaprijeđen kvalitet života naših građana.
Gradi se prioritetna dionica autoputa prema Srbiji;
počinje gradnja TE Pljevlja II;
u odmakloj fazi je postavljanje podmorskog energetskog kabla sa Italijom;
završavaju se vjetroelektrane na Krnovu i Možuri;
nastavlja se razvoj rizorta Porto Montenegro, Portonovi i Luštica;
počinje istraživanje nafte i gasa u crnogorskom podmorju...
U prerađivačkoj industriji i rudarstvu završen je proces restrukturiranja velikih sistema.
Uprkos dugogodišnjoj međunarodnoj finansijskoj i ekonomskoj krizi očuvali smo proizvodnju i stvorili šansu za proširenje izvozne baze.
U okviru proizvodnje aluminijuma i čelika, i u nikšićkim Rudnicima boksita, sačuvano je preko 1.000 radnih mjesta i stvorena šansa za nova zapošljavanja.
U Rudniku mrkog uglja u Beranama, poslije prekida proizvodnje dužeg od decenije, zaposleno je oko 150 radnika.
Proizvodnja u ovim sistemima ima višestruki značaj, jer je u podršci proizvodnim procesima u sektoru industrije i rudarstva pored Luke Bar, željezničkih preduzeća, Elektroprivrede i Crnogorskog energetskog sistema, angažovano preko 200 malih i srednjih preduzeća iz Crne Gore.
Stvoreni su preduslovi za dalji razvoj i kroz značajne iskorake u oblasti prostornog planiranja.
SIGURNIM KORAKOM ostvarujemo ubrzani ekonomski rast.
Ključni programski zadatak DPS-a je da buduća izvršna vlast obezbijedi uslove za unapređenje kvaliteta života
približavajući se nivou građana savremene Evrope.
Danas je Crna Gora u prvih 50 zemalja u svijetu po indeksu razvoja po mjeri čovjeka.
Zato je jedan od naših strateških ciljeva rast BDP-a od najmanje 4% godišnje.
Ekonomska stabilnost svake zemlje bazira se prvenstveno na sopstvenoj hrani, energiji i vodi.
Crna Gora raspolaže svim ovim potencijalima u značajno većem obimu u odnosu na potrebe društva.
To su realni resursi za brži ekonomski rast,
uz ravnomjerniji regionalni razvoj.
Dva ključna stuba za ostvarenje ovog cilja su jačanje makroekonomske stabilnosti
i povećanje konkurentnosti ekonomije.
Uz otvorenu ekonomiju i slobode preduzetništva stvorićemo uslove za povećanje dodate vrijednosti i unaprijediti proizvodnju i izvoz.
Povećanjem konkurentnosti preduzeća
uticaćemo na rast produktivnosti i
zaposlenosti.
Prioritet buduće Vlade je ravnomjerniji regionalni i
ukupan ekonomski razvoj: Turizam, Energetika, Poljoprivreda i ruralni razvoj i Prerađivačka industrija!
To je put za ublažavanje problema nezaposlenosti, što je najveći socio-ekonomski izazov našeg društva i države.
Tim ciljevima će i dalje važan impuls davati priliv direktnih stranih investicija,
za šta je neophodno nastaviti s kontinuiranim unapređenjem poslovnog ambijenta.
Između ostalog, zaokružićemo normativnu infrastrukturu za uvođenje ekonomskog državljanstva
sa posebnim ciljem podsticaja razvoja i ulaganja na sjeveru, vodeći računa o pravilima i praksi EU.
Strane direktne investicije su značajan izvor ne samo kapitala, već i novih tehnologija.
Njihovo privlačenje će dodatno pomoći Crnoj Gori da napreduje i u tehnološkom razvoju.
Nastavićemo sa strukturnim reformama omeđenim u Programu  ekonomskih reformi kao najvažnijem dokumentu u ekonomskom dijalogu  sa Evropskom Komisijom,
koji će biti dobar putokaz budućoj Vladi za  unapređenje konkurentnosti ekonomije.
Poreski sistem mora ostati  konkurentan, konzistentan,  dosljedan, predvidiv i izvjestan za domaće i  strane investitore, i neće ga karakterisati povećanje poreskih stopa.
Radićemo  na pojednostavljivanju naplate i smanjenju broja poreza,
smanjenju broja  taksi,
naknada i pojednostavljenju administrativnih procedura.
Nastavićemo  intenzivne aktivnosti na realizaciji mjera za suzbijanje sive ekonomije
i jačanju  poreske discipline, kao važnog doprinosa fiskalnoj održivosti ekonomije.
Sigurno i bez kašnjenja nastavićemo da obezbjeđujemo sredstva za plate,  penzije, socijalna davanja i međunarodna plaćanja.
Tekuću javnu potrošnju ćemo isključivo finansirati iz izvornih prihoda budžeta, bez novog zaduživanja.
To je uz dinamičan ekonomski rast,
važno za uspostavljanje opadajućeg trenda javnog duga.
Kontinuiranim unapređenjem poslovnog ambijenta doprinosićemo efikasnoj valorizaciji razvojnih resursa.
Tokom mandata buduće Vlade fokus će biti na četiri sektora prioritetna za ravnomjerniji regionalni i ukupan ekonomski razvoj: Turizam, Energetika, Poljoprivreda i ruralni razvoj i Prerađivačka industrija.
CRNA GORA  prestižna investiciona i  turistička destinacija.
U najskorije vrijeme Crna Gora će imati preko 50 novoizgrađenih ili započetih hotela visoke kategorije sa 2.500 kreveta.
Dalje će se razvijati postojeći turistički rizorti (Portonovi, Porto Montenegro, Luštica Bay, Northsfor, Plavi horizonti, Mamula, Kraljičina plaža...) i početi novi (Maljevik, Dubovica, Valdanos, Durmitor, Bjelasica, Hajla, Orjen i drugi).
U Crnoj Gori su danas prisutni renomirani hotelski brendovi: Aman, Regent, Hilton, Ramada, IberoStar, a ugovoreni su: One&Only, Ritz Carlton, Chedi, Westin, Four Points by Sheraton, H-hotel...
Povećali smo broj zaposlenih u turizmu za 5.500 u odnosu na prije četiri godine.
Prema procjeni Svjetskog savjeta za turizam i putovanja, sektor turizma u 2016. učestvuje sa oko 20% u BDP.
U 2020. godini Crnu Goru će posjetiti preko dva miliona turista.
Očekuje se da će oni ostvariti oko 15 miliona noćenja, i obezbijediti prihod od oko 1,1 milijardu eura.
Turizam će nastaviti da daje snažan doprinos inkluzivnom ekonomskom rastu
i bržem otvaranju novih radnih mjesta.
U 2020. godini Crnu Goru će posjetiti preko dva miliona turista i obezbijediti prihod od oko 1,1 milijardu eura.
Za našu novu Vladu ključni zadatak biće da Crnu Goru učinimo saobraćajno dostupnijom destinacijom.
Pored prve dionice autoputa Bar-Boljare,
u prioritetu je proširenje i modernizacija aerodroma,
nastavak sljedeće dionice autoputa Mateševo-Andrijevica,
Jadranskojonska cesta,
rekonstrukcija i izgradnja regionalnih i lokalnih puteva,
razvoj komunalne infrastrukture,
rekonstrukcija željezničke pruge Bar-Beograd,
proširenje lučkih kapaciteta...
Kvalitetna infrastruktura je najvažnija pretpostavka ekonomskog razvoja zemlje.
Dobro razvijena saobraćajna i komunikaciona infrastruktura povezuje lokalnu ekonomiju sa međunarodnim tržištima.
Crna Gora će iskoristiti svoj strateški geografski položaj u Evropi za razvoj i valorizaciju potencijala Luke Bar.
Dobro osmišljeni saobraćajni projekti sa pan-evropskom perspektivom (autoput Bar-Boljare, Jadransko-jonska brza saobraćajnica, modernizacija pruge Bar-Beograd-Budimpešta) su budućnost povezivanja Crne Gore sa ostatkom kontinenta.
Ključni zadatak nove Vlade biće da Crnu Goru učinimo saobraćajno dostupnijom destinacijom:
dionice autoputa Bar-Boljare i Mateševo-Andrijevica,
proširenje i modernizacija aerodroma,
Jadransko-jonska cesta,
rekonstrukcija i izgradnja regionalnih i lokalnih puteva,
razvoj komunalne infrastrukture,
rekonstrukcija željezničke pruge Bar-Beograd,
proširenje lučkih kapaciteta...
ENERGETIKA  novom energijom u sigurnu  budućnost Crne Gore.
Strategijom razvoja energetike do 2030. godine predviđena su ulaganja u nove izvore energije od 4,2 milijarde eura, ili oko P10% BDP godišnje.
Prioritetni cilj u ovoj oblasti je obezbjeđenje potreba Crne Gore za energijom iz domaćih izvora
i stvaranje uslova za izvoz.
Pretpostavke za to su reforme i
uključivanje Crne Gore u regionalno i šire evropsko tržište.
To podrazumijeva valorizaciju ogromnih potencijala u energetskom sektoru (rezerve uglja oko 200 miliona tona, iskorišćenost hidropotencijala oko 30%),
što će se najdirektnije odraziti na održivi ekonomski razvoj,
zaštitu životne sredine i zdravlja stanovništva,
na ukupan prosperitet zemlje.
Strategijom razvoja energetike do 2030. godine predviđena su ulaganja u nove izvore energije od 4,2 milijarde eura, ili oko 10% BDP godišnje.
II Blok TE Pljevlja
Ovih dana počinje gradnja II Bloka TE u vrijednosti od 324,5 miliona eura,
koji će biti i izvor za toplifikaciju Pljevalja,
čijim će se završetkom trajno riješiti  i jedan od najvećih ekoloških izazova u Crnoj Gori.
Ukupne investicije za  izgradnju Bloka II,
rekonstrukciju Bloka I
i modernizaciju Rudnika uglja Pljevlja,
uključujući i zaštitu životne sredine,
iznose oko 500 miliona eura.
Podmorski kabl
Ovaj projekat koji realizuju italijanska kompanija TERNA i Crnogorski energetski sistem je u odmakloj fazi.
Njegova vrijednost je preko 800 miliona eura.
Završetak je planiran 2018. godine.
Pored novih radnih mjesta u prenosnom sistemu biće obezbijeđeni
i značajni prihodi za Crnu Goru po osnovu plasmana električne energije iz regiona preko ove konekcije,
a elektroenergetski sistem Crne Gore biće uvezan u regionalno i evropsko tržište.
Hidroelektrane (HE)
Intenziviraćemo aktivnosti na bržoj i održivoj valorizaciji značajnih hidropotencijala (Morača, Komarnica, Ćehotina, Lim i dr.),
kao i saradnju sa susjednim državama po pitanju korišćenja zajedničkih izvora.
Vjetroelektrane (VE), Male elektrane (mHE) i Solar (p-v)
U toku je izgradnja VE Krnovo,
VE Možura,
41 male hidrocentrale (mHE)
i 17 solarnih instalacija na zgradama i građevinskim konstrukcijama.
Ulaganja u ove obnovljive izvore energije iznose oko 350 miliona eura.
Snabdijevanje električnom energijom
Pouzdano snabdijevanje električnom energijom preduslov je kvalitetnijeg života građana.
Isto tako, i poslovanja privrednih subjekata, bržeg aktiviranja neiskorišćenih resursa i stranih ulaganja.
Riječju, ekonomskog i društvenog razvoja.
Jedan od prioritetnih zadataka u neposrednom periodu je ažuriranje rekonstrukcije niskonaponske mreže, posebno na ruralnom području.
Istraživanje nafte i gasa
U najskorije vrijeme će otpočeti radovi na istraživanju nafte i gasa u podmorju Crne Gore, na šest blokova.
Ovaj posao je povjeren konzorcijumu ENI-NOVATEK (četiri bloka) i kompaniji ENERGIAN (dva bloka).
Koncesionari su se obavezali da samo za obuku domaćih kadrova obezbijede 500 hiljada eura godišnje,
a otvaraju se i značajne mogućnosti za angažovanje domaćih servisnih kompanija za razne vrste usluga.
Jadransko-jonski gasovod (IAP)
Intenzivno radimo na projektu gasifikacije Crne Gore.
Riječ je o dugoročnom projektu koji treba da dovede gas od Azerbejdžana, iz Kaspijskog mora.
Uvažavajući angažovanje Crne Gore u tom pravcu, susjedne zemlje su se složile da sjedište sekretarijata ove inicijative bude u našoj zemlji.
PODRŠKA POLJOPRIVREDI  sigurnim korakom u evropsku konkurentnost.
Poljoprivreda je jedan od stubova modernog razvoja Crne Gore.
To će biti sve vidljivije u procesu približavanja Crne Gore EU.
U poljoprivrednoj djelatnosti u prvom kvartalu 2016. godine radno je angažovano 16.600 lica, ili 8.000 više nego u prvom kvartalu 2013. godine.
Kreditna i bespovratna sredstva za poljoprivredu u iznosu od najmanje 200 miliona eura do 2020. godine.
Broj zaposlenih u poljoprivredi biće 20.000 do 2020. godine.
Tokom prethodne tri godine povećana je produktivnost poljoprivredne proizvodnje,
modernizovane su farme i ukrupnjena gazdinstva,
riješen je problem vodosnabdijevanja za preko 3.000 domaćinstava u ruralnim sredinama.
Povećan je stočni fond za 7,4%, proizvodnja mlijeka za 20,4%, uzgoj biljnih kultura za 31,9%, proizvodnja povrća za 11,2%, broj organskih proizvođača uvećan je za 46%.
Investirano je više od 15 miliona eura u primarnu poljoprivrednu proizvodnju,
od čega 55% na sjeveru Crne Gore.
Kroz projekte MIDAS i IPARD-like1 potpisano je 894 ugovora sa malim poljoprivrednim proizvođačima.
U periodu 2013-2016. iz Agrobudžeta malim poljoprivrednim proizvođačima isplaćena je podrška u iznosu od 40 miliona eura, od čega 54% na sjeveru.
Cilj je da do 2020. godine crnogorski poljoprivrednici budu spremni za izazove koje donosi članstvo Crne Gore u EU.
To znači da ćemo im pomoći da modernizuju svoju proizvodnju,
da povećaju produktivnost poljoprivrednih gazdinstava,
i da se dostignu evropski standardi bezbjednosti hrane.
Kroz kreditna i bespovratna sredstva u poljoprivredu će do 2020. godine biti investirano najmanje 200 miliona eura.
Podržaćemo projekte koji kreiraju nova radna mjesta s ciljem da broj zaposlenih u poljoprivredi dostigne 20.000.
Do 2020. godine Agencija za plaćanja (IPARD agencija) biće u potpunosti osposobljena da preuzme direktna plaćanja od EU.
Fokusiraćemo se na korišćenje značajnih potencijala u prehrambenoj industriji,
za proizvodnju i preradu svježeg mesa,
mlijeka i mliječnih proizvoda,
vina,
za flaširanje i izvoz vode za piće,
kao i za preradu voća i povrća.
Efikasnije će se valorizovati i potencijali u oblasti šumarstva.
RAZVOJEM PRERAĐIVAČKE INDUSTRIJE I PRISTUPOM MEĐUNARODNIM TRŽIŠTIMA do novih i kvalitetnih radnih mjesta
Pretpostavke za razvoj prerađivačke industrije su istovremeno i pretpostavke za prosperitetan razvoj zemlje.
Zato je veoma važno što smo sačuvali proizvodnju u KAP-u, a trenutni globalni rast tražnje aluminijuma nagovještava povećanje cijena na berzi metala,
kao i interesovanje stranih partnera za ulaganje u aluminijumsku industriju Crne Gore.
Time se stvaraju uslovi da se poveća proizvodnja, u prvoj fazi na 60.000 tona primarnog i 15.000 tona sekundarnog metala.
To podrazumijeva i otvaranje novih radnih mjesta.
Planirana je diverzifikacija proizvodnog programa uz viši nivo prerade, što će značiti veću vrijednost proizvodnje i izvoza.
Takođe, u prethodne četiri godine očuvana je proizvodnja čelika u Nikšiću, u uslovima teške i duge krize na globalnom tržištu.
Do sada je investirano oko 13 miliona eura u modernizaciju fabrike.
Nakon nagoviještenog oporavka tržišta, planira se pokretanje Bluming valjaonice, odnosno povećanje proizvodnje do 200.000 tona godišnje,
uz ulaganje do 35 miliona eura i 550 zaposlenih radnika.
Jačanjem prerađivačke industrije otvorićemo nova radna mjesta za radnike sa različitim obrazovnim nivoom.
Shodno tome, reformom obrazovanja unapređujemo srednje stručno obrazovanje.
Unapređenje poslovnog ambijenta i podrška biznisu i preduzetništvu,
kroz  sistemske podsticaje tehnološkom razvoju,
obezbijediće nova i kvalitetnija  radna mjesta,
i doprinijeti modernizaciji industrije zasnovane na znanju  i inovacijama
i pristup međunarodnim tržištima.
Ostvarenje ovih ciljeva  omogućiće povećanje učešća industrije u BDP do 15% (u odnosu na 11,5%  u 2014).
Isto tako, i povećanje broja zaposlenih u ovom sektoru na 15%  (u odnosu na 11,1% u 2014) od ukupnog broja zaposlenih i veće učešće  industrije u ukupnom izvozu.
Ovim se usklađujemo s ciljevima EU za  povećanje industrijske proizvodnje na našem kontinentu.
Jačanjem prerađivačke industrije otvorićemo nova radna mjesta za radnike sa različitim obrazovnim nivoom.
Komplementarno tome je opredjeljenje da reformom obrazovanja posebnu pažnju posvetimo srednjem stručnom obrazovanju.
Povećanje vrijednosti proizvodnje izvozno orjentisane industrije blagotvorno će uticati na smanjenje deficita u robnoj razmjeni sa inostranstvom.
Nastavićemo sa aktivnom politikom kreditne podrške razvoju preduzetništva preko Investiciono-razvojnog fonda u iznosima ne manjim od 100 miliona eura godišnje.
Povećavamo učešće industrije u BDP do 15%;
broj zaposlenih u ovom sektoru porašće na 15% od ukupnog broja zaposlenih;
Takođe i doprinos industrije ukupnom izvozu.
Jednako tako i sa subvencijama resornih ministarstava u okviru programa za unapređenje inovativnih potencijala i tehnoloških kapaciteta, za modernizaciju poslovanja i povećanje produktivnosti, za uvođenje međunarodnih standarda poslovanja, razvoja klastera itd.
Samo kroz program subvencija od 3.000 do 10.000 eura po radnom mjestu, za investicione projekte od najmanje 500.000 eura, ili 250.000 eura u manje razvijenim opštinama,
u narednom četvorogodišnjem periodu očekujemo povećanje proizvodnje roba i usluga
i otvaranje najmanje 1.000 novih radnih mjesta.
SIGURNIM KORAKOM U SOCIJALNO ODGOVORNU DRŽAVU
Nastavićemo sa razvojem ljudskih resursa,
ulaganjima u pravednu socijalnu zaštitu,
obrazovanje,
zdravstvenu zaštitu,
programe zapošljavanja
i dodatne edukacije zaposlenih koji doprinose ekonomski snažnijem,
socijalno zdravijem i održivom društvu.
Paket mjera Vladine podrške
►  Posebnu pažnju posvetićemo penzionerima.
Kao i do sada nastavićemo sa redovnom isplatom i usklađivanjem njihovih primanja.
Takođe, nastavićemo uspješno započetu akciju sa Udruženjem penzionera i Fondom PIO na rješavanju stambenih potreba ove kategorije stanovništva.
Penzioneri sa najnižim primanjima biće i dalje pod dodatnom socijalnom pažnjom države.
►  Fokus će biti i na snaženju socijalnih fondova namijenjenih građanima koji su u stanju realne socijalne potrebe.
Vlada će stvoriti uslove za subvencioniranje kamatne stope za korisnike gotovinskih kredita do 5.000 eura,
što će umanjiti mjesečne anuitete za ovu socijalno ugroženu kategoriju građana koji su se zbog podmirivanja osnovnih životnih troškova morali zadužiti kod banaka.
Dodatnom podrškom budžeta ubrzaćemo isplatu sredstava iz Fonda rada građanima koji su izgubili zaposlenje uvođenjem stečaja u preduzećima u kojima su radili.
►  Vlada će obezbijediti poslodavcima subvenciju cijelog dijela poreza i doprinosa na zarade za lica koja zaposle,
koja su prethodno izgubila posao uvođenjem stečaja u preduzećima u kojima su radili i nalaze se na evidenciji Zavoda za zapošljavanje.
Isto tako, i za tehnološke viškove.
Takođe, za radnike koji su izgubili radnamjesta kao tehnološki viškovi, ili zbog stečaja preduzeća, preko IRF obezbijedićemo beskamatne kreditne linije do 50.000 eura, ako se opredijele za razvoj sopstvenog biznisa.
Intenziviraćemo aktivnosti u dodjeli beskamatnih kredita do 50.000 eura i mladima sa visokoškolskom diplomom.
Posebno, Vlada će preko IRF unaprijediti politiku sredstava obezbjeđenja za kredite preduzetnicima, čime će se prevazići dosadašnji problemi sa kolateralima koji su u značajnoj mjeri ograničavali ove ljude da se bave preduzetništvom.
►  Naša nova Vlada će nastaviti da podstiče rast nataliteta kroz dodatne poreske olakšice za porodice s djecom,
povećanjem iznosa dječijeg dodatka,
jednokratnih naknada za novorođenu djecu,
izgradnjom novih objekata predškolskog obrazovanja,
i obezbjeđenjem drugih servisa u susret potrebama savremene porodice.
Sagledaćemo mogućnosti šire podrške hraniteljstvu kao kratkoročnom  vidu zaštite djeteta, ili trajnoj mjeri kao što je usvojenje, u zavisnosti od  najboljeg interesa djeteta.
Pored isplate mjesečne naknade razmotrićemo  mogućnost uplate doprinosa za osiguranje staža hranitelju djeteta koji  se nalazi na evidenciji Zavoda za zapošljavanje.
Tako će se povećati broj  djece koja odrastaju u porodičnom okruženju
i istovremeno smanjiti broj  nezaposlenih lica u zemlji.
Dodatno ćemo unaprijediti sistem podrške djeci sa smetnjama u razvoju i  njihovim porodicama, radi ostvarenja svih njihovih prava.
►  Nastavićemo projekat 1000+ stanova, u okviru koga je do sada 555 građana dobilo vaučer za rješavanje stambenog pitanja pod povoljnijim uslovima.
Obezbijedićemo razvoj socijalnog stanovanja kroz implementaciju projekata sa različitim ciljnim grupama.
►  Dodatno ćemo afirmisati socijalnu inkluziju lica sa invaliditetom i ranjivih grupa, odnosno njihovo uključivanje u proces rada i sve sfere javne politike.
Kao jednu od mjera u ostvarenju ovog cilja, kroz izmjene zakona, osnovaćemo Fond za profesionalnu rehabilitaciju.
KVALITETNO ZDRAVSTVO
Za ulaganja u zdravstvenu infrastrukturu i opremu,
kao i usavršavanje zdravstvenih radnika i unapređenje njihovog životnog standarda!
Profesionalna i efikasna zdravstvena zaštita je najvažniji uslov za unapređenje kvaliteta života,
i ne manje važna pretpostavka konkurentnosti države i njene atraktivnosti kao investicione i turističke destinacije.
Ova oblast će biti pod posebnom pažnjom Vlade.
Nastavićemo sa ulaganjima u zdravstvenu infrastrukturu i opremu,
kao i profesionalno usavršavanje zdravstvenih radnika
i unapređenje njihovog životnog standarda.
Vjerujemo da će odgovorna politika u ovoj oblasti brzo rezultirati daljem skraćivanju čekanja na specijalističke preglede, dijagnostiku i operativne zahvate.
Dostupnost i kvalitet zdravstvene usluge pojačavaćemo novim ulaganjima, posebno kroz aranžiranje javno-privatnog partnerstva u oblasti sekundarne i tercijalne zdravstvene zaštite.
KONKURENTNO OBRAZOVANJE
Za dignitet poziva prosvjetnih radnika,  na svim nivoima
i doprinos moralnoj obnovi društva
Unapređenje obrazovanja na svim nivoima i njegovo dalje usaglašavanje sa potrebama tržišta rada biće visoko na agendi naše Vlade.
Znanje i vještine, intelektualni i naučni potencijali moraju biti temelj uspjeha našeg društva.
Takođe, osposobljavanje mladih generacija da raspolažu konkurentnim znanjem na otvorenom evropskom tržištu je prioritetna odgovornost države i njenog obrazovnog sistema.
Ulaganjem u obrazovanje, kontinuiranom brigom za njegov visok kvalitet i razvoj naučno-istraživačke djelatnosti, uz posvećenost novim
generacijama, odgovorićemo savremenim potrebama i pripremiti Crnu Goru za društvene i ekonomske izazove u budućnosti.
Reformom obrazovanja i novim modelom nagrađivanja i stimulisanja za bavljenje prosvjetnim pozivom Vlada će podstaći proces obnove društvenog ugleda i autoriteta prosvjetnih radnika na svim nivoima.
Ove mjere će biti podsticajne i za pozitivnu selekciju u obrazovnom sistemu, što će se najdirektnije odraziti na kvalitet obrazovanja.
Cilj nam je da se najtalentovaniji i najsposobniji u društvu opet opredjeljuju za poziv prosvjetnog radnika da bi i na taj način snažili ulogu škole u formiranju zdrave ličnosti i doprinosili bržoj moralnoj obnovi društva nakon devastacije koju su donijeli raspad zajedničke države, ratovi i tranzicija.
KULTURA I IDENTITET
Multikulturalnost je naša jedinstvena  međunarodna iskaznica
U proteklom periodu stvoreni su ključni uslovi za afirmaciju svih vidova stvaralaštva na principima ravnomjernog razvoja.
Sprovedena je transformacija i organizacija 11 javnih kulturnih ustanova na nacionalnom nivou.
Sanirana su i obnovljena mnoga kulturna dobra i spomen obilježja.
Stvorena je nacionalna platforma za upravljanje vrijednostima svjetske baštine Kotora i Nominacioni dosije istorijskog jezgra Cetinja, za upis na listu svjetske baštine UNESCO.
Proces razvoja crnogorske kulture i savremenog stvaralaštva u stalnom je napretku, a intenzivna međunarodna saradnja i učešće crnogorskog kreativnog sektora sve veći.
Za dalji napredak crnogorske kulture biće obezbijeđeno veće ulaganje u razvoj kulturnih institucija i savremeno stvaralaštvo.
Očuvanje i jačanje crnogorskog kulturnog identiteta, uslov je ukupnog razvoja Crne Gore.
Afirmacijom multietničkog i multikulturalnog crnogorskog društva ojačaćemo osjećanje pripadnosti Crnoj Gori i njenim tradicionalnim i novim vrijednostima.
AFIRMACIJA MLADIH
Znanje i vještine, intelektualni i naučni potencijali  moraju biti temelj uspjeha našeg društva,
a mlade generacije konkurentne na evropskom tržištu!
Demokratska partija socijalista kao najorganizovanija i najuticajnija politička stranka u državi daće puni doprinos kreiranju socio-ekonomskog ambijenta u kom će slobodni, ambiciozni i društveno odgovorni mladi ljudi imati priliku da iskažu svoj puni potencijal.
Ostajemo maksimalno posvećeni stvaranju uslova za to da kvalitet života mladih u Crnoj Gori bude što bliži onom u razvijenim evropskim zemljama.
Najveći problem na tom putu svakako je nezaposlenost.
Paket mjera Vladine podrške za rješavanje ovog problema je sastavni dio ukupnog seta olakšica usmjerenog za razvoj biznisa.
DPS će u duhu dosadašnje prakse nastaviti da otvara prostor za ulazak mladih ljudi u sve strukture javnih politika.
Nastavićemo sa implementacijom programa stručnog osposobljavanja lica sa stečenim visokim obrazovanjem, zahvaljujući kojem je, u prethodnom periodu, na hiljade mladih u Crnoj Gori došlo do posla.
U želji da taj broj bude još veći, pristupićemo reformi programa i stimulisati zainteresovane poslodavce da po isteku devetomjesečne prakse u radni odnos prime barem jednu trećinu onih koji su je prošli.
Osim toga, imajući u vidu problem hiperprodukcije univerzitetskih diploma koji posljednjih godina značajno opterećuju tržište rada u Crnoj Gori,
kao i nedostatak obrazovanih kadrova određenih profila,
programom stručnog osposobljavanja ubuduće će biti obuhvaćeni i svršeni srednjoškolci iz pojedinih stručnih škola.
Postepeno ćemo raditi na stvaranju uslova za uvođenje dualnog obrazovanja,
što će doprinijeti smanjenju nezaposlenosti mladih sa srednjim obrazovanjem,
dok će i pružanje profesionalnih tercijalnih obuka smanjiti nezaposlenost onih sa fakultetskom diplomom.
Cijeneći da je crnogorski potencijal za sport jedan od naših najvrjednijih društvenih resursa,
naša Vlada će institucionalnim promjenama i snaženjem finansijskih fondova nastaviti da podstiče bavljenje sportom i njegov razvoj u interesu zdravlja nacije i prestižnosti na međunarodnom planu.
SIGURNIM KORAKOM U EVROPSKU PORODICU
Crna Gora ostaje lider evropske integracije u regionu  i pouzdan partner EU.
Od 33 poglavlja pravne tekovine otvorena su 24, među kojima su dva privremeno zatvorena.
Usvojeno je i predato 29 pregovaračkih pozicija, i ispunjena početna mjerila u 11 od 13 poglavlja.
Postigli smo spremnost da ovakav tempo održimo i u narednom periodu.
Demokratska partija socijalista, koja je i do sada glavni akter uspjeha u tom procesu, ostaće dosljedna ovom vanjskopolitičkom cilju.
Nastavićemo sa održivim reformskim procesima, kako bi građani Crne Gore sve konkretnije osjećali koristi i prije članstva u EU.
►  Primarni cilj je da do kraja mandata naredne Vlade okončamo proces pregovora o članstvu u EU
i izvršimo pripreme za potpisivanje Ugovora o pristupanju Evropskoj uniji.
►  Pripremićemo neophodne preduslove da danom pristupanja EU radnici iz Crne Gore mogu konkurisati na tržištima rada drugih država članica i slobodno se zapošljavati u zemljama EU bez posebnih odobrenja ili radnih dozvola.
►  Stvorićemo mogućnost da danom pristupanja pojedinci i pravna lica  pružaju svoje usluge širom EU, slobodno i bez diskriminacije, ujedno  obezbjeđujući automatsko priznavanje stečenih kvalifikacija i prihvatanja  obrazovnih sertifikata naših državljana u svim članicama EU.
►  U cilju stvaranja moderne administracije u skladu sa evropskim standardima proces pregovora ćemo iskoristiti za unapređenje kapaciteta javne uprave.
To će doprinijeti njenoj efikasnosti, boljoj dostupnosti građanima i privrednim subjektima, i većoj profesionalnosti.
Podsticaćemo razvoj digitalnih procedura i dovođenje svih nivoa javnih agencija u operativni status e-uprava.
Osim povećanja efikasnosti ovim će se smanjivati birokratija,
i mogućnosti za korupciju.
►  Nastavićemo dalje prilagođavanje naše privrede velikom tržištu EU,
kreiranje radnih mjesta koja odgovaraju ovim potrebama
i pripremama za buduće investicije i fondove koji nas očekuju nakon ulaska u EU.
►  Bićemo posvećeni podizanju standarda i kvaliteta proizvoda, posebno prehrambenih, kako bismo i prije ulaska u EU imali obezbijeđen evropski kvalitet.
►  Obezbijedićemo mogućnosti direktnog plasmana crnogorskog ulova, uzgoja i prerade ribe, kako bi crnogorski ribari danom članstva u EU, dobili mogućnost ravnopravnog plasiranja na tržištu,
uz očuvanje tradicionalnih alata i načina uslova.
►  Nastavićemo uspješno korišćenje bespovratne podrške EU kroz brojne  projekte kako bismo omogućili da evropski fondovi koji su nam na  raspolaganju u iznosu od 270 , budu utrošeni na brži i lakši ulazak u EU.
►  Nastavićemo efikasno uvezivanje dobijenih evropskih sredstava s nacionalnim budžetom, vođeni dobrim iskustvom u privlačenju novca za infrastrukturne projekte,
u cilju jačanja putne infrastrukture,
rekonstrukcije željeznice i
modernizacije aerodroma.
Isti princip ćemo primijeniti i za unapređenje kapaciteta za proizvodnju energije na ugalj, malih hidroelektrana,
ali i savremenih obnovljivih izvora energije, kao što su vjetar i sunce.
DPS  za društvo vladavine prava
Pouzdana vladavina prava je preduslov pune stabilnosti crnogorskog društva,
boljeg standarda građana,
priliva stranih investicija,
ekonomskog i sveukupnog napretka.
Reforme u ovoj oblasti dokaz su naše uspješnosti u procesu integracije u NATO i EU.
Pravna sigurnost,
uz bezbjednosnu stabilnost
i ekonomski prosperitet,
najvažniji je aspekt kvaliteta života kojim teže građani Crne Gore u 21. vijeku.
Na temelju dosadašnjeg iskustva i znanja aktivno ćemo djelovati kroz proces pregovora u okviru poglavlja 23. i 24. kako bismo nastavili sa zajedničkim reformama u interesu svih građana Crne Gore.
►  Nastavićemo sa započetom reformom pravosudnog sistema
i jačanjem sposobnosti pravosuđa da na efikasan i profesionalan način sprovodi najsavremenija evropska zakonska rješenja.
►  Kroz dalje proaktivno djelovanje na jačanju institucionalnog okvira učešćem u izvršnoj vlasti, DPS će presudno doprinositi boljim rezultatima i napretku u beskompromisnoj borbi protiv organizovanog kriminala i korupcije.
Solidni rezultati iz dosadašnjeg perioda će nam biti vodilja za još kvalitetniji bilans u budućnosti.
►  Obezbijedićemo potpuno ekipiranje i opremanje odgovarajućim sredstvima za borbu protiv organizovanog kriminala ključne institucije kao što su Agencija za sprečavanje korupcije, Uprava policije, Specijalni policijski tim i Specijalno državno tužilaštvo.
►  Nastavićemo sa upodobljavanjem viznog režima sa evropskim i raditi na ukidanju viznog režima trećih zemalja prema Crnoj Gori.
LJUDSKA PRAVA I TEMELJNE SLOBODE  za siguran demokratski razvoj
Naša vizija je društvo jednakih mogućnosti,
vođeno principima demokratije,
razumijevanjem i uvažavanjem različitosti,
tolerantno i inkluzivno društvo.
Uvažavanje i očuvanje tradicije
i prilagođavanje potrebama  savremenog društva,
a posebno ranjivih grupa, doprinijeće čvršćem  i bogatijem suživotu.
Crna Gora je velika za sve njene građane,  posebno zahvaljujući bogatstvu svoje kulturne baštine i zavidnom mozaiku  multietničke, multireligijske i multikulturalne raznovrsnosti.
►  Obezbijedićemo potpunu primjenu dobrih zakonodavnih rješenja koja imamo u oblasti ljudskih prava i sloboda,
uz aktivno djelovanje svih institucija.
►  Zalagaćemo se za dalje unapređenje slobode medija, medijske samoregulacije, profesionalizma i pluralizma medija, kao i dalju izgradnju standarda etike u medijima.
►  Dodatno ćemo unaprijediti normativni okvir u oblasti slobode vjeroispovijesti,
antidiskriminacije i prava manjina,
vodeći se najboljim evropskim rješenjima.
►  Radićemo na stvaranju uslova za nesmetan pristup osoba s invaliditetom svim objektima, s posebnim akcentom na primarno identifikovane objekte.
►  Nastavićemo još aktivnije da promovišemo inkluzivnu politiku i adekvatan pristup zdravstvu,
obrazovanju i tržištu rada za najranjivije manjinske grupe,
u prvom redu Rome i Egipćane.
►  Nastavićemo sa sprovođenjem i promocijom politike besplatne pravne pomoći za kategorije građana kojima je potrebna.
►  Privešćemo kraju realizaciju regionalnog stambenog programa u Crnoj  Gori, kojim će se osigurati stanovi za preko 1.000 porodica raseljenih i  interno raseljenih lica, kao i najugroženijih kategorija stanovništva.
►  Nastavićemo promociju antidiskriminacionih politika,
rodne ravnopravnosti,
prava djece,
zabrane nasilja u porodici,
zabrane torture,
prava manjina i
interkulturalnosti.
ZA SIGURNU BUDUĆNOST - NATO
Savremena Crna Gora uspostavlja temelje novog vrijednosnog sistema i otvara novo  poglavlje vlastite istorije
Poslije jedne decenije u Partnerstvu za mir, Crna Gora je na korak do punopravnog članstva u NATO.
Time savremena Crna Gora uspostavlja temelje novog vrijednosnog sistema i otvara novo poglavlje vlastite istorije.
Poglavlje koje će našoj državi i građanima donijeti pouzdaniju stabilnost,
ekonomski prosperitet i
veću socijalnu sigurnost.
Nakon poziva sa ministarskog nivoa u decembru prošle godine, ministri  vanjskih poslova 28 zemalja članica Alijanse potpisali su Pristupni protokol za članstvo Crne Gore u NATO.
Time je otpočeo proces ratifikacije koji se odvija ubrzanim tempom.
Realno je da bude završen u prvoj polovini iduće godine.
Nova Vlada će na samom početku svog mandata imati privilegiju i obavezu da predstavlja Crnu Goru kao ravnopravnu članicu zajedno sa vladama najrazvijenijih i najdemokratskijih država u svijetu.
Naša zemlja je osposobljena da preuzme sve obaveze koje proizilaze iz članstva.
Novi saziv Parlamenta Crne Gore odlučiće u skladu sa Ustavom o stupanju u Alijansu.
Osim bezbjednosne i političke komponente, članstvo Crne Gore u NATO ima i značajnu ekonomsku dimenziju.
Iskustva iz ranijih proširenja potvrđuju da je uvijek snažno rastao interes stranih investitora i turista za nove zemlje članice.
U Crnoj Gori smo to već mogli osjetiti nakon upućivanja poziva.
Zaokruženjem ovog procesa, koje naravno podrazumijeva dalje reforme i izgradnju društva vladavine prava, realizuje se jedan od ključnih strateških spoljnopolitičkih prioriteta državne politike nove Crne Gore.
Biće to svakako izazov i šansa sa kojima se dosadašnje vlade nijesu srijetale.
To je još jedan razlog više da se uvjerite kako se sa DPS SIGURNIM KORAKOM ostvaruju postavljeni ciljevi.
DEMOKRATSKA PARTIJA SOCIJALISTA
Nastavićemo sigurnim korakom ono što smo započeli.
Dosta je uspješnih rezultata i obavljenog posla, ali još mnogo toga moramo uraditi.
Demokratska partija socijalista je u okviru ovog izbornog programa postavila zadatke koje treba da ispunimo u naredne četiri godine.
Samo na ovaj način možemo garantovati da budućim generacijama ostavljamo bolju, sigurniju i prosperitetniju Crnu Goru.
DPS je sinonim crnogorske državotvornosti.
Naša politika znači siguran okvir u kojem današnje generacije aktivno razmišljaju kako će obezbijediti pristojne uslove za život i što bolje šanse za svoje potomstvo.
SIGUR URNIM KORAKOM!
Naše razumijevanje napretka jedne savremene,
multietničke države
podrazumijeva održivi rast ekonomije, poboljšanje životnog i društvenog IM KORAstandarda
kreiranje novih radnih mjesta,
bolje obrazovanje,
zdravstvene i socijalne usluge,
novu preduzetničku kulturu,
sve izgrađeniju pravnu sigurnost i povjerenje u institucije sistema,
garantovana ljudska i manjinska prava,
ulaganje u društvo znanja,
zdraviju životnu sredinu i čistiju energiju,
uz sve veću integrisanost naše zemlje u šire evropske i evroatlantske okvire.
SIGURNIM KORAKOM!
Idemo naprijed, SIGURNIM KORAKOM!
Postigli smo kljucne rezultate na državotvornom,ekonomskom i demokratskom planu, imamo jasnu viziju i dugorocno osiguravamo buducnost Crne Gore!
