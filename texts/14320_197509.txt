Sosialidemokraatti-sen Puolueen VAALI-OHJELMA Sosialidemokraattinen Puolue esittää, että uusi eduskunta varmistaa Suomen rauhantahtoisen puolueettomuuspolitiikan jatkuvuuden ja toteuttaa seuraavan toimenpideohjelman  1 Täystyöllisyys turvataan suunnitelmallisella talous- ja teollisuuspolitiikalla. Hintalainsäädäntöä tehostetaan. 2 Pysyviä työpaikkoja, asuntoja ja palveluja " suunnataan yhteiskunnan toimesta tasa­painoisesti maan eri osiin, erityisesti alityöllisyysalueille. 3 Pieni- ja keskituloisten verorasitusta huojen­netaan. Suuria liike- ja pääomatuloja sekä suuria omaisuuksia verotetaan nykyistä te­hokkaammin. Maa- ja metsätaloutta verote­taan todellisten tulojen mukaan. 4 Riittävä ja kohtuuhintainen asuntotuotanto turvataan lailla. Maakeinottelu estetään. Asuntolainojen  kustannuksia  alennetaan. Pienituloisille ja nuorille tehdään mahdol­liseksi oman asunnon hankkiminen pienellä käteisosuudella ja pitkällä maksuajalla. Asu­mistukea laajennetaan. 5 Kahden viikon talviloma toteutetaan. Työterveyshuolto saatetaan lakisääteiselle pohjalle, Eläkeikää alennetaan raskaissa ja kulutta­vissa töissä. Naisten ja nuorten asemaa työe­lämässä parannetaan. Oikeus palkalliseen opintolomaan turvataan. Yritys- ja virastodemokratia toteutetaan. 6 Lapsiperheiden toimeentuloa ja turvallisuutta parannetaan. Lapsilisiä korotetaan ja järjeste­tään lapsen hoitopaikka sitä tarvitseville. 7 Jokaiselle eläkeläiselle taataan vähimmäis­palkkaa vastaava toimeentulo. Kansaneläk­keen riippuvuutta puolison tuloista ja omista työtuloista lievennetään Rintamapalveluaika lasketaan hyväksi ansioeläkkeissä. Kohtuut­toman korkeiden eläkkeiden muodostuminen estetään. 8 Kaikille turvataan monipuoliset terveyspalvelut sairaaloissa ja terveyskeskuksissa. Terveys­alan työntekijöiden asemaa parannetaan ja koulutusta tehostetaan. Hammashoito teh­dään asteittain kaikille maksuttomaksi. Lääk­keiden jakelu järjestetään terveyskeskuksiin ja sairaaloihin. 9 Peruskoulu kehitetään kymmenvuotiseksi.  Ammattikoulusta tehdään myös jatko-opintoihin nähden tasaveroinen koulutusmuoto lukion rinnalla. Vähävaraisten opiskelumah­dollisuuksia parannetaan. Kaikille väestöryh­mille luodaan elävän kulttuuritoiminnan edel­lytykset. 10 Luonnon ja elinympäristön turmeltuminen — estetään tehokkaalla lainsäädännöllä. Ihmis­ten turvallisuus ja viihtyvyys asetetaan etusi­jalle yhdyskuntien kehittämisessä. 
