<No title information>Alegeri parlamentare în Moldova din 30 noiembrie 2014PLATFORMA  ELECTORALĂ A  PARTIDULUI  SOCIALIŞTILOR  DIN  REPUBLICA  MOLDOVA Moldova  are nevoie  de Altceva!
Ultimii cinci ani de guvernare a partidelor de dreapta au adus Moldova la limita falimentului.
�Economia statului este distrusă în mod constant, pas cu pas apropiindu-se de catastrofă.
Mai mult�de un milion de cetăţeni trăiesc în sărăcie, mulţi chiar la limita acesteia, fără posibilitatea de a�procura cele mai necesare mărfuri, produse alimentare şi haine, sau să achite serviciile comunale.
�în anul 2014 a fost înregistrat cel mai mare şomaj de la declararea independenţei ţării.
Fiecare al�doilea tînăr nu-şi poate găsi un serviciu.
Aproape un milion de cetăţeni au plecat peste hotare,�pentru a întreţine familia, rămasă acasă.
Circa 500 de mii din milionul respectiv sînt tineri.
�Moldova este cea mai săracă ţară din Europa şi a devenit în ultimii ani de două ori mai săracă�decît Albania.�
Statalitatea Moldovei este în pericol.
Filat, Lupu, Ghimpu şi partidele pe care le reprezintă,�neagă limba moldovenească, istoria Moldovei, specificul naţional moldovenesc.
Membrii Curţii�Constituţionale, ai cabinetului de miniştri şi deputaţii acestor partide au depus jurămînt de�credinţă statului vecin, România.
Ei consideră Moldova drept stat provizoriu pe harta lumii.�
Pentru guvernanţi "Integrarea europeană a Moldovei" este calea cea mai scurtă de unire�cu România.
�Recent, premierul acestei ţări a desemnat anul 2018 drept termenul de lichidare a Moldovei şi�refacerea României Mari.
Toate acestea au avut loc în prezenţa premierului moldovean.�
"Guvernarea" a semnat şi ratificat Acordul de Asociere cu Uniunea Europeană în mod�secret.
Au făcut acest lucru fără a se consulta cu cetăţenii ţării, încălcînd flagrant Constituţia�noastră.
Consecinţele deja au un impact catastrofal pentru economia ţării, pentru fermieri, pentru�zeci de mii de oameni, care prelucrează pămîntul din greu.
�Pierderile cauzate de Acordul respectiv deja se estimează la sute de milioane de lei.
Mai mult de�700 de mii de cetăţeni ai RM, care lucrează în Rusia, sînt ameninţaţi cu expulzarea în patrie,�unde vor completa rîndurile şomerilor.�
Regimul fără vize cu Europa, lăudat atît de mult de guvernare, nu prevede angajarea în cîmpul muncii în statele europene, iar tentativele de a rămîne în UE în acest scop presupun deportări şi amenzi de mii de euro.
În mai puţin de cinci ani Moldova a fost transformată în cea mai coruptă ţară din Europa.
Judecătorilor, care nu fac un pas fără a lua mită, li s-au majorat salariile pînă la 30 de mii de lei pe lună, iar pensiile pînă la 19 mii lei.
Corupţia s-a răspîndit peste tot, de la primele persoane în stat, pînă la secretarii primăriilor.
Moldova  este  lider  în  Europa  la  capitolul  contrabandă  şi  criminalitate.
Reforma  poliţiei  s-a  redus  la  schimbarea  uniformei  şi  concedierea  profesioniştilor  din  sistem.
Şcolile,  spitalele,  centrele culturale sînt închise sub pretextul aşa-ziselor optimizări.
Datoria Moldovei a crescut cu mai mult de 35 de miliarde de lei din contul creditelor şi granturilor.
Aceşti bani vom fi nevoiţi să-i întoarcem noi, dacă nu vom stopa acum fărădelegile conducerii ţării şi nu o vom trage la răspundere.
Hoţii trebuie să stea la puşcărie, iar tot ce au furat de la popor trebuie să restituie oamenilor.
Sînt călcate în picioare valorile noastre tradiţionale ortodoxe.
Au fost legiferate perversiunile sexuale şi propaganda desfrîului.
Puterea s-a dezis de noţiunile "mamă" şi "tată", înlocuindu-le legislativ cu termenii "părintele nr.l" şi "părintele nr.2".
Partidele de dreapta sînt partide ale războiului.
Recent au adoptat decizia de participare a Moldovei la activitatea NATO în calitate de parteneri şi aliaţi.
Moldova e un stat neutru, dar, contrar acestui fapt, militarii noştri trebuie să ia parte la acţiunile desfăşurate de Alianţa NordAtlantică.
Lista fărădelegilor şi acţiunilor antipopulare ale actualei guvernări nu are limite.
Puterea de astăzi trebuie să plece în istorie ca cea mai mizerabilă, ruşinoasă şi făţarnică.
Moldova are nevoie de Altceva!
Peste 80% din populaţie consideră că Moldova se îndreaptă pe o cale greşită, că ţara noastră are nevoie de Altceva.
Partidul Socialiştilor propune un program anticriză de amploare, elaborat de cei mai buni specialişti, care s-au manifestat cu succes în activitatea profesională.
Printre ei se regăsesc specialişti care au contribuit la depăşirea crizei datoriilor externe din anul 2001,
care au reuşit să stopeze întîrzierea achitării pensiilor şi salariilor,
să corecteze greşelile politice care au condus la embargoul din 2006,
să depăşească consecinţele secetei din 2007,
inundaţiilor din 2008
şi criza energetică din 2009.
Aceste personalităţi au reuşit să asigure o creştere economică şi socială a Moldovei în anii 2001-2009.
Împreună putem moderniza Moldova, potenţialul ei economic şi echitatea socială.
Aderarea la Uniunea Vamală
Socialiştii vor organiza un referendum,
vor anula Acordul cu UE
şi vor demara procedura de aderare a Moldovei la Uniunea Vamală.
Moldova se află astăzi în faţa celei mai importante alegeri – alegerea partenerului de dezvoltare.
"Eurointegrarea", ca şi încercarea de a sta pe două scaune, deja a provocat mai multe necazuri şi a adus situaţia din ţară la limită.
Majoritatea populaţiei din Moldova este categoric împotriva Acordului de Asociere cu Europa.
Mai mult de un milion de semnături şi 800 de localităţi din Moldova sînt pentru aderarea la Uniunea Vamală.
Apropierea de Rusia şi aderarea la Uniunea Vamală este singura garanţie pentru păstrarea ţării şi asigurarea dezvoltării ei.
Cu trei luni în urmă, peste 70% din mărfurile tradiţionale moldoveneşti erau exportate pe pieţele UV.
Piaţă enormă de desfacere
Spre deosebire de pieţele europene, limitate prin cote, pieţele libere ale ţărilor Uniunii Vamale (UV) vor contribui la dezvoltarea producătorilor moldoveni
şi la crearea sutelor de mii de locuri de muncă în Republica Moldova.
Neutralitate. Fără NATO
Neutralitatea Republicii Moldova este consfinţită în Constituţie.
Actuala guvernare este gata să dea tineretul nostru pe mîinile NATO
şi să-i implice în conflicte militare străine.
UV – este garanţia păcii.
Protejarea migranţilor muncitori
Mai mult de 2/3 din toţi concetăţenii noştri aflaţi peste hotare locuiesc şi muncesc pe teritoriul Rusiei.
Cetăţenii statelor, care aderă la Uniunea Vamală (UV), au drepturi egale depline şi garanţii sociale, inclusiv la angajarea în cîmpul muncii, accesul la instituţiile medicale, achitarea Indemnizaţiilor sociale, accesul garantat la grădiniţe, şcoli, recunoaşterea diplomelor şi calificării în oricare dintre statele UV, în care muncesc.
Mai mult de 700 000 cetăţeni vor avea drepturi egale şi garanţii sociale ca şi cetăţenii din Belarus, Kazahstan şi Rusia.
Stat integru
Apropierea de Rusia şi aderarea la UV este pentru Moldova singura posibilitate de a reuni ambele maluri ale Nistrului.
Agenţi energetici ieftini
In ţările UV preţurile pentru agenţii energetici sînt de două ori mai mici decît achită astăzi Republica Moldova.
Statele UV plătesc pentru o mie de metri cubi de gaze naturale mai puţin de 200 dolari, iar Moldova – aproape 400 de dolari.
UV pentru Moldova înseamnă agenţi energetici mai ieftini, o reducere momentană, practic dublă a facturilor pentru gaze, lumină şi alte servicii comunale, o reducere importantă a preţurilor la produsele de prima necesitate şi combustibil pentru lucrările agricole.
Ortodoxismul şi sistemul unic de valori
Republica Moldova este o ţară ortodoxă.
Acordul cu UE şi legile complementare adoptate de Eurounionişti contribuie la distrugerea tradiţiilor noastre multiseculare, favorizînd homosexualitatea şi alte "valori", străine poporului nostru.
UV este garanţia păstrării credinţei noastre, a istoriei, culturii şi tradiţiilor.
UV – este garanţia salvării religiei, istoriei, culturii şi tradiţiilor noastre.
Guvernare  fără  oligarhi
Socialiştii vor curăţa puterea de influenţa şi controlul oligarhilor!
Pe parcursul ultimilor 20 de ani puterea din Moldova e controlată de un grup de oligarhi, care au concentrat în mîinile sale mai mult de 85% din toate activele financiare ale ţării.
Prăpastia dintre cei mai bogaţi şi cei săraci a ajuns la o limită critică.
Caracatiţa oligarhică stoarce Moldova de ultimele forţe.
Economia trebuie să servească poporul şi nu unei grupări de funcţionari şi bandiţi, care jefuiesc ţara.
Lupta cu corupţia
Funcţionarii implicaţi în acte de corupţie trebuie să stea la puşcărie,
iar averile lor şi activele familiilor acestora trebuie să fie confiscate.
Cei corupţi vor fi privaţi pe viaţă de dreptul de a ocupa funcţii de stat.
Verificarea totală a activelor şi a capitalului de provenienţă suspectă
În prima jumătate de an socialiştii vor efectua un control de amploare al funcţionarilor de stat şi a familiilor acestora la capitolul provenienţei mijloacelor financiare şi a activelor de valoare.
Hoţul trebuie să stea la puşcărie!
Interdicţie pentru funcţionari de a avea conturi în instituţii financiare de peste hotare
Este unul din puţinele mijloace de a impune funcţionarii să lucreze în interesele propriului stat.
Conturile de peste hotare şi imobilele au constituit de mai multe ori motiv de şantaj şi control asupra celor mai înalţi demnitari din Moldova.
Interzicerea activităţilor în zonele off-shore
O parte importantă a activelor economiei moldoveneşti sînt direcţionate la firmele înregistrate peste hotare în aşa-numitele zone off-shore.
Este vorba despre miliarde de lei, care ocolesc bugetul ţării.
Impozitele trebuie plătite la locul producerii mărfurilor sau serviciilor.
Banii cîştigaţi în ţară, trebuie să fie utilizaţi spre binele acestui stat, în primul rînd pentru mărirea salariilor şi pensiilor.
Revizuirea "prihvatizării"
Proprietatea statului, activele strategice precum sînt Banca de Economii, Aeroportul Internaţional, compania "Farmaco" etc., furate de la stat trebuie să fie întoarse, iar vinovaţii – să fie pedepsiţi.
Activele furate de la stat trebuie să fie întoarse poporului!
Impozit pe venit progresiv
Astăzi şi cei bogaţi, şi cei foarte bogaţi, plătesc acelaşi impozit ca şi învăţătorul, medicul, educatoarea din grădiniţă, bibliotecarul, angajatul la fabrică.
O astfel de situaţie este absolut inacceptabilă!
Socialiştii  vor  introduce  o  scară  de  trei  nivele  progresivă  pentru  impozitul  pe  venit!
Vom face totul, pentru ca oligarhii să răspundă în faţa legii şi a poporului Moldovei!
Economie dezvoltată
Socialiştii vor moderniza economia!
Economia moldovenească se află în criză profundă.
Actualmente, ea nu înregistrează nici o treime din standardele Moldovei socialiste (anul 1989).
Lipsa unei planificări strategice, distrugerea industriei, agricultura subdezvoltată din punct de vedere tehnologic reprezintă doar unele aspecte, care au degenerat în ruinarea economiei: volumul producţiei s-a redus cu 70 la sută, capacităţile sectorul agrar au scăzut cu 60 la sută, iar investiţiile – cu 90 la sută.
Păstrarea modelului actual sau transformarea cosmetică a acestuia nu va permite asigurarea unei creşteri stabile durabile a economiei şi, pe acest fundament, o schimbare calitativă a condiţiilor de trai ale oamenilor.
Este nevoie de o modificare cardinală a întregului sistem.
Un "NEP" (o nouă pollitică economică) modern – model socialist
Rolul statului în managementul economic trebuie să crească semnificativ.
Sectoarele strategice, precum cel energetic, telecomunicaţiile, infrastructura transportului, inclusiv calea ferată şi alte domenii trebuie să rămînă sub controlul statului.
Socialiştii se pronunţă pentru implementarea celor mai eficiente elemente ale economiei de planificare!
Renaşterea agriculturii
Fermierii au nevoie de investiţii serioase,
preţuri mici la combustibil,
acces liber pentru producţie la pieţele sale tradiţionale de desfacere, şi anume Rusia.
Intensificarea asistenţei din partea statului pentru fermieri de 5 ori în următorii 4 ani.
Fond investiţional de stat
Statul are obligaţia să contribuie activ la dezvoltarea industriei de producere,
sj a businessului mic şi mijlociu.
Un suport financiar centralizat consistent va însemna un nou impuls pentru dezvoltarea ţării.
10 miliarde lei deja în anul 2015.
Industrializarea ţării
Accentul principal în cadrul implementării noului model economic trebuie pus pe crearea şi dezvoltarea sectorului de producere scientointensiv,
a întreprinderilor din industria alimentară, uşoară şi a construcţiilor, a întreprinderilor de asamblare a automobilelor, de producere a mărfurilor şi echipamentelor tehnice si mărfurilor de uz casnic.
Crearea, timp de 4 ani a 112 întreprinderi de producere mari noi.
Acces la Banca  Euroasiatică. Atragerea investiţiilor
In cadrul UV, Republica Moldova va deveni participantă la Banca Euroasiatică pentru Dezvoltare, asigurîndu-şi posibilităţi pentru extinderea I surselor financiare de investiţii şi realizare a proiectelor în domeniile prioritare: industrie, agricultură, energetică, infrastructura transportului.
Un mediu de afaceri sănătos
Scăderea numărului de inspecţii – nu mai mult de o inspecţie financiară timp de 3 ani,
simplificarea procedurilor de înregistrare şi lichidare a întreprinderilor,
introducerea cotei "zero" a impozitului pe profitul reinvestit,
reducerea numărului de taxe de la 23 la 11.
Socialiştii se pronunţă pentru dezvoltarea liberă a businessului mic şi mijlociu autohton.
Revenirea la comerţul asimetric cu Europa
Cel mai bun model pentru economia moldovenească în relaţiile sale comerciale cu UE este cel asimetric.
Acesta înseamnă exporturile de mărfuri – fără impozitarea taxelor, iar importurile – cu impozitare.
Moldova trebuie să revină la acest model, care a funcţionat în anul 2008.
În rezultatul acestor acţiuni – crearea a 200 000 de noi locuri de muncă bine plătite.
O Moldovă puternică
Socialiştii vor apăra şi consolida statalitatea moldovenească!
Astăzi, cu ajutorul conducerii ţării, istoria, limba şi tradiţiile moldoveneşti sînt marginalizate în favoarea celor româneşti.
Unionismul şi iminenta unire cu România sînt infiltrate agresiv în inimile şi minţile tinerei generaţii de la grădiniţă pînă la absolvirea universităţii.
655 de ani de istorie şi statalitate pot fi şterse definitiv din memoria genetică a poporului moldovenesc, dacă nu se vor lua măsuri urgente şi decisive.
Interzicerea unionismului
Propaganda agresivă de unire cu România are loc în Parlament, Guvern şi alte instituţii de stat, de la ecranele televiziunilor oligarhilor de la guvernare, în principalele pieţe din oraşele mari ale ţării.
Se organizează cu regularitate acţiuni de negare a existenţei statului moldovenesc, limbii şi istoriei.
Socialiştii vor interzice prin lege unionismul prin toate manifestările sale: partide politice, organizaţii obşteşti, acţiuni şi propagandă.
Pentru chemare la lichidarea statului – închisoare.
Apărarea identităţii moldoveneşti
Statul Moldovenesc are 655 de ani.
Multe ţări din Europa nici nu existau cînd a apărut Moldova şi limba moldovenească.
Avem o cultură multiseculară, tradiţii, istorie şi avem cu ce ne mîndri!
Pentru "Istoria Moldovei" şi limba moldovenească în programele şcolare!
O singura cetăţenie pentru persoanele cu funcţii
Ţara este condusă de oameni care au depus jurămînt de credinţă altei ţări.
Deputaţi, miniştri, judecători, şefii întreprinderilor de stat sînt cetăţeni ai României, fapt care este inadmisibil.
Anume ei distrug Moldova.
Statul trebuie să fie condus de persoane care nu au obligaţiuni faţă de alte ţări.
Păstrarea unei Moldove multietnice
Moldova este o ţară cu trăsături specifice – unica pe continentul european unde pe un teritoriu compact, convieţuiesc de secole o mulţime de naţiuni şi etnii.
Moldoveni, ruşi, ucraineni, găgăuzi, bulgari, polonezi, armeni, evrei şi mulţi alţii – formează un tot întreg – poporul Moldovei.
Noi toţi sîntem cetăţenii Republicii Moldova şi datoria noastră este să păstrăm Patria în pace şi înţelegere pentru generaţiile viitoare!
Socialiştii se pronunţă pentru păstrarea diversităţii culturale şi etnice a ţării – aceasta este bogăţia noastră.
Stat social
Moldova  nu  este  bogată  în  resurse  naturale.
Noi  nu  extragem  gaze,  petrol  şi  alte  zăcăminte.
Cel  mai  important  lucru  pe  care  îl  avem  şi  care  ne  poate  face  competitivi  în  lumea  actuală  este  omul.
Capitalul  uman  reprezintă  unicul  activ  natural  şi  durabil  al  ţării  noastre.
Anume  de  aceea,  Partidul  Socialiştilor  consideră  că  sînt  absolut  inacceptabile  economiile  pe  seama  dezvoltării  omului.
Socialiştii  cred  că  orice  aport  din  partea  statului  este  o  investiţie,  şi  nu  cheltuieli.
Anume  o astfel de abordare îi evidenţiază pe socialişti printre celelalte formaţiuni politice.
Socialiştii se pronunţă pentru edificarea unui stat social, pentru implementarea standardelor sociale de tip nou, în care omul reprezintă principala avuţie a ţării.
Statul este obligat să respecte cu stricteţe toate obligaţiile privitor la salarizare şi ocupare a forţei de muncă,
educaţie,
ştiinţă
şi cultură,
ocrotire a sănătăţii,
protecţie a pensionarilor,
veteranilor şi invalizilor, la gospodăria comunal-locativă.
Educaţia – o prioritate de stat
În timp de 4 ani învăţămîntul public, va deveni gratuit
Codul Educaţiei trebuie să fie anulat, iar reforma devastatoare trebuie oprită.
Ne pronunţăm pentru stoparea procesului de lichidare a instituţiilor de învăţămînt în localităţile rurale – grădiniţa şi şcoala primară trebuie să existe în fiecare localitate.
Sîntem de părere că examenul la bacalaureat trebuie să poarte caracter opţional.
Este necesară revenirea la examenele de intrare în instituţiile superioare de învăţămînt.
Ne obligăm, deja în anul 2015, să dublăm numărul locurilor cu instruire de la buget,
iar valoarea contractelor de studii să fie redusă cu 50%.
Introducerea comenzii de stat pentru instituţiile superioare de învăţămînt privitor la specialiştii pentru întreprinderile de stat.
Ne pronunţăm pentru restaurarea statutului pedagogului drept una dintre cele mai responsabile şi importante profesii pentru societate!
Este nevoie de а-i elibera pe profesori de obligaţia de a îndeplini o sumedenie de rapoarte în schimbul concentrării lor asupra instruirii şi educării copiilor.
Vom stopa imediat procesul de închidere a şcolilor, grădiniţelor pentru copii, spitalelor, centrelor medicale, policlinicilor şi caselor de cultură.
Sistem medical accesibil şi calitativ
Pentru profesori şi medici – statut de funcţionar public.
Spitalele  şi  policlinicile  sînt  închise.
Nivelul  mortalităţii  îl  depăşeşte  pe  cel  al  natalităţii.
Are  loc  o  creştere  pronunţată  a  numărului  de  maladii  cardiovasculare  şi  oncologice.
Poliţa  medicală,  costul căreia este de 4056 lei, nu corespunde nici pe departe calităţii serviciilor acordate.
Costul poliţei va scădea cu 30%.
Socialiştii vor implementa măsuri urgente: examenul medical obligatoriu anual pentru toţi cetăţenii ţării din mijloace publice,
compensaţii pentru erorile medicilor şi personalului medical,
asigurarea gratuită cu medicamente şi servicii stomatologice pentru categoriile social vulnerabile ale populaţiei, în primul rînd a pensionarilor şi a invalizilor, a copiilor sub 18 ani.
în fiecare sat trebuie să existe cel puţin un punct medical.
Monitorizarea dură a creşterii preţurilor la medicamente.
Vom crea un sistem de farmacii sociale de stat.
Sănătatea fiecăruia – garanţia viitorului prosper al Moldovei.
Familie împlinită – Moldova fericită
Socialiştii – pentru implementarea standardelor sociale de tip nou!
Familie şi maternitate
Familia reprezintă o celulă a societăţii.
Situaţia materială complicată şi lipsa de încredere în viitor impune tinerii să opteze pentru căsătorii mai tîrzii, să amîne naşterea copiilor sau să se limiteze doar la un singur copil.
Se înregistrează o situaţie demografică dezastruoasă.
Cei care nasc copii, primesc de la stat nişte indemnizaţii mizerabile.
Fiecare a doua căsătorie este desfăcută.
Practic, fiecare a cincea familie are nevoie de tratament al infertilităţii.
Socialiştii vor implementa un program de susţinere a familiilor tinere – "capitalul matern".
La un cont depozitar vor fi transferate, pentru naşterea primului copil, 15 mii lei, pentru cel de-al doilea – 30 mii, pentru cel de-al treilea şi mai departe – 50 mii lei.
Statul va finanţa integral tratarea infertilităţii.
Fiecare copil trebuie să beneficieze de loc la creşă şi grădiniţa de copii conform locului de trai.
Vom achita un "salariu familial" unuia dintre soţi, ocupat de creşterea şi educarea a trei şi mai mulţi copii, în volum, ce ar fi egal, cu cel puţin nivelul minim de trai.
Asigurarea familiilor tinere cu credite garantate de stat fără dobîndă pentru procurarea de apartamente.
La naşterea celui de-al doilea copil – anularea a 15% din suma creditului, la naşterea celui de-al treilea copil – 35%.
Drum pentru cei tineri
Începînd cu anul 2015, studenţii cu o bună reuşită vor avea posibilitatea de transferare de la studii în bază de contract la finanţare de la buget.
Majorarea burselor pînă la nivelul minimului de existenţă, precum şi majorarea numărului beneficiarilor de burse.
Relansarea programului de susţinere a tinerilor antreprenori – statul va contribui la crearea şi dezvoltarea a cel puţin 500 de business-proiecte.
Asigurarea tinerilor specialişti cu locuinţe sociale şi indemnizaţii la începutul carierei.
Pentru tinerii specialişti: medici, profesori, domeniul culturii şi asigurării sociale – indemnizaţii "de instalare" şi locuinţe sociale.
Protecţie socială pentru toţi
Socialiştii se angajează, în decurs de doi ani, să asigure: majorarea venitului minim garantat al populaţiei pînă la nivelul minimului de existenţă,
între timp, revenind la sistemul compensaţiilor nominative pentru mai multe categorii de cetăţeni,
efectuarea regulată a indexării tuturor achitărilor băneşti, anticipînd ritmurile inflaţiei,
revizuirea criteriilor de acordare a ajutorului din partea statului, simplificînd procedurile birocratice,
majorarea indemnizaţiilor sociale pentru copiii-invalizi de cel puţin 5 ori,
acordarea statutului de funcţionar public medicilor şi pedagogilor.
Pînă în anul 2017, venitul minim garantat de stat al populaţiei va fi egalat cu nivelul minimului de trai
Pentru mai multe produse de primă necesitate, precum şi la medicamente suprataxa constituie de la 200% pînă la 500%, adică depăşeşte de 2-5 ori preţul de cost al produsului.
Vom limita suprataxele la produsele de primă necesitate şi medicamente la nivel de 7%10%.
Bătrîneţe decentă
Pedagogii, medicii, lucrătorii din agricultură, inginerii – toţi cei care au edificat Moldova, care au ridicat ţara din ruine, ieşiţi la pensie, s-au pomenit a fi cerşetori.
Pensionarii sînt nevoiţi să stea în rînduri umilitoare pentru a-şi lua suplimentele la pensiile mizerabile.
Pensia nu este o pomană – ea trebuie să asigure o viaţă decentă.
Vom egala pensiile persoanelor, care au început a le primi pînă în anul 1999 şi după acest an.
Pensiile vor fi indexate cu cel puţin 20 la sută.
Pînă în anul 2019, volumul pensiei va depăşi de două ori nivelul minimului de trai.
