Udkast til udtalelse fra det radikale venstres udvidede hovedbestyrelsesmøde søndag den 22.november 1981  Efter lo år med svage mindretalsregeringer og for mange folketing: valg har Danmark brug for et nyt politisk arbejdsmønster.  Erfaringen viser - bl. a. fra regeringsdannelsen efter valget i 1979 at mindretalsregeringer, der dannes uden en flertalsaftale som grundlag, hurtigt kører fast.  Det radikale venstre vil bruge al. sin indflydelse på at sikre,  at der efter valget skabes et flertal bag den kommende regering. Kun derigennem er det muligt at udforme og gennemføre en politik, der kan lede landet gennem 80-ernes samfundsforandringer, forbedr: beskæftigelsen og de Økonomiske forhold.  Det radikale venstre må afvise en mindretalsregering, der ikke forinden har sikret sig et politisk grundlag.  VK-planen bygger på urealistiske forudsætninger og indeholder uacceptable nedskæringer. Socialdemokratiets udspil, der bygger på overskudsdeling med central fond, har ingen tilslutning i befolkningen, og kan ikke gennemføres i Folketinget.  En flertalsaftale om Økonomi og beskæftigelse må indeholde følgende punkter:  bedre finansiering for landbrug og byggeri lempelser i erhvervsbeskatningen  lovgivning om overskudsdeling og medeje uden central fond stop for stigning i offentligt forbrug  indkomstpolitik, der sigter mod fortsat forbedring af konkurrenceevnen  forbedring af arbejdsløshedskassernes administration forstærket og samlet indsats imod ungdomsarbejdsløsheden  Dette er en realistisk udgangspunkt for forhandlingerne.  EN STYRKELSE AF DET RADIKALE VENSTRE PA VALGDAGEN ØGER MULIGHEDERNE FOR HELHED OG POLITISK STABILITET=.  Den 16.11.1981  UDDANNELSE  (forbedrede uddannelsesmuligheder)  På uddannelsesområdet er der stærkt behov for nytænkning og handling. Det Radikale Venstre finder, at der eksisterer mange uudnyttede muligheder for at forbedre uddannelsestilbudene og gøre dem til reelle tilbud for mange flere.  Vi ønsker:  - Ungdomsledigheden afløst af tilbud om uddannelse og/eller arbejde til alle unge.  - Forbedring af uddannelsesstøtten, bl.a. ved at gennemføre en omlægning og koordinering af alle støtte- og lønordninger for unge, samt overgang fra statsgaranterede banklån til statslån.  - Udbygning af efteruddannelse og omskolingstilbud for voksne for at forbedre mulighederne for beskæftigelse og for erhvervsskifte.  - Folkeskolens praktisk-musiske indhold styrket og en omlægning og forenkling af folkeskolens afgangsprøver.  - En reform af de videregående uddannelser med bl.a. lempelse af adgangskrav og en styrkelse af forskningen.  - Sikring af de frie skolers eksistensgrundlag og af et reelt frit skolevalg.  Erhvervslivets produktion er grundlaget for landets  økonomi og velfærd. Det radikale Venstres erhvervspolitik er baseret på positiv holdning  til erhvervslivet og på en videreudvikling af  samspillet med det offentlige, hvorigennem der skal gives  særligt de mange mindre og mellemstore virksomheder  de bedste muligheder for initiativ og virkeligt.  Erhvervslivets indtjeningsmuligheder skal  fremmes. Det radikale Venstre går ind for, at erhvervsvirksomheder  beskattes ensartet uanset ejerform.  Beskatning må ikke undergå midlertidige rendringer, idet  det er vigtigt, at erhvervslivet kan kalkulere med  faste regler. Formueskattens uheldige virkninger for  de mindre selvstændige imødegås og dobbeltbeskatning af  aktieudbygter afskaffes for at fremme investeringerne.  Generelle tilskud er ikke gavnlige - principielt bør  virksomhederne være selvhjulpne - men kan være samfundsøkonomisk  nødvendige i perioder. Afsætningsmulighederne  i udlandet fremmes gennem en styrkelse af handelsafdelingerne  ved ambassaderne og af eksportkonsulentordningerne.  Lav forrentede, kussikrede lån  ydes til investeringer i ny produktion  i betalingsbalance-erhvervene. Iværksætternes muligheder  styrkes gennem en nedbrydning af de skattemæssige,  administrative og økonomiske barrierer for etablering.  Indbetalingerne til det offentlige koordineres på een blanket  og offentlige EDB maskiner fordeler beløbet i de forskellige puljer.  Erhvervslivet og skatterne.  Genskabelse af den fulde beskæftigelse forudsætter enbedring af indtjeningen i erhvervene.  Skatterne må levne en rimelig fortjeneste for både erhvervsudøvere og investorer.  Det er urimeligt, at landmænd ikke har mulighed for indkomst på linie med lønmodtagere, og at investering der har til formål at skabe arbejdspladser, beskattes hårdere efter gældende regler end passiv investering i obligationer og pantebreve.  Som første skridt må der foretages indgreb, så virksomhederne kan overleve. En midlertidig indkomstskat for både by- og landerhverv må indføres. Et underskud ( negativ indkomst ),der skyldes renter, må give ret til at få udbetalt skatteværdien af underskuddet. Retten til fremførelse af dette underskud bortfalder derefter.  Afskrivningsreglerne på maskiner og bygninger må bedres, og afskrivningsgrundlaget skal i fremtiden være den aktuelle kontantværdi reguleret i takt med inflationen.  Overgang til selskabsform for personligt ejede virksomheder. lettes, herunder må beskatningen af goodwill og kapitalvindingsskatter ændres. Arbejdspladser sikres herved, fordi overskuddet beskattes med 40% i stedet for som nu med indtil 70%.  Frivillig virksomhedsskat, beskatning af overskud med 40% efter fradrag af driftslederløn gennemføres.  SKAT  Det nuværende skatteystem er opslidt. Gennem de mange fradrag har vi nærmet os et system, hvor der ikke betales skat efter evne, men efter evne til at trække fra. Resultatet er, at næsten alle betaler samme procent i skat af bruttoindkomsten.  Et nyt rimeligere skattesystem kan ikke indføres fra den ene dag til den næste. Men vi må i gang.  Et første skridt kan være at udvide proportionalstrækket (det laveste skattetræk) for alle indkomster.  En sådan ensartet skatteprocent vil give samme fradrag for alle uanset indkomst - ikke som nu hvor store indkomster giver en skattebesparelse på 70;% mens små må nøjes med 40;0. De helt store indkomster må derefter betale en overskat.  En ægte ens selvangivelse for alle indføres. Enhver skatteyder - også ægtefæller - skal derefter opgive, hvad han og hun hver især tjener og ejer. Allerede nu kan sambeskatningen afskaffes af renter af studiegæld. Boligen opføres hos den (evt. begge), der har skøde på huset og vedkommende får fradragene.  Medhjælpende ægtefæller skal lønnes og beskattes som øvrige medarbejdere i virksomheden.  SOCIAL- OG SUNDHEDSPOLITIKKEN:  Tryghed i alderdommen.  RV afviser indtægtsregulering af folkepensionens grundbeløb. Folkepension til alle er en rettighed, ikke en social ydelse.  Sundhedssektoren.  RV afviser direkte og indirekte forsøg på at nationalisere den primære sundhedstjeneste (læger, tandlæger mv.). Forholdene på vore sygehuse, herunder ventelister og problemerne omkring de snævre amtsgrænser må løses gennem bedre planlægning, koordinering og ledelse.  Private sygehuse afvises ikke som princip, men må kun tillades i det omfang de ikke truer det gratisprincip, som er grundlag for al sygdomsbehandling, og såfremt de ikke Ødelægger den overordnede planlægning. Evt. kommende private sygehuse skal ikke modtage nogen form for offentlig støtte. Narko- og alkoholpolitik prioriteres højere end hidtil.  Socialindkomstens virkninger  følges nøje m.h.p. eventuelle utilsigtede virkninger. Det allerede fremsatte forslag til ændring for pensionister under 67 år gennemføres straks efter valget med virkning for hele 1982.  Det sociale ankesystem  skal ændres, så de lange behandlingstider undgås samtidig med at den enkelte borgers retssikkerhed ikke mindskes. Dette skal opnås bl.a. gennem en begrænsning af kommunernes klageret.  Verden anvender hver dag mere end 10 milliarder kr. oprustning. Siden 1970 er verdens militærudgifter vokset næsten lige så hurtigt som den samlede produktion. Penge brugt til militære formål er spild af vore begrænsede ressourcer.  NATO- og Warszawapagt-landene tegner sig for hovedparten af udgifterne. Øgede danske militærudgifter er en brik i dette mønster.  Udviklingen indebærer stor risiko for en atomkrig. Produktion af neutronvåben og stationering af nye atomraketter i Europa lægger op til en "europæisering" af atomkrigen.  Danmark må udnytte sin indflydelse, bl.a. inden for NATO, til at modvirke både oprustning og den supermagtsstrategi, som vil gøre Europa til atomvåben-slagmark.  Et vigtigt led i den globale sikkerhedspolitik er samarbejdet med udviklingslandene. Trods vore hjemlige Økonomiske problemer må udviklingsbistanden fortsat Øges. Dette gælder ikke kun for Danmark, som derfor må udnytte sine kontakter inden for FN, OECD og EF til at påvirke andre lande til en mere positiv og konstruktiv holdning over for udviklingslandene.  En udvidelse af det udenrigspolitiske samarbejde blandt EF-landene, der vil føre til en fælles EF-udenrigspolitik og en politisk union, må afvises og modarbejdes. Det samme gælder alle forsøg på at inddrage forsvarsspørgsmål i EF-samarbejdet.  RET.  Der er i de sidste 10-15 år sket en betydelig forringelse af individets retstilling.  I 1969 fastslog en regeringserklæring, at efterretningsvæsenet ikke registrerede lovlig politisk virksomhed. I 1977 ændredes dette, lovlig politisk virksomhed blev registreret, når der af andre grunde blev registreret. 1981 godkendte justitsministeren, at politiet kunne efterforske lovlig politisk virksomhed, også når det drejede sig om overtrædelse af straffelov eller politivedtægt.  Varetægtsfængsling og isolation anvendes fortsat i højere grad end i de fleste lande, børn og unge anbringes oftere i almindelige fængsler under varetægt.  Menneskerettighedsdomstolens afgørelse om individ og organisation er endnu ikke gennemført.  Politiet må udvides. Antallet af især tyveri og andre berigelsesforbrydelser er steget stærkt og politiet må derfor i alt for mange tilfælde afvise anmeldelser.  Et stærkt arbejdspres med stress har i visse situationer været årsag til optrapning af politiets metoder som f.eks. tåregas mod børn og unge ved husbesættelser og for hårde magtmidler ved anholdelser.  KULTUR.  Krisen er ikke blot en økonomisk krise, men også en holdningskrise for  velfærdssamfundet.  Det er derfor afgørende, at kulturpolitikken åbner mulighed for en fri  og åben debat.  Enhver fastlåsning med henvisning til at et flertal ikke støtter eller ønsker bestemte forslag eller emner, må afvises.  Intet flertal har retten til at undertrykke et min retals ret til at  blive orienteret eller hørt.  Alle steder, men ikke mindst i bykvartererne, må samfundet skabe mulighed for at børn og unge kan udfolde deres virketrang. De skal hjælpes i gang,  men de skal ikke dikteres. Sammenstødene mellem de unge og samfundet kan  nok bekæmpes med magt, men det løser ikke problemerne.  Opgaven må være at give de unge udfoldelsesmuligheder, samtidig med at de  lærer at respektere andres ret. Offentlige tilskud til teatre, biblioteker og andre kulturinstitutoner er et godt, men det afgørende er at give det e Kelte menneske ret til udfoldelse. BL.A. GENNEM DET FRIE FORENINGSLIV.  Fremtidig udbygning af radio og TV bør ske med hovedgæten lagt på programaner i og om provinsen og de øvrige nordiske lande. For at imødegås den voldsomme kulturåvirkning, Danmark kommer ud for med etableringen af europæiske satellitter fremmes udvekslingen af programmer mellem de nordiske lande.  LANDBRUG  Det Radikale Venstre lægger afgørende vægt på, at der straks efter valget lægges op til en grundlæggende sanering af landbrugserhvervets økonomi - helt i overensstemmelse med, hvad partiet arbejdede for her i efterårsmånederne.  Vi ønsker gennemført:  - Øjeblikkelig terminshenstand og udskydelse af retsforfølgning.  - Negativ indkomstskat til forbedring af likviditeten.  - Virksomhedsbeskatning af landbrugsbedrifter, så overskud beskattes som i aktie- og anpartsselskaber.  - Gældsafløsning, der indebærer frivillige akkordordninger og rentebillige lån til refinansiering og nyinvestering.  - Etablering af en jordbank, der på frivilligt grundlag får mulighed for at overtage jordværdier i landbruget. Jordværdien forrentes i forhold til konjunkturudviklingen i erhvervet.  - Ændringer og lempelser i reglerne for erhvervelse af landbrug.  - Udbygning af forsøg, der kan åbne for nye produktions- og afsætningsmuligheder.  Kort sagt: Det Radikale Venstre ønsker, at landbrugserhvervet fortsat skal indtage en central plads i det danske  samfund.
