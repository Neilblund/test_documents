Het Land bevindt zich sinds jaren -in een voortdurende toestand van onstabiliteit. Sedert de idee van legislatuurregeringen door sommige partijen naar voor geschoven werd, volgen de regeringscrisissen en parlementsontbindingen elkaar in steeds sneller tempo op.  De laatste zeven jaar werd net parlement vier maal ontbonden, waarvan driemaal ingevolge een beslissing s niet van net parlement zelf, maar van de regering of van de eerste minister.  Dit is des te erger omdat dit gebrek aan politieke stabiliteit samenvalt met een diepgaande sociaal-economische crisis, die weliswaar wereldwijd is, maar ons land met zijn open economie zwaarder treft dan andere West-Europese landen.  De diepere oorzaak van deze politieke onstabiliteit is drievoudig:  1. De unitaire Belgische staat vormt sedert garen geen bruikbaar kader meer voor de politieke opbouw en besluitvorming, maar de noodzakelijke vervanging door werkelijk federale structuren bleef evenzeer uit.  2. De zgn. traditionele partijen zijn onderling en inwendig zo diepgaand verdeeld over de staatshervorming 3 dat zij de kracht niet opbrengen om een duidelijke koers te bepalen en die daadwerkelijk om te zetten in een volgehouden beleid.  2. De neiging bij sommige bewindslieden om hun verantwoordelijkheid te ontvluchten, af te schuiven op anderen, óf moeilijkheden te ontlopen door het uitlokken van crisissen. De toenemende personaliasering in de politiek maakt het normaal oplossen van dergelijke crisissen steeds moeilijker.  Men had een ogenblik kunnen hopen dat deze fatale kringloop zou doorbroken worden. Maar eens te meer wordt het land geplaatst voor verkiezingen, die opnieuw veroorzaakt zijn door de drie basisoorzaken: de afbouw van de unitaire staat en de opbouw van nieuwe structuren, de verscheurdheid daaromtrent van de grootste partij en de weigering van een bewindsman om leiding te geven en zijn vlucht voor verantwoordelijkheid.  De gevolgen daarvan zijn duidelijk.  Er ontstaat een maandenlang gezagsvacuüm dat de sociaal-economische, de budgettaire en de monetaire toestand van het land alleen maar kan verergeren. Na de verkiezingen zullen de basisproblemen opnieuw opduiken, ook inzake de staatshervorming. Ze zullen in ieder geval moeten opgelost worden, wil het land niet in een chaos verzinken. De oplossing zal echter niet gemakkelijker geworden zijn en de verleiding om het te laten bij immobilisme dus groter.  De Volksunie heeft een moedige poging gedaan om dit immobilisme te doorbreken. Door deel te nemen aan de regering heeft zij het federalisme onomkeerbaar willen maken: een Vlaamse staat die, ondanks onvolmaaktheden, vatbaar zou zijn voor verdere groei.  Deze bladzijde is omgedraaid. Wat in twee of drie etappes zou bereikt geworden zijn, moet nu in één ruk worden geëist en veroverd.: meer dan ooit en vollediger dan ooit FEDERALISME.  Inmiddels heeft de Volksunie bewezen dat zij, ook in moeilijke en onpopulaire omstandigheden, opgewassen is tegen de taken van het beleid. Onze regeringsleden hebben standvastig en betrouwbaar een ernstige bijdrage geleverd tot het bewind. Zij hebben voor de Vlaamse gemeenschap op belangrijke terreinen blijvende resultaten kunnen boeken.  DE INZET.  Indien verkiezingen een zin willen hebben, dan moeten zij in het teken geplaatst worden van de echte, actuele problemen die een normaal, voortgezet bestuur van het land belemmeren.  Partijen die de aandacht van de kiezer afleiden van deze knelpunten, ondermijnen het democratisch stelsel.  Iedere partij heeft haar alomvattend partijprogramma, waarin de beginselen zijn vervat voor de benadering van alle maatschappelijke problemen. Ook de Volksunie, die in een reeks opgemerkte programmacongressen de Vlaams-nationale visie formuleerde op de moderne West-Europese samenleving.  Het gaat er thans evenwel om het land uit de dreigende onbestuurbaarheid te halen door de oplossing mogelijk te maken van die problemen, die zich in de eerste plaats stellen.  Het is voor deze knelpunten dat de partijen aan de kiezers opties moeten voorstellen, en niet voor problemen, die ongetwijfeld belangwekkend zijn, maar ten aanzien van de huidige crisis minder acuut. Een verkiezingsprogramma moet terzake blijven en niet verwateren tot een omvangrijk traktaat over de ideale samenleving.  Het is de wil duidelijkheid te scheppen die de Volksunie er dan ook toe aanzet dit verkiezingsprogramma te bundelen rond de drie probleemstellingen, waarvan de oplossing essentieel is voor de bestuurbaarheid van het land tijdens de komende jaren.  Deze drie probleemgebieden zijn:  - de staatsvorming.  - de economische crisis en gaar sociale gevolgen.  - de vrijwaring van de democratische vrijheid en verscheidenheid.  Brussel, 23 november 1978.  MEER DAN OOIT FEDERALISME OMDAT DE VLAMINGEN HET AANKUNNEN.  De Volksunie heeft als allereerste partij de weg gewezen naar de oplossing van het Vlaams-Waals probleem, n.l. de herinrichting van België op federale basis. Ze heeft Jaren alleen gestaan met deze eis. De andere partijen zijn, onder haar druk, moeten volgen. Vandaag is dit standpunt zo vanzelfsprekend dat alle partijen reeds gesplitst zijn. De gebeurtenissen van de voorbije jaren en maanden hebben bewezen dat het land vrijviel onbestuurbaar dreigt te worden wanneer thans niet spoedig, ondubbelzinnig en verregaand werk wordt gemaakt van de verwezenlijking van het federalisme, dat aan Vlamingen en Walen zelfbestuur geeft. Daarenboven is de spoedige oplossing een dwingend Vlaams belang, omdat de slechte grondwetsherziening van 1971 onze meerderheid machteloos heeft gemaakt en de verdere verwezenlijking van alle politieke eisen van de Vlamingen heeft geblokkeerd, terwijl intussen Brussel meer en meer evolueerde tot een Vlaams-vijandige stad en Vlaams-Brabant meer en meer ver fronst werd.  De Vlamingen mogen zich van het wezenlijk belang niet laten afleiden. Van wezenlijk belang is: zélf de hefbomen van de macht in handen krijgen. ... OMDAT DE VLAMINGEN BET AANKUNNEN.  De Volksunie wil dan ook meer dan ooit een Vlaamse staat in een Belgische bondsstaat.  De ervaring van de voorbije maanden heeft ons geleerd dat het afdwingen van zulk ruim Vlaams zelfbestuur zal stuiten op taaie weerstand van bekende of verdoken unitaristen. Terwijl de Vlamingen op ruime schaal gesensibiliseerd werden voor emotioneel geladen deelproblemen, leverden de unitaristen in de regering een verbeten strijd, niet zonder suisses, om zoveel mogelijk bevoegdheden aan het zelfbestuur van Vlamingen en Walen te onttrekken.  Ofwel krijgen wij een volwaardig federalisme, ofwel een soort schijnfederalisme waarbij de belangrijkste hefbomen van de macht in handen blijven van het centrale, paritaire bestuur.  Als basis voor een radicale, doch realistische staatshervorming in federale zin handhaaft de Volksunie de beginselen van het Volksunieprogramma, goedgekeurd door de partijraad van 2 oktober 1976, onder de titel "Een Vlaamse staat in een Belgische bondsstaat".  Voortbouwend op de ervaring opgedaan tijdens de voorbije maanden, wenst de Volksunie bijzonder volgende punten te onderstrepen:  l. Het Vlaams gezag moet uitgaan van één Vlaams parlement en één Vlaamse regering, die bevoegd is over het ganse Vlaamse land en voor de Vlaamse gemeenschap in Brussel.  2. Dit Vlaams gezag moet alle bevoegdheden uitoefenen die de Vlamingen zelf aankunnen. In dit opzicht wil de Volksunie verder gaan dan wat in het vorige regeerakkoord werd voorzien. Het is duidelijk dat Vlamingen en Walen de sociaal-economische problemen op een verschillende wijze benaderen. Dit leidt tot immobilisme op het centrale vlak en meestal tot aanzienlijke verspillingen.  De Volksunie wil dan ook het federalisme zover mogelijk doortrekken en onder meer volgende bevoegdheden toevertrouwen aan de deelstaten:  - de economische expansie, de industriële politiek, de tewerkstelling, de exportbevordering.  - openbare werken en verkeerswezen, behoudens de intergewestelijke uitrusting en p.t.t..  - de landbouwpolitiek, uitgezonderd de Europese aspecten.  - de ontwikkelingssamenwerking.  - de milieupolitiek.  De Volksunie is de enige partij die zodoende ondubbelzinnig stelling neemt voor economisch federalisme. Zij is er zich van bewust hierbij opnieuw de gangmaker te zijn van een gedachte, waaraan ook de overige partijen in de toekomst niet zullen kunnen ontsnappen: VLAAMS GELD IN VLAAMSE HANDEN !  3. De Volksunie wil dat ook inzake Volksgezondheid ruime bevoegdheden toegekend worden aan de deelstaten, en dat alleszins het beheer van de administraties, diensten en instellingen zou toevertrouwd worden aan de deelstaten. Tevens wil de Volksunie dat het beheer van de justitie aan de deelstaten wordt toevertrouwd, met behoud van de noodzakelijke eenheid in het recht.  Volwaardige autonomie zonder onderwijs is niet mogelijk. De Volksunie stelt dan ook nadrukkelijk dat het onderwijs in zijn geheel, met inbegrip van het universitair onderwijs en het wetenschappelijk onderzoek, moet behoren tot de bevoegdheid van de gemeenschappen.  Zij beseft evenwel dat dit slechts mogelijk kan zijn nadat de nodige waarborgen geboden worden aan alle levensbeschouwelijke groepen. Zij zal dan ook ijveren voor het onverwijld tot stand komen van een Vlaams schoolpact.  4. De Vlaamse staat moet in de grootst mogelijke mate kunnen beschikken over eigen inkomsten en moet daartoe eigen fiscale verantwoordelijkheden hebben. Het Vlaams gezag moet een eigen financieel en fiscaal beleid kunnen voeren. Dit mag in geen geval leiden tot een verhoogde belastingsdruk; wel integendeel moet de fiscale autonomie in Vlaanderen in mindering komen van de nationale belastingen. De Volksunie is er overigens van overtuigd, dat de Vlamingen dit belastingsgeld zuiniger zullen beheren en dat de staatshervorming ook in dit opzicht de verantwoordelijkheidszin van de regering en het parlement zal verhogen.  Economisch federalisme betekent uiteraard de splitsing van de instellingen voor economisch beleid en het beschikken over eigen instrumenten, onder meer inzake het openbaar krediet- en spaarwezen. Een Vlaams planbureau, een Vlaamse gewestelijke investeringsmaatschappij zijn noodzakelijk.  Vlaams geld in Vlaamse handen wil niet zeggen dat wij ons onttrekken aan de solidariteit, zowel in de Belgische als in de Europese ruimte als op wereldvlak. De omstandigheden waarin deze solidariteit tot uiting moet komen en de omvang ervan zijn echter een aangelegenheid van de Vlamingen zelf. In ieder geval mag zij niet meer tot uiting kunnen komen in het kader van een onrechtvaardige en geldverspillende compensatiepolitiek.  5. Voor de Volksunie is Brussel een gemeenschappelijk hoofdstedelijk gebied, waarin het Vlaams en Waals gezag de zorg opnemen voor alles wat enerzijds de Vlamingen en anderzijds de Franstaligen als persoon aanbelangt, en dit tot op gemeentelijk vlak, en daartoe beschikken over de noodzakelijke middelen.  De plaatsgebonden aangelegenheden moeten geregeld worden door een stedelijke raad en een stedelijk bestuur, waarin de aanwezigheid en de medewerking van de Vlamingen grondwettelijk gewaarborgd is, evenals de evenwaardigheid in de besluitvorming. De Volksunie wil in Brussel de pariteit van de macht.  Wat betreft de organisatie van het hoofdstedelijk gebied is de Volksunie de mening toegedaan dat de 19 gemeenten moeten samengevoegd worden op zulke wijze dat enerzijds het bestuur dicht genoeg bij de mensen gehouden wordt en anderzijds een einde gesteld wordt aan de huidige 19 feodaliteiten.  Alle verkiezingen in het hoofdstedelijk gebied moeten geschieden op basis van eentalige kandidatenlijsten, gewaarborgd door een sluitende controle, en van poolvorming veer de zetelverdeling. Bij de verkiezingen voor het centrale parlement en de parlementen van de deelstaten moet de communautaire apparentering toegepast worden met enerzijds de arrondissementen Halle-Vilvoorde en Leuven en anderzijds het arrondissement Nijvel.  De grenzen van het hoofdstedelijk gebied moeten samenvallen met deze van het taalgebied Busselhoofdstad.  Alle bestuurlijke, gerechtelijke, administratieve structuren, organen en diensten moeten heringericht worden volgens deze gebiedsafbakening, wat o.a. moet leiden tot de splitsing van het kiesarrondissement Halle-Vilvoorde.  Het Vlaams gezag moet onverminderd de volheid van zijn bevoegdheden op het grondgebied van heel Vlaams-Brabant uitoefenen. Het zou onzinnig zijn de ogen te sluiten voor het probleem dat ontstaan is uit de mislukking van de taalwetgeving van 1963 en de aanwezigheid van een in sommige gemeenten zeer sterke Franstalige bevolking. De Volksunie meent dat dit probleem moet geregeld worden door het Vlaamse parlement en de Vlaamse regering op basis van een politiek akkoord.  6. Voor Duits Oost-België moet een aangepast statuut worden uitgewerkt. Volgens de Volksunie behoort Duits Oost-België noch tot de Waalse, noch tot de Vlaamse deelstaat, maar ressorteert het rechtstreeks onder het nationaal gezag. De Raad van de Duitse Cultuurgemeenschap moet zijn eigen dekreten kunnen uitvaardigen op het vlak van het taal- en cultuurbeleid in de brede zin.  De herinrichting van de staat, die thans trouwens onontwijkbaar is daar het volgende parlement over grondwetgevende bevoegdheden zal beschikken, zal het voorwerp uitmaken van een gesprek van gemeenschap tot gemeenschap.  In de huidige evolutie laat alles voorzien dat dit een harde confrontatie zal worden, o.m. gelet op de frontvorming van de francofonen. Daarenboven moeten de Vlamingen er zich echter van bewust zijn dat zij af te rekenen hebben, ook in Vlaanderen, met openlijke of verkapte pogingen van de unitaristen die, zoals in het voorbije anderhalf jaar, niet zullen nalaten de federalistische staatshervorming te dwarsbomen. De Volksunie meent dat de regering in dit gesprek haar verantwoordelijkheid moet nemen en dat zij de motor moet zijn van de staatshervorming.  ARBEID EN WELZIJN... OMDAT WERKEN, SPAREN EN ONDERNEMEN N0G ZIN MOETEN HEBBEN.  We zitten midden in een economische crisis, waarvan net einde nog niet in zicht is. De meest zichtbare gevolgen daarvan zijn het stijgend aantal werklozen en gefaalden en de onzekere toekomst van de sociale zekerheid.  De crisis is wereldwijd en een klein land als het onze is niet in staat om ze buiten de grenzen te houden. De gevolgen ervan treffen ons echter dubbel hard, omdat onze economie en onze economische structuren ziek zijn, en omdat wis meer dan andere landen een open economie hebben, die sterk de invloed ondergaat van de wereldwijde factoren.  Precies daarom mag men niet bij de pakken blijven zitten en moet alles gedaan worden om de gevolgen van de crisis te beperken tot een voor een West-Europees land aanvaardbaar peil. Tezelfdertijd moeten de maatregelen genomen worden om onze economie klaar te maken om bij de economische heropleving weer competitief te zijn.  Dat precies midden in deze crisis en op een ogenblik dat de toestand van de munt slechter is dan ooit tevoren, een politieke crisis werd uitgelokt is wraakroepend. Het maandenlange gezagsvacuüm dat daardoor ontstaat, zal de toestand nog verergeren. Wie deze crisis uitgelokt heeft, draagt dan ook een zeer zware verantwoordelijkheid.  De rol van de overheid in het sociaal-economisch beleid is belangrijk. De Volksunie is echter van mening dat de oplossing van de moeilijkheden in de eerste plaats moet komen van het ge -loof in eigen kunnen, inzet en dynamisme. De overheid dient te begeleiden, bij besturen als het moet en te coördineren. Ze moet daarbij zorgen dat de sociale rechtvaardigheid geëerbiedigd wordt.  Ze moet echter in de allereerste plaats waken over een gezond ondernemingsklimaat. Het vertrouwen in de economische opleving moet hersteld worden en de bereidheid tot investeren aangewakkerd. Want uiteindelijk zijn een bloeiend en winstgevend bedrijfsleven, een rechtvaardig en dus eveneens gezond sociaal klimaat, de beste middelen om de tewerkstelling te beveiligen en te vergroten.  WEKKEN, SPAREN EN ONDERNEMEN MOETEN NOG ZIN HEBBEN.  De Vlaamse economie wordt gekenmerkt door de aanwezigheid van vete kleine en middelgrote ondernemingen. De K.M.O. moet haar onvervangbare rol kunnen spelen in het economisch leven en bij de tewerkstelling .  Een levenskrachtige middengroep -kaders, geschoolde beroepen, zelfstandigen, ambtenaren, vrije beroepen- is een wezenlijke waarborg voor de sociaal-economische zowel als de politieke democratie. Omdat zij de waarde en de macht van de vrijheid belichamen tegenover de centrale politieke macht en de samengebalde economische macht, en zodoende een waarborg vormen voor de democratie, wil de Volksunie de levenskracht en de ontwikkeling van deze groepen beschermen en bevorderen door een aangepast beleid.  Het belastingssysteem moet herzien worden opdat de band tussen inspanning en beloning niet alleen behouden wordt, maar ook zichtbaar en voelbaar. Wie initiatief neemt mag niet ontmoedigd en bestraft worden.  Daartoe wil de Volksunie:  - de afschaffing van een belastingssysteem waardoor loonsverhoging uiteindelijk leidt tot een vermindering van het inkomen.  - de afbouw van de fiscale bestraffing van het huwelijk.  - de vermindering 'van de fiscale en parafiscale druk.  - een stelselmatige vereenvoudiging van de administratieve en fiscale procedures die ieder initiatief dreigen te verstikken in een bureaucratisch doolhof.  2. De Volksunie weigert echter aan goedkoop opbod te doen. Vermindering van de fiscale en parafiscale druk is slechts mogelijk mits een verder doorzetten van de budgettaire politiek, die door de regering was aangevat.  Daarom wil de Volksunie:  - een genuanceerde beheersing en heroriëntering van de staatsuitgaven, zonder te vervallen in een deflatoire politiek, zodat ruimte overblijft voor de aanmoediging van werken, sparen en investeren.  - het herdenken van het stelsel van sociale overdrachten op basis van het beginsel "wie kan, betaalt; wie het echt nodig heeft, ontvangt". Sociale overdrachten moeten de minder begunstigden ten goede komen. Overdrachten die geen herverdelend effect hebben, moeten afgebouwd worden.  - de toepassing door de overheid van openmanagement technieken, zodat het parlement een echte budgettaire controle kan uitoefenen.  3. Om de tewerkstelling te bevorderen en ons welvaartspeil te beveiligen, moeten onze ondernemingen opnieuw rendabel worden en hun concurrentiekracht hersteld.  Daarom wil de Volksunie:  - de vereenvoudiging en heroriëntering van de steunverlening aan bedrijven. In de eerste plaats moeten levenskrachtige, gezonde initiatieven gesteund worden, met een voorkeur voor investeringen die arbeidsplaatsen scheppen.  - het bestrijden van de kapitaalsvlucht, onder meer door het begunstigen van de herinvestering van de gemaakte winst.  - de gerichte steun aan innovatie en creativiteit, vooral in de kleine en middelgrote ondernemingen, onder meer door een betere samenwerking tussen deze ondernemingen en het Instituut voor aanmoediging van het Wetenschappelijk Onderzoek in de Nijverheid en de Landbouw (I.W.O.N.L,), en de opbouw van een overdrachtmechanisme tussen wetenschappelijk onderzoek en nijverheid.  - de fiscalisering van het stelsel van de sociale zekerheid, zodat arbeidsintensieve en kapitaalintensieve bedrijven op dezelfde voet geplaatst worden.  - het uitwerken van eenvoudige expansiewetten, op maat van de kleine e.a middelgrote ondernemingen.  - de afschaffing van de B.T.W. op investeringen en de vereenvoudiging van  alle administratieve formaliteiten.  - de bevordering van een gezond sociaal klimaat in de ondernemingen door een echte, maar realistische democratisering en de vermenselijking van de arbeid en de arbeidsvoorwaarden.  - de persoonlijke en maatschappelijke herwaardering van de arbeid onder al zijn vormen, ook op het ondernemersniveau. Dit kan onder meer door het herwaarderen van de ondernemersfunctie, die gepaard moet gaan met persoonlijke en maatschappelijke verantwoordelijkheden.  - het herwaarderen van de kaders, waarvan de taak, de rechten en plichten, zowel juridisch als op hét vlak van de vertegenwoordiging moeten omschreven en erkend worden.  - het invoeren van de eenmansvennootschap.  4. Het spontane resultaat van een verbeterd ondernemingsklimaat zal niet volstaan om een voldoende ruime tewerkstelling te verzekeren. Een actieve tewerkstellingspolitiek is nodig.  Daarom wil de Volksunie:  - de bevordering van de tewerkstelling in de marktsector door het toekennen van substantiële arbeidsplaatspremies aan werkgevers die op vrijwillige basis bijkomend personeel tewerk stellen.  - de vervanging van het stelsel van verplichte tewerkstelling van stagiairs, dat geleid heeft tot ongunstige ervaringen, door het aantrekken van stagiairs op vrijwillige basis en gesubsidieerd.  - een betere verdeling van de beschikbare arbeid door een realistisch geplande en geleidelijke arbeidsduurvermindering, rekening houdend met de Europese context.  - de bevordering van deeltijds werk op ruime schaal en op basis van vrijwilligheid, met een aangepast sociaal statuut.  - het erkennen van de dienstverlening aan en in de gezinnen als een volwaardige arbeidssector.  - de bevordering van de tewerkstelling in de welzijnssector door een oordeelkundige uitbouw van de derde arbeidskring binnen de economische en budgettaire mogelijkheden.  5. Het economisch en budgettair herstel moet aan de overheid de middelen verschaffen om een nieuwe welzijnspolitiek te voeren die kadert in de grondige maatschappijevolutie, die wij doormaken.  De Volksunie wil daarbij grote aandacht besteden aan een welzijnspolitiek die bijdraagt:  - tot de ombouw van de louter materieel georiënteerde consumptiemaatschappij naar een meer sobere, meer solidaire samenleving, met eerbied voor de kleinschaligheid.  - tot de herwaardering van geestelijke, culturele en artistieke prestaties.  - tot de ontwikkeling van een gezond, realistisch milieubeleid.  6. De Volksunie wil in het bijzonder dat in het welzijnsbeleid voorrang verleend wordt aan een rechtvaardiger pensioenstelsel, waarbij aan iedereen een gelijk basispensioen wordt toegekend. Tevens wil de Volksunie een politiek van sociaal grondbeleid, zodat bouwgronden tegen haalbare prijzen aan jonge gezinnen ter beschikking kunnen gesteld worden.  VRIJHEID EN VERSCHEIDENHEID OMDAT WIJ EEN VERDRAAGZAAM VLAANDEREN WILLEN.  De opvatting dat de Vlaamse samenleving pluralistisch en verdraagzaam moet zijn, wordt door velen met de tippen beleden, maar de politieke werkelijkheid is anders. Zo is b.v. de idee van een cultuurpact, dat de minderheden zou beschermen en de discriminatie zou beletten, verworden tot een instrument voor het bestendigen van de partijpolitieke macht en het versterken van de reeds overmatig sterken. Een samenleving waarin één persoon de plak zwaait over iedereen of waarin één groep de anderen overheerst, is onaanvaardbaar.  Indien in de Nederlandse Cultuurraad, die de voorafbeelding is van het toekomstig Vlaams Parlement, één enkele partij de volstrekte meerderheid zou behalen, is dit een probleem, zowel voor de aanhangers van deze partij- als voor de andersdenkenden, zowel voor de gelovigen als voor de niet-gelovigen.  Een éénpartijstaat is de slechtst denkbare uitgangspositie voor een samenleving van vrijheid en verscheidenheid. Daarenboven is de dreiging van een overheersing door één enkele partij van aard om de vrijzinnige minderheid huiverig te maken voor de gedachte van de Vlaamse staat, wat in feite neerkomt op een verzwakking van de politieke wil tot federalisme. De overheersing van één enkele partij is tenslotte van aard om de polarisatie met al haar nadelige gevolgen te bevorderen. Het toespitsen van de politieke bundeling op twee groepen heeft immers onvermijdelijk de overheersing van één van de twee tot gevolg.  Alleen een meerpartijenstelsel biedt de beste waarborg voor het eerbiedigen van de fundamentele democratische vrijheden, niet alleen in theorie maar ook in de praktijk.  De Volksunie heeft, als pluralistische partij dan ook een onvervangbare rol te spelen in het. totstandkomen van een werkelijk verdraagzame samenleving, die de verscheidenheid niet alleen duldt, maar waardeert als een positieve bijdrage.  l. De Volksunie wil een Vlaamse gemeenschap die aan iedereen voldoende levenskansen geeft. Dit veronderstelt verdraagzaamheid en eerbied voor mekaars godsdienstige, levensbeschouwelijke en maatschappelijke opvattingen.  De Volksunie hecht aan de verdraagzaamheid als maatschappelijke waarde enorm belang. De verdraagzaamheid eist, naast een grote dosis gelijkheid, ook een grote dosis vrijheid. Er moet vrijheid zijn van denken, maar ook vrijheid van handelen in overeenstemming met het denken.  De samenwerking tussen de verschillende filosofische strekkingen en de gelijke behandeling ervan is wezenlijk voor het bereiken van een open samenleving. Daarom moet de eerbied voor de levensbeschouwelijke en wijsgerige verscheidenheid gewaarborgd worden, ook en vooral in het cultuurbeleid. De verzuiling en de politisering moeten bestreden worden.  2. Het cultuurbeleid in Vlaanderen moet gericht zijn op de kwaliteit. Daarbij moet uitgegaan worden van het recht van iedereen op voortdurende vorming.  3. Een verfijning van de bepalingen van het cultuurpact is noodzakelijk. Het cultuurpact moet beantwoorden aan zijn wezenlijk opzet, n.l. de bescherming van de levensbeschouwelijke en wijsgerige minderheden. De uitholling ervan tot een hefboom voor partijpolitieke macht en tot middel voor partijpolitieke benoemingen, moet ongedaan gemaakt worden.  4. In ruim overleg moeten nieuwe regels opgesteld worden, die het recht van allen -en in de eerste plaats van kansarme enkelingen en groepen op voorlichting, op meningsuiting, op vorming en op scheppend werk in eigen kring of buurt beveiligen.  5. In de culturele en sociale sector moet het vrijwilligerswerk in stand gehouden worden. De Volksunie waarschuwt voor de toenemende verambtelijking en onderstreept de waarde van de belangloze en spontane inzet in het sociaal-culturele leven. Het vrijwilligersschap moet maatschappelijk erkend worden en gewaardeerd als tegenkracht tegen de kille verambtelijking.  6. De Volksunie wil de democratische spreiding van de politieke macht. Een open en verdraagzame democratie veronderstelt eveneens dat de bevolkingsgroepen, die te weinig bij het beleid worden betrokken, daartoe volwaardige kansen krijgen.  7. De toegang tot de informatie en het verspreiden ervan moet voor alle strekkingen gewaarborgd zijn. De overheidssteun aan de pers moet tot  resultaat hebben dat alle ideologische en politieke strekkingen aan bod komen en dat de brede waaier van opiniebladen het hele spectrum van onze samenleving omvat. In geen geval mag zij dienen om de sterken sterker en de zwakken monddood te maken.  8. Voor de B.R.T. wil de Volksunie een gemeenschapsstatuut, waardoor de manipulatie van de machteloze burger zoveel mogelijk wordt uitgesloten.  9. Er moeten wettelijke en bestuurlijke maatregelen uitgewerkt worden, teneinde te beletten dat de moderne informatica-apparatuur gemonopoliseerd zouden worden en gemanipuleerd door kleine, machtige groepen of door instellingen die partijgebonden geleid of gecontroleerd worden.  10. De Volksunie bepleit de volstrekte gelijkheid tussen scholen, onderwijzend personeel en inrichtende machten. Het onderwijs moet losgekoppeld worden uit de politieke machtssfeer. De Volksunie zal zich dan ook tot taak stellen mede te werken aan de uitbouw van onderwijsstructuren die elke discriminatie uitsluiten, zowel ten opzichte van gelovigen als van vrijzinnigen. Geen enkel onderwijsnet mag uitgroeien tot een staat in de staat. De onderscheiden netten moeten een democratische beleidsstructuur krijgen waarin de inrichtende machten, de leerkrachten, de ouders en de leerlingen medezeggenschap hebben.  De gewetensvrijheid van het onderwijzend personeel moet geëerbiedigd worden, zonder de specificiteit van de instellingen aan te tasten.  11. Verdraagzaamheid betekent ook rechtvaardigheid en het uitvlakken van een pijnlijke bladzijde uit ons verleden. Vrede en verstandhouding in de Vlaamse samenleving kunnen slechts komen door het verlenen van amnestie.  BESLUIT.  Naast dit verkiezingsprogramma blijft het partijprogramma van de Volksunie, zoals het werd vastgelegd in een reeks merkwaardige congressen, onverminderd gelden. Met name wezen hier uitdrukkelijk verwezen naar de besluiten van ons congres over de arbeid, naar de congresbesluiten over de ombuiging van welvaart tot welzijn, naar onze standpunten inzake wereldvrede, ontwikkelingsbeleid, Europese eenmaking, milieubeleid, enz...  Op vele van deze terreinen heeft de Volksunie baanbrekend werk verricht door als eerste partij uiterst belangrijke vraagstukken aan de orde te stellen. Zo onder meer de opvattingen over het gewaarborgd levensminimum, over de fiscalisatie van de R.M.Z., over het recht op voortdurende scholing, over de derde arbeidskring... Al deze waardevolle en wezenlijke programmapunten vormen mede hét Volksuniedossier dat op 17 december aan de kiezer wordt voorgelegd.  Het is nochtans onze mening dat de kiezers zich in de gegeven omstandigheden vooral over de drie krachtlijnen moeten uitspreken, die de werkelijke inzet vormen van deze verkiezingen.  Zes miljoen Vlamingen moeten samen ZELF beslissen over de wijze, waarop in de Vlaamse staat arbeid en welzijn kunnen worden bevorderd en vrijheid en verscheidenheid gewaarborgd....OMDAT DE VLAMINGEN HET AANKUNNEN.  XXX
