CD GIVER KLAR BESKED  XvedM betyder  JA til:  Danmark i EF  Danmark i NATO  Anvendelse af atomkraft  En Storebæltsbro  Indkomstpolitik med pris- og lønstop  Respekt for gældende lov og lovlige myndigheder  NEJ til:  ØD og udbyttedeling – nej  Værdistigningsafgift – nej  Begrænsning af rentefradragsret –nej  Nye punktskatter - nej  Skat på bil og bolig - nej  »Vilde strejker« og »fysiske blokader« - nej  >>Firkløveret<< - Venstre. Det konservative Folkeparti, Kristeligt Folkeparti og Centrum-Demokraterne - behøver kun at vinde få mandater fra Socialdemokraterne for at kunne udgøre et troværdigt regeringsalternativ. De fire partier går nu til valg i samarbejde om en politik, der bygger på realiteter, fjernt fra politiske fantasterier.  Det ville være politisk letsind at love på samme tid at reducere valutaunderskud og arbejdsløshed. og måske oven i købet højere levefod og skattelettelse  Hvad ikke-socialistiske befolkningsgrupper trænger til, er da heller ikke valgiøfter. De søgersikring imod nye indgreb i arbejdsgiverens ret til at lede og fordele arbejdet. De ønsker sikkerhed for, at opsparing ikke skal straffes. og at folk med hus og bil ikke på forhand skal udnævnes til syndebuk. nar samfundsskader skal udbedres Ingen nye byrder pa erhvervslivet ingen nye skatter på hus og bil - det vil være løfter nok til store grupper af vælgere Og kan hertil føjes et løfte om at standse udviklingen af skole og uddannelse i U-90-ånden, og i det hele et forsøg på at lægge kursen om i den kulturelle udvikling, vil mange fortrøstningsfuldt stemme for dette alternativ til andre regeringsmuligheder.  Siden partiets start i 1973 har CD med styrke sat ind overfor venstrefløjens forsøg på at erobre vigtige positioner i vort kulturliv. Man vil gennem skoler og læreanstalter, gennem biblioteker, teatre og kulturcentre af enhver art og især gennem Danmarks Radio søge at ændre befolkningens holdning. Disse bestræbelser sigter imod at undergrave vore nationale traditioner, men også imod at nedbryde grundlaget for vort retssystem og vort frie erhvervsliv. Gennem forringelse af undervisning og uddannelse og ved nedvurdering af det traditionelle værdigrundlag vil man bane vej for socialistiske eksperimenter med kollektivt styrede samfund. Visse minoritetsgrupper retter direkte aktioner imod virksomhederne gennem »vilde» strejker og med anvendelse af terrorlignende blokade-aktioner.  CD siger STOP  STOP for skat på bolig  Det er CD's mål at fjerne alle skatter på jord og på bolig.  CD foreslår i første omgang:  loft over kommunale grundskatter, større standardfradrag for vedligeholdelse specielt fradrag (indtil 10.000 kr.) for udgifter til isolering o.l.  fritagelse for skat af overskud på ejerboliger.  X ved M betyder nej til værdistigningsafgift og begrænsning af rentefradrag.  STOP for ulovligheder  på arbejdsmarkedet,  Med fuld respekt for de faglige organisationers ret til at benytte strejke som våben i kamp for højere løn, ønsker CD at hindre faglige fribyttergrupper med klart politisk sigte i at ødelægge retsordenen på arbejdsmarkedet.  På CD's initiativ fik politiet pålæg om at sikre borgernes frie adgang til deres arbejdsplads. Men yderligere skridt må tages, så det gøres strafbart at hindre nogen borger i at færdes på områder, hvor han har lovligt ærinde.  STOP for U-90  Danmarks eneste energikilde må ikke lades i stikken til fordel for lighedsideologien. Elevernes krav til samfundet må være, at de kundskabsmæssigt bliver så godt udrustet som overhovedet muligt.  Fremtidens danskere skal være endnu dygtigere, derfor skal der stilles krav i skolen.  Socialdemokratiske undervisningsministre har desværre allerede haft held til at realisere store dele af tankerne bag U-90. Denne udvikling må stoppes.  CD siger NYKURS  Ny kurs i skole og uddannelse  Ved sidste valg havde CD held til at skabe landsdækkende debat om udviklingen i folkeskolen. Overalt lyder nu kritiske røster overfor følgerne af den nye skolelov.  »Børn lærer for lidt«, siger folk. Og det er ikke lærernes skyld. De arbejder flittigt og med pligtfølelse. Men loven må ændres, så der lægges afgørende vægt på kundskaber og færdigheder. Minimumskrav må stilles på alle skoler til undervisningen i elementære fag, og prøver og eksaminer må godtgøre, at kravene er opfyldt.  CD har advaret mod at presse altfor store grupper af unge ind i gymnasierne. Der må nu ske en omlægning, f.eks. til et firårigt gymnasium i to dele - en almen og en videregående.  Universiteternes »demokratisering« har skabt katastrofale forhold for mange studerende og ansatte. Standard og niveau er sænket faretruende. CD ønsker ændret styrelse af læreranstalterne, så det overlades sagkyndige folk at træffe alle overordnede afgørelser.  Ny kurs i Danmarks Radio  CD har gentagne gange rejst krav om et mere effektivt radioråd. Politiske misbrug florerer, uden at der skrides ind.  Alsidighedskravet, som loven stiller, er ikke klart defineret. CD ønsker, at loven skal fastlægge, hvad alsidighed kræver af medarbejdere og ledelse.  CD ønsker, at lyttere og seere selv skal vælge flertallet af Rådets medlemmer ved direkte valg.
