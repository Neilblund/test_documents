VIENOTĪBA
priekšvēlēšanu programma
2011.gada 17.septembra 11.Saeimas vēlēšanas
Apzinoties atbildību tautas priekšā, mēs apņemamies: ·izmantot vēlētāju doto mandātu godīgas un atbildīgas politikas īstenošanai
·veidot Latviju par nacionālu,
eiropeisku
un demokrātisku valsti,
kurā sabiedrība ir izglītota,
vesela
un droša par nākotni
·stiprināt Latvijas neatkarību, turpinot dziļāku integrāciju ES
un NATO
·īstenot drošas pārmaiņas, kas būtu vērstas uz stabilu attīstību,
Latvijas valsts izaugsmi
un sabiedrības labklājību
·novērst oligarhu un naudas ietekmi uz lēmējvaru, izpildvaru un tiesu varu
·atbalstīt Valdi Dombrovski kā Latvijas Ministru prezidentu
·pieņemot 2012. gada budžetu, pabeigt starptautiskā aizdevuma programmu
·ieviest eiro 2014. gadā
·ievērot stingru fiskālo disciplīnu
·pakāpeniski veidot valsts budžeta uzkrājumus
·ieturēt nemainīgu nodokļu politiku, pakāpeniski samazinot nodokļu slogu darbaspēkam
·nodrošināt konkurētspējīgas izglītības,
kvalitatīvas veselības aprūpes
un taisnīga sociālā atbalsta pieejamību
·veicināt eksportu, kā arī ražojošās un pakalpojumu industrijas, radot Latvijā jaunas darba vietas
·celt Latvijas starptautisko konkurētspēju
un izveidot ražošanas attīstībai un investīcijām pievilcīgākos apstākļus Baltijas valstīs
·nodrošināt pastāvīgu Latvijas autoceļu un citu transporta līniju attīstību
·panākt zemāko bezdarba līmeni Baltijā
·veicināt emigrējušo iedzīvotāju atgriešanos mājās
·nodrošināt sociālā budžeta ilgtspēju cienīgām vecumdienām
·izveidot Attīstības banku ražošanas atbalstam
·panākt taisnīgāku ES tiešo maksājumu sadali Latvijas zemniekiem
un nemainīgu Kohēzijas fonda finansējumu Latvijai
·nodrošināt pārdomātu Latvijas mežu bagātības izmantošanu un atjaunošanu
·rūpēties par Latvijas enerģētiskās neatkarības nostiprināšanu, veicinot vietējo resursu izmantošanu
·uzlabot valsts pārvaldību, sasniedzot ES valstu vidējos efektivitātes rādītājus
·ieviest elektronisku autentifikācijas sistēmu iedzīvotāju sadarbībai ar valsti internetā
·panākt, lai visas izziņas, atļaujas un atbildes no valsts iestādēm būtu saņemamas elektroniski
·strādājošo vecāku bērniem nodrošināt bērnudārzu no 2 gadu vecuma
·modernizēt profesionālās izglītības iestādes, izveidojot profesionālās izglītības centrus visās svarīgākajās ražošanas nozarēs
·palielināt skolu autonomiju un atbildību par mācību programmas īstenošanu un finansējuma izlietojumu
·no 2013. gada ieviest obligātu vidējo izglītību
·uzlabot augstākās izglītības kvalitāti, nodrošinot pilnīgu valsts budžeta finansējumu klātienes studentiem ražošanas attīstībai svarīgajās specialitātēs
·pielāgot izglītības sistēmu tautsaimniecības attīstības vajadzībām
·sekmēt zinātnes sasniegumu un inovāciju pārnesi tautsaimniecībā
·atjaunot finansējumu Valsts kultūrkapitāla fondam
un profesionālajai mākslai
·pabeigt Latvijas Nacionālās bibliotēkas ēkas būvniecību
un Okupācijas muzeja rekonstrukciju
·nostiprināt kopienu centrus - bibliotēkas un kultūras namus visā Latvijā
·veicināt veselīgu dzīvesveidu
·par sporta jomas prioritāti noteikt bērnu un jauniešu sportu
·noteikt videi draudzīgu u "zaļu" domāšanu par Latvijas tēla būtisku sastāvdaļu
·rūpēties par cilvēku vienlīdzību valsts un likuma priekšā, neatkarīgi no to etniskās piederības, mantiskā stāvokļa vai seksuālās orientācijas
·rūpēties par Latvijas cilvēkresursu atjaunošanu
un ģimenes atbalsta politiku
Mēs valdībā sadarbosimies ar tiem politiskajiem spēkiem, kuri atbalsta tiesiskuma nostiprināšanu
un skaidri atzīst Latvijas valsts pamatus, tai skaitā Latvijas valstiskuma nepārtrauktību, okupāciju prettiesiskumu un latviešu valodu kā vienīgo valsts un oficiālo valodu.
Mēs atbildam par Latviju visi kopā,
jo Latvijas nākotne ir tās cilvēku vienotībā - sākot ar spēju vienoties valsts politikas veidotājiem un sabiedrībai, īstenojot godīgu, taisnīgu, inteliģentu, eiropeisku, demokrātisku un atvērtu politiku, kurā darbi atbilst vārdiem.
Mūsu spēks ir vienotībā.
