INLEIDING.  I. - PROGRAMMA.  Dit is het programma waarmede de Christelijke Volkspartij de politieke strijd ingaat. Het programma van de C.V.P. is  - realistisch, omdat het in de praktijk verwezenlijkbaar moet ' zijn. Het is aangepast aan de huidige situatie; het trekt nieuwe lijnen en legt nieuwe accenten voor de hervorming van ’s lands instellingen en de verstandhouding tussen de Vlaamse en Waalse gemeenschappen.  Dit programma is ook  - gedurfd, omdat het voor de grote sectoren van het openbaar leven de toekomst in sterke mate wil helpen vormen en beïnvloeden.  Het is bovendien een  - volks programma omdat het uitgaat van het beginsel dat de welvaart eerst in de beste voorwaarden dient gecreëerd, om haar op rechtvaardige wijze zo breed mogelijk te spreiden, met bijzondere zorg voor de meest zwakken.  II. - DE C.V.P.  De C.V.P. is en wil zijn een staatspartij, die de rol wil spelen welke overeenstemt met haar roeping.  Zij treedt nu in de arena als de werkelijke politieke uitdrukking van de meerderheid van het Vlaamse volk:  - door haar samenstelling, waardoor zij de naam «volkspartij» verdient, vermits zij alle standen en lagen van de bevolking groepeert.  - door haar ledental.  - door haar aantal gekozenen.  - door haar programma.  Zij schenkt in dit programma grote aandacht aan de regionale aspecten van de grote vraagstukken en wil dat de beide volksgemeenschappen, waaruit het land is samengesteld, hun erkenning vinden in de Grondwet.  Zij gaat fier op haar christelijk, haar sociaal en haar Vlaams karakter evenals op haar lidmaatschap van de grote christen-democratische familie in de wereld.  III. - BEGINSELEN.  Tot leidende beginselen bij de actie tijdens de komende campagne heeft de C.V.P. gekozen:  1. de algehele ontwikkeling van de menselijke persoon, o.m. dank zij het benutten van de resultaten ter technologische revolutie en het maximaal aangrijpen van de' daaruit voortvloeiende promotiekansen.  2. de bloei van het gezin, mei eerbiediging van de vrijheid der ouders bij de keuze der opvoeding van hun kinderen.  3. de opgang van de Vlaamse volksgemeenschap tot volle erkenning van al haar rechten en ontwikkelingsmogelijkheden.  4. de solidariteit, zowel onder de leden van dezelfde familie, dezelfde volksgemeenschap, hetzelfde land als de solidariteit met onze Europese en Atlantische partners, en breed daarboven uit de menselijke solidariteit waardoor onrecht en ellende zullen worden bestreden, waar zij zich ook mogen voordoen, in eigen 'and of elders in de wereld.  ECONOMISCHE EXPANSIE.  I. - EEN NIEUWE ECONOMISCHE POLITIEK moet onze inspanningen, onze energie en onze durf bundelen en richten op onze economische toekomst.  Deze toekomst wordt bepaald door:  - onze sterke afhankelijkheid van het buitenland, -waar nu reeds - 40 percent van onze totale productie moet worden afgezet.  - de Europese economische eenmaking, die tot gevolg heeft dat de grote beslissingen steeds meer op het Europees vlak worden genomen.  - het snelle ritme waarmede techniek, productiemiddelen en werkmethodes wijzigen.  - onze wil om economisch risico te aanvaarden en de vereiste inspanningen te doen op wetenschappelijk en technologisch gebied.  II. - DE ALGEMENE DOELSTELLINGEN VAN DE C.V.P. zijn:  1. de grootst mogelijke economische groei bereiken.  2. onze economische toekomst waarborgen.  3. de volledige tewerkstelling verzekeren.  Meer concreet betekent zulks:  - hoge lonen en arbeidszekerheid voor de arbeidersgezinnen.  - realistische welvaartspolitiek voor de middenstand.  - bedrijfszekerheid en vooruitgang in land- en tuinbouw.  - een statuut waardoor bedienden en kaderpersoneel worden ingeschakeld in de algemene welvaartsbevordering.  - modern verkeer met sterk verhoogde veiligheid.  III. - KRACHTLIJNEN.  A. Vernieuwing en aanpassing van onze arbeid.  Onze jeugd moet worden voorbereid op een boeiend en actief leven. Dit vereist:  - hervorming van heb onderwijs, vooral van het technisch en beroepsonderwijs, zodat een versterkte basisopleiding de herscholing, omscholing en bijscholing op efficiënte wijze waarborgt.  - systematische studie van de toekomstige arbeidsmarkt en grootscheepse voorlichting van onze jonge mensen over de kansen en mogelijkheden in de wereld van morgen.  - het uitwerken van een programma voor de wederopleiding, bijscholing en vervolmaking van hand- en geestesarbeiders.  B. Vernieuwing en aanpassing van onze ondernemingen.  In alle sectoren van de economische activiteit moeten wij onze ondernemingen wapenen met het oog op de Europese markt en de Amerikaanse uitdaging. Dat willen wij bereiken door:  a) de uitbreiding van de investeringsmogelijkheden via:  - de opvoering van het spaarvolume.  - het aanmoedigen van het risicodragend kapitaal o.m. door een democratisering van het aandelenbezit.  - het uitwerken van nieuwe methoden en technieken van financiering.  b) de hervorming van de onderneming door:  - een grotere deelneming aan de verantwoordelijkheden en een verjonging van de kaders en de bedrijfsleiding; als eerste stap moet de cumul van meer dan drie mandaten van actief beheerder of afgevaardigd beheerder wórden verboden.  - het herzien van het juridisch statuut van de vennootschappen om te komen tot grotere soepelheid van de onderneming, betere informatie en doelmatiger beheer; dit gaat gepaard met een streven naar een Europees statuut van de onderneming.  - integratie van de onderneming in de gemeenschap, d.w.z. vestiging van de zetel op de plaats van de hoofdactiviteit en vernederlandsing van de leiding.  - de uitbouw van de onderneming tot een vennootschap van arbeid en kapitaal, waarbij de werknemers zeggenschap, werkzekerheid en deelneming in de resultaten van de onderneming worden toegekend.  c) bevordering van de kleine en middelgrote ondernemingen in handel en ambacht, hoeksteen van' onze economie, dank zij:  - betere organisatie van de samenwerking voor de afzet in binnen- en buitenland, voor wetenschappelijk onderzoek en opvoering van de productiviteit.  - verruiming van de kansen op zelffinanciering; uitbreiding van de mogelijkheden voor goedkoop krediet en toekenning van speciale installatiekredieten voor jonge ondernemers.  - aanmoediging van verbeterde opleiding en vervolmaking.  - gelijke concurrentiemogelijkheden, vooral inzake energievoorziening en door een wettelijke regeling van de handelspraktijken.  d) bedrijfszekerheid en vooruitgang in land- en tuinbouw:  - bedrijfszekerheid door het goedkeuren van de nieuwe pachtwet, het voeren van een efficiënte strijd tegen de grondverspilling en het veilig stellen van de landbouwzones in het kader van een oordeelkundige ruimtelijke ordening.  - arbeidsbesparing en verlichting van het werk door het beschikbaar stellen van goedkope kredieten voor vernieuwing en modernisering van gebouwen en bedrijfsuitrusting.  - een hoger inkomen waarborgen dank zij:  - een verantwoorde aanpassing van de prijzen der basisproducten in Europees verband.  - een rationele commercialisering, die de land- en tuinbouwers de vruchten oplevert van hun productiviteitsinspanning.  - versteviging van de bedrijfsstructuur en verbetering van de landinrichting.  e) valorisatie van de kansen in de dienstverlenende sectoren door:  - het opbouwen van een economie van diensten op Europees vlak.  - het voeren van een gedurfde politiek inzake toerisme, bron van inkomsten voor 250.000 landgenoten. Dit beleid dat reeds door C. V.P.- minister J. Piers met succes werd aangevat, omvat het uitbouwen van een nieuwe toeristische infrastructuur, de verdere democratisering van het toerisme, het voeren van een grootscheepse campagne in het buitenland.  C. Vernieuwing en aanpassing van onze economische politiek door het voeren' van een gepland en selectief beleid.  - de economische programmering moet opnieuw worden aangepakt; een algemeen expansieprogramma van 5 jaren moet worden opgesteld, dat aanduidt welke activiteiten dienen opgericht te worden en welke bestaande activiteiten moeten worden gemoderniseerd en verder ontwikkeld.  - een werkelijke overlegeconomie moet worden verwezenlijkt door het betrekken van de sociale organisaties en de beroepsverenigingen uit nijverheid, landbouw, handel en diensten bij de economische programmalle en het economisch beleid van het land.  - de inspanningen moeten gericht worden op de voortstuwende en dynamische nijverheden en ondernemingen met expansie programma's op halflange termijn;  - een krachtige politiek van reconversie is nodig in de gewesten, die bedreigd zijn door stilstand of achteruitgang van hun belangrijkste bedrijvigheden; wat Limburg betreft, moet het akkoord van Zwartberg, gewaarborgd door de twee voorgaande regeringen verder worden toegepast.  - de openbare uitgaven moeten aan een verplichte programmering worden onderworpen; dit geldt vooral de openbare investeringen, waarvoor vijfjarenprogramma's moeten worden - opgesteld, die elk jaar worden bijgewerkt en op punt gesteld (rollende programma's).  - de infrastructuurwerken moeten worden gericht op het hoogste economische rendement.  D. Realistisch regionaal - economisch beleid.  1. In het kader van het nationaal expansieprogramma moeten regionale programma's worden vastgelegd, die gericht zijn op de grootst mogelijke nationale vooruitgang en afgestemd op de werkelijke behoeften en ontwikkelingsmogelijkheden van de gewesten. Hierbij moet uitgegaan worden van objectieve criteria:  - de aanwezigheid van eigen arbeidsreserves (hierbij moet worden rekening gehouden met de leeftijdsopbouw en de bijzondere geschiktheden).  - de graad van bestendige werkloosheid.  - de pendelbewegingen over afstanden, die sociaal niet aanvaardbaar zijn;  - de eisen van een aangepaste ruimtelijke ordening, die de beste groeipolen met de hoogste ontwikkelingskansen aanduidt.  2. De staatstussenkomst, hetzij 'als financiële hulp hetzij voor infrastructuur, moet tussen de aldus afgebakende ontwikkelingsgewesten verdeeld worden volgens de aangegeven objectieve criteria.  3. De regionale gezagsorganen zullen instaan voor de uitvoering van de werken voor de geschiktmaking van de industrieterreinen en de inplanting van de ondernemingen, o.m. voor:  - de aanleg van industriezones.  - de openbare nutsvoorzieningen.  - de sociale infrastructuur.  IV. - HEFBOMEN.  A. Goedkope energie.  - het land moet bevoorraad worden tegen Europese prijzen.  - nieuwe energievormen moeten progressief worden toegepast.  - alle ongegronde discriminaties in de tarievenpolitiek moeten worden afgeschaft.  B. Wetenschapsbeleid.  - het technologisch onderzoek in de onderneming zelf en in groepsverband moet worden aangemoedigd door ontwikkelingscontracten en overheidsopdrachten.  - de inspanning moet bij voorrang worden gericht op de spitsindustrieën.  - alle inspanningen moeten op nationaal vlak worden gecoördineerd en in het Europees wetenschapsbeleid worden geïntegreerd.  C. Agressieve -aanpak van de buitenlandse handel.  - de indirecte belastingen moeten in een Europees perspectief worden hervormd.  - onze inspanningen moeten gericht worden op goed uitgekozen landen, zowel buiten als binnen Europa, na grondig onderzoek van de afzetmogelijkheden.  - een globale export strategie moet worden ontwikkeld, die alle initiatieven coördineert en stimuleert.  D. Gezonde financiën.  Een actieve economische politiek" moet gedragen worden door een gezond financieel beleid, dat moet opgevat worden als een instrument om de algemeen economische politiek te bevorderen en te dienen. Daarom:  - moet ons fiscaal stelsel worden gemoderniseerd, vooral wat betreft de indirecte belastingen.  - moet rechtvaardigheid heersen bij het innen van de belastingen, o.m. door een doelmatige strijd tegen het fiscaal bedrog.  - moet een efficiënte controle op de openbare uitgaven worden verzekerd.  RUIMTELIJKE ONWIKKELING EN INFRASTRUCTUUR.  I. - RUIMTELIJKE ONTWIKKELING.  Wij willen een land waar het ook voor onze kinderen goed zal zijn om te leven.  - De ruimtelijke ontwikkeling zal grondverspilling voorkomen en streven naar een zo goed mogelijke benutting van het grondgebied.  - Geen bureaucratie, maar democratisch medezeggingsrecht in de problemen van de ruimtelijke ontwikkeling, door volledige uitbouw van het net van adviserende commissies voorzien in de wet van 1962. Oprichting van één streekcommissie per provincie.  - Geen geheime plannenmakerij, maar een planmatige ruimtelijke ontwikkeling, onderworpen aan het onderzoek in het openbaar en ter beschikking van het publiek.  Eerlijke voorlichting bij grondaankoop over de bouwvoorschriften.  - Vrijwaring van de gave landbouwgronden.  - Industriezones, maar ook passende plaatsen voor ambachten, kleine nijverheid en kleinhandel.  - Bescherming van de duinen, de heide, de bossen en ander natuurschoon.  - Nog méér zorg voor de toeristische infrastructuur: meer groene ruimten -openstellen voor het publiek; elk gewest één groot ontspanningsoord; zorg voor toeristische wegen en wandelpaden; speciaal voorbehouden ruimten voor camping en caravanning uitgerust met gemeenschappelijke nutsvoorzieningen; meer speelpleinen, enz...  - In het kader van het kusttoerisme is een speciale inspanning nodig voor strand en duinen; verdere uitbouw van de jachthavens van Nieuwpoort, Blankenberge, Oostende, Zeebrugge.  - Gezondmaking van de oude stadskernen door krotopruiming en actieve urbanisatie.  - In elke provincie één gespecialiseerde dienst voor monumentenzorg.  II. - GRONDBELEID.  De bouw van eengezinswoningen wordt sedert enkele jaren sterk afgeremd door de overdreven grondprijzen.  Waar in 1948 wijlen C.V.P.-minister De Taeye de woningbouw een krachtig impuls gaf door de invoering van bouwpremies, daar is thans een aanvullende tussenkomst van overheidswege noodzakelijk in het kader van een doeltreffende politiek van grondbeleid.  - Ieder die met de wet De Taeye wil bouwen moet en zal zijn bouwgrond tegen redelijke prijs kunnen verwerven.  Eerste objectief: 10.000 goedkope percelen ter beschikking stellen per jaar.  - Bovendien:  * Aanleggen van grondreserves voor woningbouw in elke stad of grote gemeente (grondregie) en in de sociale bouwmaatschappijen.  * Valorisatie van de gronden in overheidsbezit. Oprichting van provinciale of gewestelijke maatschappijen voor grondbeleid.  * Het aanbod van bouwrijpe percelen verhogen door de herziening van de wettelijke voorschriften inzake verkavelingen.  * Actieve urbanisatie door de braakliggende percelen in de bestaande woonkernen systematisch voor bebouwing wij te maken.  III. - HUISVESTING.  Door de voortzetting van de huisvestingspolitiek van de C.V.P.- minister voor het Gezin en de Huisvesting willen wij aan de huisvestingsbehoeften van de bevolking beantwoorden en de tewerkstelling in de bouwsector verhogen.  - Daarom moeten jaarlijks 60.000 nieuwe woongelegenheden gebouwd worden waarvan 32.000 sociale woningen met financiële tussenkomst van de overheid.  - Om dit objectief te verwezenlijken wensen wij de volwaardige toepassing van de besluiten De Riemaecker waarbij:  . Het bedrag van de bouwpremie werd verdubbeld.  • Hogere ontleenmogelijkheden werden voorzien.  • De wet De Taeye werd uitgebreid tot de appartementen en de aankoop van nieuwe woningen.  • De strijd tegen de ongezonde woningen werd aangepast en verbeterd.  - Meer geldmiddelen voor de woningbouw door de Nationale Maatschappij voor de Huisvesting, de Nationale Maatschappij voor de Kleine Landeigendom, het Woningfonds van Grote en Jonge Gezinnen, de gewestelijke en plaatselijke bouwmaatschappijen en intercommunales.  - Een belangrijke nieuwe inspanning is nodig om de kostprijzen inzake woningbouw te drukken. Daarom:  • Méér groepsbouw, waarbij nochtans de eentonigheid van uitzicht moet bestreden worden.  • Dezelfde voordelen voor de private sociale woningbouw als voor de sociale groepsbouw.  • Groepsbouw niet alleen voor huurwoningen, maar ook voor individuele eigenaars (belofte van aankoop).  • Ruimere aanwending van de moderne methodes inzake prefabricatie.  • Aanmoediging van het doorwerken in de bouwsector tijdens de winterperiode.  - Nieuwe woonwijken moeten behoorlijk worden aangelegd, zodat goed gekozen plaatsen ter beschikking worden gesteld voor winkels en ambachtelijke ondernemingen, terwijl ook alle gemeenschapsvoorzieningen moeten aanwezig zijn: kerk, school, vergaderzaal, wijkbibliotheek, speelplein, groene ruimte enz... Dit alles moet zó worden ingeplant, dat men buiten het drukke verkeer een rustig en veilig milieu aantreft waar het goed is te leven.  - Bovendien:  • Aandacht voor de bijzondere behoeften inzake huisvesting van de bejaarden, de gehandicapten, de jonge gezinnen, de grote gezinnen en de alleenstaanden.  . Uitbreiding van de wet Brunfaut tot alle groepswerven van sociale woningen.  . Invoeren van een stelsel van bouw- en uitrustingsparen, aangemoedigd door premies.  • Bijzondere maatregelen voor de arbeiders en bedienden die hun eigen woning moeten verlaten wegens verandering van werkplaats.  IV. - HAVENBELEID.  Onze zeehavens hebben een belangrijke onvervangbare rol te spelen in de nationale economie.  Het gaat niet op - en de Vlaamse C.V.P. kan niet aanvaarden - alles wat in en rond onze zeehavens gebeurt te catalogeren bij de regionale aangelegenheden.  De eerste troef die wij in handen hebben om de «défi américain» te overwinnen, en de nationale welvaart - deze van Wallonië inbegrepen - te verzekeren, is gelegen in een maximale benutting van de groeikansen van onze zeehavens.  Onze zeehavens hebben nog enorme uitbreidingskansen op in de naoorlogse periode, alhoewel deze nog relatief ten achter ligt op deze van onze Nederlandse nabuur.  Onze zeehavens hebben nog enorme uitbreidingskansen op voorwaarde' dat de bestaande ontwerpen zeer snel worden uitgevoerd.  De natuurlijke aantrekkingskracht van de havens, als economische factor voor de vestiging van bepaalde bedrijven, dient volledig tot haar recht te kunnen komen.  Het havenbeleid zal er in bestaan:  - het periodiek contact tussen de havenbesturen intens verder te zetten en uit te bouwen tot een bestendig orgaan van overleg, van waaruit een breder overleg met de Nederlandse (en eventueel met de Noordfranse) havens zal worden betracht.  - van overheidswege geen kunstmatige specialisatie in de havenfuncties op te dringen; dergelijke visie is al te theoretisch.  - het overheidsbeleid dient er integendeel op gericht te worden de natuurlijke economische groei te begeleiden en te stimuleren; de drang naar vestiging aan diep water is inderdaad niet ten einde, en is een natuurlijk economisch verschijnsel dat in het voordeel van de industrialisatie rond de zeehavens werkt, terwijl het volume aan goederen dat door onze zeehavens wordt vervoerd nog steeds toeneemt.  - voor elke zeehaven moeten de uitbreidingswerken geprogrammeerd worden in het  « rolling program » van Openbare Werken, waarvan zopas de tweede editie (1969-1973) verdere aanduidingen bevat.  - doel van deze programmering is gelijke tred te houden met de groei van de zeehavens zodanig dat deze groei nooit wordt geremd, maar integendeel wordt aangewakkerd.  - rond de zeehavens moeten de nodige gronden voor industrievestiging worden voorbehouden en naargelang de behoeften bouwrijp gemaakt.  - deze industriegronden moeten - op basis van strenge criteria - uitsluitend worden voorbehouden aan «diepwatergebonden» industrieën; andere ondernemingen moeten zich in het binnenland vestigen.  - de concurrentiekracht van onze zeehavens moet -het voorwerp uitmaken van een grondige vergelijkende wetenschappelijke studie, die binnen één jaar tot concrete conclusies moet leiden inzake de kostprijzen van de havenverrichtingen; de representatieve organisaties van havenarbeiders en havenbedrijven zullen bij die studie betrokken worden.  Het 5-jarenplan moet worden aangevuld met een programmering op langere termijn, die de maximale groeikansen van onze zeehavens omvat.  Een onmisbaar instrument voor het voeren van dit havenbeleid is de oprichting van een Zeehavenfonds, dat voor taak zal hebben:  - de infrastructuurwerken in de zeehavens uit te voeren.  - de superstructuurwerken in de zeehavens te betoelagen.  - de nodige gronden voor industrievestiging te verwerven en bouwrijp te maken volgens de behoeften.  - de actieve ruimtelijke ontwikkeling van het gehele havengebied te verzekeren.  Het gedetailleerd programma voor onze verschillende zeehavens is in bijlage opgenomen.  V. - WATERWEGEN.  Dank zij de krachtdadige inspanningen die C.V.P.- minister J. De Saeger geleverd heeft, zijn wij gedurende de afgelopen winter voor de eerste maal sedert vele jaren gespaard gebleven van overstromingen. Die inspanningen om de waterafvoer volledig te beheersen dienen te worden verder gezet.  - Bouw van een stormstuw op de Schelde nabij Antwerpen.  - Buiten de kanalen, reeds vernoemd in het hoofdstuk "Havenbeleid" zullen nog volgende werken moeten uitgevoerd worden:  - Beneden-Nete tussen Duffel en de Rupel.  - Kanaal Dessel-Kwaadmechelen.  - Verruimen van het Netekanaal Viersel-Duffel.  - Opruiming binnen de 4 jaren van alle oorlogsschade aan bruggen.  Nog tientallen bruggen zijn te herbouwen,' o.a. op de IJzer, het Albertkanaal en de Zuid-Willemsvaart.  - Voor sommige belangrijke moderniseringswerken zal een autonome financieringswijze worden voorzien, gedeeltelijk gebaseerd op een aanpassing van de scheepvaartrechten. Dit geldt o.m. voor het Albertkanaal - werken te financieren via de Dienst voor de Scheepvaart - en het Zeekanaal Brussel-Rupel uit te voeren door de N.V. Zeekanaal.  VI. - WEGEN.  - Stipte uitvoering van het 5-jarenplan van Openbare Werken.  - De bouw van de in uitvoering zijnde autosnelwegen en van deze die geprogrammeerd zijn moet zoveel mogelijk versneld.  Het doel en het ritme blijft: 100 km autosnelwegen per jaar. In 1968 werden 15 miljard kredieten voorzien alleen voor autosnelwegen. Dit bedrag moet nog jaarlijks stijgen zoals voorzien  in het 5-jarenplan.  - De geweldige inspanningen die thans geleverd worden voor de bouw van de autosnelwegen, mogen echter geen verwaarlozing van de gewone wegen medebrengen. Integendeel. De kredieten voor 1968 (4,3 miljard) bereiken bijna het driedubbele van 1965 (1,5 miljard). Deze inspanning moet nog van jaar tot -jaar verhoogd worden.  - Herindeling van het wegennet in het kader van de decentralisatie teneinde daardoor de provinciale wegenisnetten aanzienlijk uit te breiden met een aangepast toelagestelsel.  - Een groter volume aan toelagen voor provincie- en gemeentewerken is noodzakelijk.  - Een bijzondere inspanning voor méér veilige fietspaden is nodig.  VII. - VERKEERSWEZEN.  - Een moderne vervoerpolitiek, gericht op de realisatie van gelijke vertrekvoorwaarden, gelijke concurrentieregels en rentabiliteit van de vervoerondernemingen.  - Modernisering en reorganisatie van het stedelijke gemeenschappelijk vervoer.  - De concentratie van de bevolking in de grote agglomeraties en de spreiding van de woonkernen, vereisen een nieuwe organisatie van het verkeer in de steden; daarom voortzetting van de bouw van de metro en het op eigen bedding brengen van het openbaar vervoer te Antwerpen, Brussel, Charleroi, Gent en Luik.  - Voortzetting van de politiek inzake aanleg van parkings in de steden en bij de grote spoorwegstations en knooppunten van het georganiseerd personenvervoer.  - Aanpassing en versnelde uitrusting van de spoorwegexploitatie aan de vereisten van de Europese vervoermarkt.  - Verdere uitbreiding en rationele inrichting van de nationale luchthaven en de andere luchthavens, die vooral op vluchten voor privé-zaken en toerisme zullen gericht worden.  VIII. - SANITAIRE INFRASTRUCTUUR.  De pijlers die het gezondheidsbeleid moeten schragen zijn de ziekenhuizen, de psychiatrische instellingen, de medisch-pedagogische instituten, de gezinsvervangende tehuizen voor gehandicapten, de rustoorden voor bejaarden, de kinderkribben, de kindertehuizen, speelpleinen en campings, de zuiveringsstations voor drinkwater, de slachthuizen. Er stelt zich hier een probleem van kwalitatieve en kwantitatieve uitbouw en van geografische spreiding.  Het programma omvat: de uitvoering van het vijfjarenplan voor investeringen voor volksgezondheid, waarin wordt voorzien in:  - 100 nieuwe gezondheidscentra.  - een overdekt zwembad voor 80.000 inwoners.  - 350 bedden per jaar voor kinderkribben en kinderbewaarplaatsen.  - een jaarlijks krediet van 200 miljoen voor speelpleinen en campings.  - inrichten van een modem slachthuizennet.  - 2.000 nieuwe bedden in medisch-pedagogische instituten.  - 9 verblijfscentra van korte duur voor zwaar mentaal gehandicapte kinderen.  - 60 gezinsvervangende tehuizen voor alleenstaande volwassen gehandicapten.  - uitvoering van het nationaal ziekenhuisprogramma.  - l.200 bedden voor psychiatrische instellingen.  - 2.500 nieuwe bedden voor tehuizen voor valide bejaarden.  - 2.000 bedden voor revalidatie en geriatrie voor minder valide bejaarden.  - 6.000 bedden voor chronische zieken.  BIJLAGE: PROGRAMMA VOOR ONZE ZEEHAVENS.  l. - ANTWERPEN.  Antwerpen is en blijft onze grote wereldhaven. De Schelde kan en moet verder bevaarbaar gemaakt worden voor schepen van grote tonnenmaat, inbegrepen de grootste ertsschepen.  Nieuw l0 jarenplan voor de voltooiing van de werken op de rechteroever en voor de uitbreiding van de haven van Antwerpen op de linker Scheldeoever.  Uitvoering van het plan Verschave: afsnijden van de bocht van Bath en gelijktijdige realisatie van een nieuwe oeververbinding (tunnel voor autosnelweg).  Voltooiing van de haveninstallaties op de rechteroever. Degelijke uitrusting van de container terminal. Bouw van de «Boerinnesluis » voor binnenschepen tussen de Schelde, en de havendokken. Verbinding van Amerikadok met 5e havendok.  Vooral voor de haven van Antwerpen stelt zich het probleem van het gebrek aan nieuwe mogelijkheden tot inplanting van nieuwe industrieën, aangezien de terreinen op de rechteroever volledig ingenomen zijn of voor verdere ontwikkeling van bestaande industrieën toegewezen.  Daarom moet de linkeroever dringend ontsloten worden door de bouw van een zeesluis als toegangspoort tot het nieuwe havenen industriegebied:  - sluis te Baalhoek op Nederlandse bodem (100.000 a 120.000 ton) en van een kanaal naar Kieldrecht.  - sluis voor binnenscheepvaart te Kallo, Fort St. Marie.  - sluis voor kustvaarders en kleinere zeeschepen ten zuiden van Doel.  De werken op de linkeroever moeten zó geprogrammeerd worden dat de zeesluis en het toegangskanaal in gebruik kunnen genomen worden binnen de 5 jaren.  Uitvoering van de Schelde-Rijnverbinding binnen het voorziene tijdschema.  Modernisering van het Albertkanaal en nieuwe aansluiting op het: noordelijk havengebied.  Modernisering van het Zeekanaal naar Brussel. Bouw van een kerncentrale te Doel.  2. - GENT.  Nu de werken op het kanaal Terneuzen - Gent en deze van de ringvaart hun voltooiing naderen, stelt zich voor Gent zeer acuut het probleem van betere verbindingen te water en over de baan met het hinterland.  Daarom zullen die werken prioriteit genieten. Het betreft: de verbeteringswerken aan de verbindingen te water:  Kanaal Gent-Brugge-Oostende Leie en kanaal Leie-Roeselare Kanaal Kortrijk-Bossuit Afleidingskanaal van de Leie Kalibrering van de Bovenschelde.  De verbindingen over de weg:  Gent-Oudenaarde-Ronse-Leuze-Valenciennes Gent-Geraardsbergen-Lessines-Mons.  Het tracé voor een binnenscheepvaart kanaal tussen het Gentse en Antwerpse havengebied wordt vrijgehouden.  Dit tracé loopt vanaf Tieliode (Schelde) over Waasmunster, Lokeren (Noordoost), Sinaai, Moerbeke, volgt de huidige Moervaart en mondt uit in het kanaal Gent-Terneuzen te Mendonk. In de programmering op langere termijn is een tweede zeesluis nabij Terneuzen noodzakelijk.  3. - ZEEBRUGGE.  Grootst mogelijke diepgang voor de toegangsgeul naar Zeebrugge.  Zeesluis voor schepen van 100.000 ton (formaat Zandvlietsluis).  Voltooiing van de kaaimuren van het westelijk schiereiland, van de terminal voor ruwe petroleum, van de pipe-line Zeebrugge-Gent en van de terminal voor containertrafiek per spoor en schip; aanvang van de bouw van een terminal voor car-ferries in de loop van dit jaar; bouw van een slipway. Betere verbindingen met het hinterland. Verdere industrialisatie. Bouw van een kerncentrale.  4. - OOSTENDE.  Maximale benutting van de kansen als haven voor snelverkeer en voor toeristen.  Modernisering van de aanlegmogelijkheden van de Oostende-Dover lijn. Werken tot het bouwen van een tweede aanlegpost voor car-ferries dit jaar nog aan te vangen.  Herbouwen van het oosterstaketsel. Verdiepen van de havengeul.  Bouwen van een tweede vlotdok met nieuwe slipway voor de visserijboten.  Verlengen van het bestaande vlotdok in de vissershaven. Bouwen van een nieuwe diepwaterkaai. Verder betoelagen van alle superstructuurwerken (kranen, loodsen, visserij installaties). Nieuwe zeesluis voor schepen van 10.000 ton.  SOCIALE VOORUITGANG.  De C.V.P. wil, door een gedurfd sociaal beleid, de welvaart brengen bij de gehele bevolking. Hierbij aanvaardt zij maar éne, maar absolute prioriteit, n.l. de zorg voor de minderbedeelden, de vergeten groepen. Nog meer voor hen die minder hebben.  I. - INKOMENSVORMING EN BEZITSSPREIDING.  A. Dank zij hun arbeid voor allen die kunnen werken.  1. Hoge lonen en hoge inkomens door:  - volledige tewerkstelling.  - opvoering van de productiviteit.  - stevige koopkracht: krachtige strijd tegen het dure leven.  2. Zekerheid van inkomen door:  - de uitbreiding van de maatschappelijke zekerheid tot de ganse werkende bevolking, o.m. de professionele sportbeoefenaars, de bezoldigde arbeidskrachten in los verband, het schouwburgpersoneel, het huispersoneel...  - afschaffing van de bestaande discriminaties ten nadele van de vrouwen op het stuk van uitkeringen (werkloosheidsvergoeding, pensioen, betaald verlof...).  - verruimde tewerkstelling van werkbekwame gehandicapten in de openbare en privé-sector.  - betere bescherming en efficiënte wedertewerkstelling van de arbeiders, getroffen door de sluiting van ondernemingen.  B. Dank zij de solidariteit: een behoorlijk inkomen voor allen die niet kunnen werken.  l. De gepensioneerden:  - voor alle bejaarden een gewaarborgd inkomen op de normale pensioenleeftijd van ten minste 48.000 F per gezin.  - alle pensioenen gebonden aan de welvaartsstijging, zoals dit door de C.V.P. ministers P. De Paepe en A. d'Alcantara ook werkelijk werd gedaan.  - verdubbeling van de vakantiebijslag: 1.000 F voor de gepensioneerde werknemers.  - geleidelijke afschaffing van het onderzoek naar de bestaansmiddelen voor de zelfstandigen.  DE C.V.P HIELD WOORD!  De vergelijking tussen de pensioenbedragen bij de verkiezingen van 1965 en op dit ogenblik bevestigt dit.  Bovendien werd het vrijgesteld minimum verhoogd van 14.000 tot 21.000 F voor de gezinnen, en van 9.000 tot 14.000 F voor de alleenstaanden, en werd het onderzoek naar de bestaansmiddelen sterk versoepeld.  Alle pensioenen weiden met 25 %, en sommige met meer dan 50 % verhoogd: in 1965 beloofden wij een toename met 25 %. Wij deden meer dan wij beloofden.  2. Gehandicapten:  - gewaarborgd inkomen voor alle werkonbekwame gehandicapten: 60.000 F per jaar.  3. Slachtoffers van arbeidsongevallen, beroepsziekten en invaliditeit:  - uitbreiding tot alle niet beschermde groepen.  - bestendige verhoging van de uitkeringen in verhouding met de welvaartsstijging; indexering van de renten voor arbeidsongevallen.  - vereenvoudiging van de wetgeving.  4. Slachtoffers van rampen:  - oprichting van een Nationaal Rampenfonds om spoedige en daadwerkelijke hulp te kunnen verstrekken aan de slachtoffers van natuurrampen en andere rampen.  Voor allen, een wettelijk erkend recht op bijstand dat een sociaal levensminimum waarborgt in alle omstandigheden: Objectief: 48.000 F per jaar, waardevast, welvaartsvast.  C. Dank zij een bewuste politiek van bezitsvorming.  - aanmoediging van de verwerving van de eigen woning.  - democratisering van het aandelenbezit.  - volledige fiscale vrijstelling van het sociale spaarwezen.  II. - GEZIN.  1. Jonge gezinnen.  - krachtige aanmoediging van het voorhuwelijkssparen en toekenning van een huwelijkslening tegen lage interest, en oprichting voor de jonge gezinnen van een stelsel van bouwsparen met staatstoelage.  2. Gezinsbijslagen.  - geleidelijke gelijkstelling van alle gezinnen met 3 en meer kinderen.  - opvoering van de kinderbijslag tot 1.500 F per maand vanaf het 3e kind.  - Verdere verhoging van de bijslagen voor wezen, mindervalide kinderen en kinderen van invaliden.  - uniforme verhoogde geboortepremie voor alle geboorten na de eerste.  3. Gezinshulp.  - verdubbeling van het aantal gezins- en bejaardenhelpsters (van 4.000 naar 8.000).  - opvoeren van het aantal kinderkribben en kinderbewaarplaatsen.  4. Gezinsopvoeding en -begeleiding door:  - vorming van verantwoordelijke kaders.  - stimuleren en aanmoedigen van de privé-initiatieven.  5. Sociale erkenning en waardering van de familiale en opvoedkundige taak van de moeder.  6. Wettelijke toekenning ten voordele van de overlevende echtgeno(o)t(e), van het recht op levenslang vruchtgebruik van de bescheiden gezinswoning.  7. Inspraak van de gezinnen in 's lands beleid, o.m. door verdere versteviging van het gezinsdepartement.  DE C.V.P. HIELD WOORD.  - de maandelijkse kinderbijslag voor derde en volgende kinderen werd verhoogd:  • voor de zelfstandigen: van 523 F tot 1.303 F.  • voor de loontrekkers: van 1.047 F tot 1.303 F.  - voor alle wezen is de kinderbijslag nu 1.670 F.  - voor de gehandicapte kinderen werden alle bijslagen verhoogd met 1.095 F.  III. - GEZONDHEID.  1. Ziekteverzekering.  - Beveiliging van de gehele bevolking tegen de zware financiële gevolgen van ziekte door uitbreiding van de verplichte ziekteverzekering tot de niet beschermde groepen: de mentaal gehandicapten, het huispersoneel, de geestelijkheid, de studenten, de vrijwillig verzekerden...  - Feitelijke naleving van de erelonen in alle gewesten van het land, o.m. door vermenigvuldiging van het aantal verbintenissen en conventies.  2. Verzorging.  - Uitbreiding van de thuisverpleging.  - Oprichting van diensten voor intensieve zorgen in het kader van de dringende hulp bij ongevallen.  - Uitvoering van het vijfjarenplan van C.V.P.- minister R. Hulpiau voor de modernisering en de uitbreiding van de ziekenhuizen.  3. Preventieve gezondheidszorg.  - Een kaderwet voor de preventieve gezondheidszorg en intensivering van de inspanningen, vooral in de strijd tegen kanker en tbc.  4. Gezonde voeding.  - Efficiënte controle op de bereiding en de handel van levensmiddelen.  - Veralgemening van de waterbedeling, strijd tegen waterverontreiniging, bescherming van de ondergrondse wateren.  5. Gezond leefmilieu.  - Strijd tegen het lawaai en tegen de ongezonde lucht, moderne huisvuilverwijdering, scheppen van groene ruimten...  6. Sportbeoefening.  - Bevorderen van de sport: in het kader van het Vijfjarenplan voor de sportuitrusting, verdubbelen van het aantal zwembaden en uitbouw van regionale centra voor sportbeoefening.  IV. - VEILIGHEID.  l. Op de weg.  - versnelde uitvoering van het autowegenplan en modernisering van de bestaande wegen.  - verdere uitvoering van de veiligheidsuitrusting: inrichting van kruispunten, verkeerslichten waar nodig is, verlichting van de gevaarlijke en drukke banen over gans de lengte, betere signalisatie, enz... betere wegen, veiliger wegen.  - invoering van de nieuwe, verbeterde wegcode die zopas door C.V.P.- minister A. Bertrand werd opgesteld.  - voortzetting van de campagne voor verkeersveiligheid bij de bevolking, vooral bij de jeugd, overeenkomstig de acties reeds ingezet door de Hoge Raad voor de Verkeersveiligheid.  2. Op het werk.  - doelmatige bestrijding van de oorzaken van de arbeidsongevallen door voorlichting en veilige arbeidsorganisatie.  - modernisering van de arbeidsinspectie met het oog op een grotere efficiëntie.  - veralgemeend en regelmatig medisch onderzoek van alle arbeiders.  V. ONDERWIJS.  In onze tijd is het onderwijs de belangrijkste hefboom van de economische en sociale vooruitgang; meer dan ooit is het een gemeenschapszaak, die ons allen aangaat.  Daarom willen wij:  - de werkelijke integratie van het onderwijs in onze volksgemeenschap.  - een nauwe samenwerking organiseren tussen de ouders, leerkrachten en inrichtende overheden.  - een klimaat van vrijheid, met een gezonde wedijver tussen de verschillende netten.  - de bestendige aanpassing van de' opleiding aan de maatschappelijke behoeften en opgaven van morgen.  In dit perspectief, zijn de volgende maatregelen van belang:  1. Spoedige goedkeuring van de wet op het bijzonder onderwijs die de vrije keuze van de ouders eerbiedigt en een werkelijke gelijkheid waarborgt voor alle kinderen.  2. Grondige en ernstig voorbereide hervorming van het secundair onderwijs, in bet bijzonder van het technisch en beroepsonderwijs:  - sterkere basisvorming om de verdere specialisatie in het bedrijfsleven, en de noodzakelijke bijscholing en omschakeling met succes te verzekeren.  - aanpassing aan de nieuwe behoeften van de arbeidsmarkt, vooral van het onderwijs voor meisjes.  3. Werkelijke democratisering, vooral van het hoger onderwijs:  - hervorming van het stelsel der studiebeurzen; zowel in het secundair als in het hoger onderwijs, zodat alle werkelijk begaafde jongeren uit gezinnen met bescheiden inkomen voortgezette studies aanvatten en beëindigen kunnen.  - betere begeleiding van de studenten in de kandidaturen.  - inspraak van de verantwoordelijke studentenvertegenwoordigers in het hoger onderwijsbeleid.  4. Organisatie van het hoger onderwijs.  - herwaardering en reorganisatie van het hoger technisch onderwijs in functie van zijn eigen finaliteit.  - planmatige ontwikkeling van het universitair onderwijs, met het oog op de werkelijke democratisering van de universitaire studies en de valorisatie van de intellectuele reserves bij onze jeugd in het gehele land.  - coördinatie van de postgraduate studies.  - inrichten van systematische en periodieke vervolmakings- en recyclagestudies voor de gediplomeerden.  5. Valorisatie en herinrichting van het onderwijs met beperkt leerplan (avondonderwijs en onderwijs per briefwisseling) om er een aangepast instrument van te maken voor de professionele bijscholing en herscholing.  6. Met het oog op de verlenging van het schoolpact, een werkelijke gelijkheid vestigen tussen de verschillende netten:  - kredieten tegen verlaagde rentevoet voor de schoolgebouwen van de vrije inrichtingen.  - versoepeling en vereenvoudiging van de toelageverlening voor de bouw van gemeente- en provinciescholen.  - uitwerken van een aangepaste programmering voor de inplanting van nieuwe scholen.  VI. - CULTUUR EN VRIJE TIJD.  Een eigen Vlaamse politiek voor cultuurzorg, cultuurspreiding, toerisme en vrijetijdsbesteding, dank zij de culturele autonomie. In het raam hiervan:  - oprichting van een Nederlands Cultuurfonds.  - verdere uitbouw van de culturele infrastructuur, met succes ingezet door C.V.P minister R. Van Elslande, door vermenigvuldiging van de culturele centra.  - uitbreiding van de opdracht van het Fonds voor Provinciale en  Gemeentelijke Schoolgebouwen door de gedeeltelijke aanwending van het boekhoudkundig bezit (2,5 miljard) voor de subsidiëring van gemeentelijke en provinciale initiatieven voor het tot stand brengen van een sociaal gerichte culturele infrastructuur.  - aanmoediging, door uitkeringstoelagen aan gevormde kaders, van regionale en plaatselijke initiatieven inzake lichaams- en geestescultuur en vrij vormingswerk bij jeugd en volwassenen.  - bevordering van de creatieve kunstbeoefening door ruimere toelagen aan kunstenaars.  - speciale zorg voor het Nederlands cultuurleven te Brussel.  - oprichting van een Nederlandse-Belgische Hoge Raad voor de Nederlandse Cultuur.  VII. - JEUGD.  Een doeltreffende politiek voor de Vlaamse jeugd, die 2/3 van de Belgische jeugd uitmaakt.  l. Aangepaste financiële middelen.  - een eigen budget voor het jeugdbeleid, berekend op basis van de jonge bevolking, voor het aanmoedigen en stimuleren van alle vormen van jeugdwerk.  - oprichting van een jeugdfonds, voor "de subsidiëring van de bouw van jeugdhuizen, vormingscentra enz...  2. Coördinatie van het jeugdbeleid op alle vlakken door oprichting van een Commissariaat-Generaal voor de jeugd, dat alle thans verspreide initiatieven en organen bundelt.  3. Inspraak van de jeugd in alle organen waar jeugdproblemen aan de orde zijn.  4. Speciale maatregelen voor liet jeugdwerk in de grootstad.  5. Ruimere mogelijkheden tot beroepsvorming voor jonge arbeiders: invoeren van een stelsel van kredieturen (lesuren = werkuren, met behoud van loon) voor alle jongens en meisjes beneden 16 jaar die reeds aan het werk zijn.  6. Goedkeuring van de wet op de jeugdarbeid.  7. Ook in het jeugdbeleid, prioriteit voor de sociaal niet-aangepaste jeugd en in het bijzonder:  - verdere uitbouw van de jeugdtehuizen.  - vorming van volwaardige kaders voor opleiding.  - versterking van de actie voor de voorkoming van de jeugdmisdrijven en bevordering van alle initiatieven inzake jeugdbescherming en maatschappelijke reïntegratie.  ONZE BIJZONDERE ZORG GAAT NAAR:  l. - DE BEJAARDEN.  a. Inkomen.  - voor alle bejaarden een gewaarborgd inkomen op de normale pensioenleeftijd van ten minste 48.000 F per gezin.  - alle pensioenen gebonden aan de welvaartsstijging.  - verdubbeling van de vakantiebijslag: 1.000 F voor de gepensioneerde werknemers.  - geleidelijke afschaffing van het onderzoek naar de -bestaansmiddelen voor de zelfstandigen.  b. Huisvesting.  - modernisering en uitbreiding der bejaardentehuizen: veilig, modem, aangepast, o.m. door een stelsel van toelagen voor de bouw van behoorlijk uitgeruste privé-rustoorden.  - speciale inspanning voor de bouw van appartementen en eengezinswoningen voor bejaarden: verplichting een gedeelte van de nieuwbouw te bestemmen voor dit doel.  c. Verzorging.  - verdubbeling van liet aantal bejaardenhelpsters.  - uitbreiding van de thuisverzorging.  2. - DE GEHANDICAPTEN.  a. Inkomen.  - gewaarborgd minimum voor alle werkonbekwame gehandicapten: 60.000 F per jaar;  - verdere verhoging van de kinderbijslagen voor de mindervalide kinderen en kinderen van invaliden.  - uitkeringen voor arbeidsongeschiktheid in verhouding met de welvaartsstijging.  b. Huisvesting.  - aangepaste huisvesting: speciale premies voor nieuwe woningen of verbouwing van bestaande woningen en gunstregime voor huurwoningen.  - oprichting van een net van homes voor gehandicapten.  c. onderwijs.  - spoedige goedkeuring van de wet op het buitengewoon onderwijs.  - verdere ontwikkeling van de medisch-pedagogische instellingen.  d. Integratie in de maatschappij.  - uitbreiding van de thuisverzorging.  - oprichten van bezigheidscentra en vermenigvuldiging van de beschutte werkplaatsen.  - ruimere tewerkstelling van werkonbekwame gehandicapten in de openbare en privé-sector.  3. - DE MINDERBEDEELDEN EN VERGETEN GROEPEN.  a. Recht op bijstand.  Voor allen, een wettelijk erkend recht op bijstand dat een sociaal levensminimum waarborgt in alle omstandigheden: objectief: 48.000 F per jaar, waardevast, welvaartsvast.  b. Uitbreiding van de maatschappelijke zekerheid tot de ganse werkende bevolking.  c. Beveiliging van de gehele bevolking tegen de zware financiële gevolgen, van ziekte door uitbreiding van de verplichte ziekteverzekering tot de niet beschermde groepen.  d. Bijzondere zorg voor de huisvesting der meest hulpbehoevende groepen: de bewoners van ongezonde woningen, de vreemdelingen...  BUITENLANDS BELEID EN DEFENSIE.  Trouw aan haar roeping en aan de beginselen waarop zij gevestigd werd, zal de C.V.P. zich steeds inzetten voor het verdedigen en het bewaren van de vrede in de wereld, voor de vreedzame oplossing van geschillen door overleg of via internationale instellingen, voor de verdediging van de fundamentele rechten van de mens, voor de gecontroleerde ontwapening, voor de geestelijke en materiële ontwikkeling van de achtergebleven gebieden.  I. - BENELUX.  De Belgisch - Nederlands - Luxemburgse Economische Unie moet verder worden uitgebouwd door:  - een institutionele vernieuwing met uitbreiding van de bevoegdheid van het secretariaat, de Raad der Ministers en de Interparlementaire Beneluxraad.  - een actieve en harmonieuze samenwerking tussen de zeehavens in Benelux.  - de harmonisatie van de wetgevingen.  - de culturele integratie tussen Nederlands sprekend België en Nederland.  Inzake buitenlandse politiek moet een zo eng mogelijke samenwerking nagestreefd worden.  II. - E.E.G.  Onder gelijkgerichte landen moet de solidariteit zoveel mogelijk worden versterkt. Daarom  - blijft de C.V.P. voorstander van de economische en politieke integratie van de Zes.  - wenst zij de verruiming van de Zes door toetreding van Groot-Brittannië en van andere landen die de letter en de geest van het Verdrag van Rome aam aarden.  - wenst zij in de huidige omstandigheden, dat de E.E.G. zeer spoedig zou komen tot een gemeenschappelijke economische politiek op halflange termijn, tot een gemeenschappelijk monetair beleid, een gemeenschappelijke sociale politiek en een gemeenschappelijk wetenschapsbeleid.  - wenst zij een instrument opgericht te zien, waardoor met de V.S. op voet van gelijkheid zou kunnen samengewerkt worden.  - wenst zij via een nieuw overleg- en contactorgaan de verhoudingen tussen de Zes en Oost-Europa te verbeteren.  III. - DEFENSIEBELEID.  - Zolang de veiligheid en de vrijheid van de West-Europese landen niet volledig gewaarborgd zijn, wil de C.V.P. dat België trouw blijft aan het Atlantisch Bondgenootschap. Wij zijn een vredelievend volk. Door ons defensiebeleid in de schoot van de N.A.V.O. willen wij DE OORLOG VOORKOMEN. Met de beperkte middelen van een klein land, kunnen wij daartoe alleen bijdragen in het raam van deze gemeenschappelijke verdedigingsinspanning.  - De C.V.P. steunt het beleid van minister Harmel, dat ertoe strekt de N.A.V.O. ook politiek meer inhoud te geven en de medezeggenschap van de kleine lidstaten te vergroten.  - De C.V.P. staat positief tegenover een conferentie tussen de NAVO-landen en de landen van het Pact van Warschau met het oog op de vrede in Europa.  - De C.V.P. steunt de evolutie in de N.A.V.O.- strategie, die leiden moet tot een grondige wijziging van de aard en de omvang der specifieke opdrachten van alle lidstaten.  Om al deze redenen meent de C.V.P. dat de Belgische militaire inspanning in de nabije toekomst als volgt moet evolueren:  A. Een beperkt maar modern leger met:  - een kleiner aantal actieve maar degelijk uitgeruste eenheden.  - vermindering van het aantal miliciens.  - uitoefening van de technische functies door beroepspersoneel.  - afschaffing van alle grote reserve-eenheden.  - drastische beperking van de wederoproepingen.  - het inzetten van burgerlijk personeel overal waar zulks mogelijk en verantwoord is.  B. Een sociaalverantwoorde militaire inspanning:  - meer vrijstellingen van legerdienst volgens verantwoorde familiale, sociale en economische criteria, zoals b.v. twee broederdiensten per gezin.  - een beter sociaal en geldelijk statuut voor beroepsmilitairen en miliciens.  - maandelijks verlof voor de miliciens.  C. Leger en natie één:  - een maximum aantal eenheden in het land.  - correcte toepassing van de taalwetgeving en o.m. vorming van een maximaal aantal eentalige eenheden.  - betere menselijke verhoudingen tussen kader en manschappen.  - het leger meer ten dienste van .de natie stellen door uitbreiding van het hulpbetoon.  IV. - U.N.O.  De C.V.P.  - wil dat België de U.N.O. zou steunen en aanmoedigen in haar streven naar internationale samenwerking en voorkoming van conflicten.  - dringt aan op versterking van de interventiemacht van de U.N.O..  - wil alle kleine landen oproepen om gezamenlijk op te treden voor het spoedig herstel van de vrede in de wereld.  - bezweert allen, die betrokken zijn bij het conflict in Vietnam, alles in het werk te stellen opdat aan die vreselijke oorlog zo spoedig mogelijk een einde zou worden gemaakt.  - doet een beroep op de lidstaten van de U.N.O. om met alle diplomatieke middelen de vrede en de rust in het Midden-Oosten te herstellen en tot betere verhoudingen te komen tussen Israël en de Arabische landen.  - dringt aan bij de geïndustrialiseerde landen om van de Conferentie voor Handel en Ontwikkeling te Nieuw Delhi een succes te maken.  - zal alles in het werk stellen om aan multilaterale ontwikkelingsplannen voor Latijns-Amerika, Azië en Afrika de gewenste steun te geven.  V. - ONTWIKKELINGSHULP.  De eerste internationale opdracht van onze generatie bestaat er in de Jonge volkeren te helpen in hun economisch sociale opgang. Hun recht op politieke soevereiniteit gaat gepaard met het recht op ontwikkeling.  «Ontwikkelingshulp is de nieuwe naam voor de vrede!» (Populorum progressie).  Er kan geen vrede heersen zonder rechtvaardigheid, d.w.z. zonder een gemeenschappelijk aanvaarde en geplande ontwikkelingssamenwerking die de ongelijke groeikansen der arme landen ombuigt.  Zoals wij in onze Westerse landen door de sociale beweging belangrijke resultaten hebben bereikt, welvaart in rechtvaardigheid hebben veroverd, zo moeten wij thans op wereldschaal de welvaartkansen der minstbedeelden volkeren in versneld tempo in de hand werken.  Wij zullen de duizenden priesters en leken in de missiegebieden en de honderden vrijwilligers in de ontwikkelingslanden niet als énige gezanten van solidariteit en toewijding isoleren.  In het raam van het tweede decennium voor de ontwikkeling, moet de ganse natie - openbare en particuliere sector - haar verantwoordelijkheid aanvaarden.  Een globaal en doorlopend politiek programma inzake ontwikkelingssamenwerking, met ruime financiële middelen en aangepaste instellingen, geleid door een ter zake verantwoordelijke minister, moet de inspanning van de ganse natie richten, aanmoedigen en bezielen.  DE GEMEENSCHAPSPROBLEMEN.  A. - UNIVERSITEITEN VAN LEUVEN EN BRUSSEL.  De huidige politieke crisis is ontstaan ingevolge een meningsverschil omtrent de toekomstige inplanting van de Franstalige afdeling van de Katholieke Universiteit te Leuven. Dit meningsverschil is een onderdeel van het debat over het cultureel statuut van de beide universiteiten, naar analogie van de regel die voor de rijksuniversiteiten werd vastgelegd in de wet op de universitaire expansie.  KATHOLIEKE UNIVERSITEIT TE LEUVEN. l. Inleidende opmerkingen.  De onmiddellijke aanleiding van het conflict is ongetwijfeld ontstaan rond het probleem van de expansie van de Katholieke Universiteit te Leuven.  Krachtens de wet van 1911 was het deze universiteit echter onmogelijk zich buiten de enge grenzen van het arrondissement Leuven te vestigen. Dit was trouwens nog het geval bij de behandeling van de taalwet van 1963.  Thans neemt iedereen aan dat de progressieve aangroei van het aantal studenten voorzien tijdens de eerstvolgende jaren, het behoud van de vroegere situatie onmogelijk maakt.  Daarom heeft de wet van 1965 een eerste reeks maatregelen getroffen waarin voorzien is de toekomstige ontwikkeling op te vangen onder meer door het openstellen van het kanton Waver voor nieuwe inplantingen.  Deze eis werd gesteld door vertegenwoordigers van de Franstalige afdeling van de katholieke universiteit. Hij was redelijk en logisch omdat de Waalse, cultuurgemeenschap ongetwijfeld het recht heeft te streven naar integratie in haar eigen infrastructuur van een universiteit ten behoeve van de Waalse jeugd.  Van Vlaamse zijde werd deze eis zonder enig bezwaar aanvaard omdat men daarin het geëigend middel zag om het beginsel van de homogeniteit van de beide cultuurgebieden, dat sinds 1932 de grondslag uitmaakt van de ganse taalwetgeving, logisch door te voeren met betrekking tot de universiteit te Leuven, waar zulks in het kader van de wet van 1911 niet mogelijk is geweest.  2. Stellingname.  De Vlaamse C.V.P. staat er op dat de Franstalige afdeling van de katholieke universiteit zou ingeplant worden in het gelijktalige cultuurgebied en aldus geïntegreerd in de culturele infrastructuur van de eigen volksgemeenschap.  De Vlaamse C.V.P. neemt echter volmondig aan dat alleen de Waalse gemeenschap bevoegd is om de plaats van inplanting binnen de grenzen van Wallonië aan te duiden.  Deze ontdubbelde inplanting houdt voor de Vlaamse C.V.P. geen verloochening in van haar zorg omtrent het katholiek karakter noch omtrent de structurele eenheid van de katholieke universiteit. Deze houding impliceert zelfs het behoud van de traditie en de naam van de universiteit voor beide afdelingen.  De Vlaamse C.V.P. vindt het ook vanzelfsprekend dat deze inplanting geleidelijk zou gebeuren, volgens een vooraf bepaalde timing en mits de nodige politieke en financiële waarborgen.  VRIJE UNIVERSITEIT TE BRUSSEL.  In dezelfde gedachtegang staat de Vlaamse C.V.P. er op  - dat de U.L.B. ondubbelzinnig zou ingedeeld worden in twee waarachtig autonome afdelingen.  - dat de overheidskredieten, die aan de U.L.B, worden toegekend in functie van haar Nederlandstalige afdeling, uitsluitend voor de uitbouw van deze Nederlandstalige afdeling zouden gebruikt worden en niet afgewend van dit doel.  B. - KRACHTLIJNEN VOOR HET TOEKOMSTIG SAMENLEVEN VAN DE VLAAMSE EN WAALSE GEMEENSCHAPPEN IN BELGIË.  Het probleem van de Vlaams-Waalse coëxistentie in België is gesteld en een spoedige oplossing is onafwendbaar wil men het voortbestaan van dit land niet in het gedrang brengen.  De krachtlijnen van deze oplossing kunnen als volgt omschreven worden:  1. De erkenning van de noodzaak van het behoud van de Belgische Staat, gesteund op de vaste wil om samen te leven en de gemeenschappelijke verzuchtingen van de burgers van dit land en wegens de menigvuldige belangen die de beide cultuurgemeenschappen, waaruit het bestaat, met elkaar verbinden.  2. De vaststelling, dat de strakke unitaire staatsstructuur in feite voorbijgestreefd is en moet vervangen worden door een nieuwe structuur welke uitgaat van de erkenning van de beide cultuurgemeenschappen en van de noodzaak om aan de hervormde instellingen een zo groot mogelijke efficiëntie in hun werking te verzekeren.  3. De noodzaak om in het gemengd cultuurgebied van hoofdstad Brussel de nodige hervormingen door te voeren om de gelijkwaardige behandeling van de beide culturen te verwezenlijken.  a) Erkenning van de beide cultuurgemeenschappen. Daartoe is vereist:  1. Cultuurautonomie, d.w.z. het toekennen van eigen beslissingsbevoegdheid aan gemeenschapsorganen voor het bepalen van het cultuurbeleid in de beide cultuurgebieden, namelijk op het stuk van cultuurzorg, cultuurspreiding en de ganse sector van net onderwijs met inbegrip van de universitaire vraagstukken.  2. Eerbiediging van de taal- en cultuurhomogeniteit van de beide gemeenschappen.  3. Uitgaande van dit beginsel moeten alle organen en diensten die voor het cultuurbeleid instaan, verder geherstructureerd worden.  Bovendien moet het geheel van de bestaande taalwetgeving correct en loyaal worden toegepast.  b) Moderne en efficiënte instellingen. Daartoe is vereist:  1. Herverdeling van de politieke macht waarbij beslissingsbevoegdheid en uitvoering op een zo ruim mogelijk gebied worden gedecentraliseerd en toegekend aan regionale gezagsorganen. Langs deze weg wordt tevens tegemoet gekomen aan het gewettigd verlangen van de beide cultuurgemeenschappen om zo dicht mogelijk betrokken te worden bij het algemeen beleid. Bovendien is dit een geschikt middel om wrijvingspunten tussen de gemeenschappen uit de weg te ruimen of te vermijden.  2. Reorganisatie van de politieke instellingen met het doel het gezag van de nationale organen van beleidsvoering te verstevigen onder erkenning van de beide cultuurgemeenschappen en met het oog op een efficiënte werking.  Teneinde de efficiëntie van de instellingen te verhogen worden de volgende hervormingen voorgesteld:  a) Een stabiele regering bestaande uit een beperkt aantal ministers bijgestaan door staatssecretarissen.  b) Modernisering van de werkmethodes van het Parlement:  - valorisatie van het commissiewerk door een verhoging van het aantal vergaderingen, het organiseren van « hearings », enz..  - grote specialisatie van de Kamers.  - liet beschikbaar stellen van technische hulpmiddelen die de parlementaire mandatarissen bij de uitoefening van hun taak bijstaan.  c) Hervorming van de administratie:  - verhoging van de productiviteit o.m. door de verdere doorvoering en veralgemening van nieuwe werkmethodes.  - nieuwe conceptie van het statuut van de leidinggevende functie.  - valorisatie van de hoogst gekwalificeerde en verantwoordelijke ambtenaren.  c) Als hoofdstad van een cultureel tweeledig land moet Brussel het ontmoetingspunt zijn tussen de Nederlandse en Franse cultuur in België.  Daartoe is vereist:  1. Het handhaven van het hoofdstedelijk gebied, dat beperkt blijft tot de thans bij de wet bepaalde 19 gemeenten.  2. Gelijke kansen voor alle inwoners door een correcte en loyale  toepassing van de bijzondere taalwetgeving voor Brussel, meer bepaald:  a) in het bestuur o.m. dooi het inzetten van Nederlands gediplomeerden.  b) in het onderwijs: door de oprichting van een volwaardig net van Vlaamse scholen en de bevordering van de kennis van de tweede landstaal in alle scholen.  3. Een politiek van ruimtelijke ordening met het doel het verschijnsel van de in- en uitwijking in het hoofdstedelijk gebied op te vangen in eentalige woonkernen respectievelijk in het Nederlandse en Franse cultuurgebied.  4. Het uitwerken van een nationaal statuut voor Brussel uitgaande van de volgende principes:  a) De huidige gemeentebesturen blijven belast met de regeling van de vraagstukken van plaatselijk belang.  b) Een agglomeratieraad, op rechtstreekse wijze verkozen, wordt belast met de regeling van de vraagstukken die de louter gemeentelijke problematiek overschrijden en de ganse agglomeratie aanbelangen.  c) Een paritair samengestelde hoofdstedelijke raad wordt belast met het Nederlands en Frans cultuurbeleid en met de vraagstukken die verband houden met de functie van Brussel als Belgische en Europese hoofdstad.  In de mate waar men binnen een afzienbare toekomst er in zal slagen om gedurfde, verregaande en ingrijpende structuurhervormingen uit te werken zal de positieve wil blijken om het verder samenleven van Walen en Vlamingen in België in normale voorwaarden mogelijk te maken. Hierdoor groeit de kans om de voedingsbodem weg te nemen van bepaalde strekkingen die, bewust of onbewust, het uiteindelijk uiteenvallen van het land voor gevolg dreigen te hebben. Aldus zullen ook de nieuwe levensvoorwaarden worden geschapen voor een verder samengaan in de noodzakelijke verscheidenheid van de Vlaamse en Waalse cultuurgemeenschappen in een nieuw gestructureerd België.  XXX
