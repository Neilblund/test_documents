MENNESKER OG MILJØ - MERE TID OG MINDRE SLID   Kristeligt Folkeparti går til valg under temaet ”Mennesker og miljø – mere tid og mindre slid”. Vi vil arbejde for et samfund med mere tid til mennesker og mindre slid på miljøet. Det vil skabe ny livskvalitet i familierne. Vi må give vores børn en god start på livet. Vi må sørge for, at den jord, vi snart skal overlade til dem, ikke er ødelagt, fordi vi har slidt for meget på naturen. Valgkampen i å bliver kort. Det betyder, at det nye folketingets åbning i oktober. Arbejdet på Christiansborg bliver således ikke slået i stykker af valgkampen, og vi kan få vedtaget finansloven for 1995 inden nytår. Det skaber gode forudsætninger for at fortsætte den positive økonomiske udvikling, vi i øjeblikket oplever. En stemme på Kristeligt Folkeparti vil være en stemme for et bredt samarbejde og imod blokpolitik. Vi betragter os ikke som medlem af nogen blok i dansk politik. Vores udgangspunkt er en værdiorienteret politik baseret på kristen etik. Det afgørende for os er derfor, hvad vi samarbejder om. Det viser partiets historie også tydeligt. Vi har opnået stor politisk indflydelse – både i frikløverregeringen i 80’erne og i de sidste 19 måneders regeringssamarbejde. Vakget handler først og fremmest om politik og holdninger. Lad mig derfor opfordre dig til at stemme på Kristeligt Folkeparti ved valget den 21. September. Energiminister Jann Sjursen, landsformand for Kristeligt Folkeparti.  Tid til børn  Et godt samfund giver sine børn de bedste forhold at vokse op under. Derfor skal vi satse på familiernes livskvalitet. Det vil være en klog investering i fremtidens samfund. Børn og forældre har først og fremmest brug for mere tid til at være sammen. Regeringens orlovsordninger er et familiepolitisk „tigerspring". De skal bevares og forbedres. Gerne på en måde så det bliver mere attraktivt for fædre at benytte dem. Forældre med børn under otte år skal have ret til at gå på deltid. Vi ønsker en anden fordeling af de tilskud, som samfundet yder til børnepasning. De forældre, som selv passer deres børn, skal også tilgodeses økonomisk. Skole og institutioner skal arbejde tæt sammen med forældrene. Det frie skolevalg skal fortsat sikres gennem rimelige økonomiske tilskud.  Mindre slid på miljøet  I en ren natur trives mennesker. Derfor skal vi passe på vores miljø- Vores børn skal også kunne-pumpe rent drikkevand lige op af jorden. Derfor må vi sikre, at de gamle kemikaliedepoter, lossepladser, olietanke m.v. ikke forurener. De energikilder, der forurener mest, pålægges de største afgifter. Skatten på arbejde skal ned og skatten på miljøbelastning skal op. Det skalkort sagt kunne betale sig at tænke på miljøet. Det er vigtigt, at samfundets kræfter sættes ind, hvor miljøgevinsten er størst. Trafikken skal være mere miljøvenlig. Mere godstransport skal over på jernbanerne derfor har vi hele tiden været imod Øresundsbroen. I byerne skal det være attraktivt at benytte den kollektive trafik. Forurening kender ikke landegrænser. Det er vigtigt, at vi samarbejder internationalt om miljøproblemerne. Særligt østlandene og ulandene har brug for vores hjælp.  Et bedre liv for alle  Velfærdsdebatten er mere end et dansk anliggende. Vi i den rige del af verden har et moralsk ansvar for de svage både her i Danmark og andre steder på jorden. Her vil vi ikke være med til at spare. Deler vi ikke vores velstand med ulandene, risikerer kloden at blive en krudttønde, som vil true vor fælles fremtid. Danmark må ligeledes bidrage aktivt til at løse verdens flygtningeproblemer bl.a. i det tidligere Jugoslavien. Den vigtigste opgave i det danske velfærdssamfund er at skabe livskvalitet. Kroner og ører kan kun sikre rammerne - mennesker må udfylde dem og skabe livskvalitet for hinanden. Vi har et særligt ansvar for at hjælpe de allersvageste: Psykisk syge, alkoholikere, hjemløse, narkomaner m.fl. Det skal være trygt at blive gammel. Samfundet skal lytte til ældres egne ønsker og behov. Ingen skal ligge på hospitalsgange og vente på en plejehjemsplads.  Nej til frasortering  Alle mennesker har ret til en god tilværelse uanset kræfter og helbred. Det er et fattigt samfund, som ikke vil sørge for pleje, bolig og hjælpemidler til handicappede. Menneskelivet er værdifuldt. Derfor må respekten for livet - fra befrugtningen til afslutningen - være udgangspunkt for al forskning og al politisk handling. Ethvert tilløb til at sortere mennesker fra på grund af køn, handicap eller øjenfarve skal stoppes. Det gælder både fødte og ufødte. Det skal således ikke være muligt at foretage gentest i forbindelse med ansættelse og forsikring. Gravide skal sikres en grundig rådgivning, så de ikke føler sig tvunget til at vælge abort.   Ole M. Nielsen  Medlem af Folketinget. Vi vil føre en aktiv arbejdspolitik. Der skal være arbejdstilbud og stilles krav til alle Ingen må føle sig sat udenfor. Vi skal indrette damfundet, så et fleksibelt erhvervsliv med motiverede og veluddannede medarbejdere kan imødekomme de krav, der stilles om bedre miljø og ressourceforbrug og samtidig konkurrere på kvalitet og effektivitet.  Merethe Due Jensen  Medlem af Folketinget. Vore børn er det mest værdifulde vi har. Derfor skal vi værne om dem. Takket være Kristeligt Folkepartis indsats tegner der sig nu et flertal mod såvel fremstilling og salg som besiddelse af børneporno, udsættes børn og unge for overgreb. Kun ved et totalt forbud kan vi beskytte børnene. Kristeligt Folkeparti vil fortsætte kampen mod børneporno i det kommende folketing.  Henning Lysholm Christensen  Medlem af Folketinget. Regeringens nye landbrugslov sikrer familiebruget og sætter fornuftige rammer for miljørigtig produktion af sunde fødevarer. Produktudvikling, alternative afgrøder på brakjord og dyrevelfærd er vigtige emner for nye initiativer. Havets ressourcer af fisk er ikke ubegrænsede, men de kan udnyttes bedre. De nuværende kvoter skal afløses af tekniske krav til net og udstyr, bedre biologisk rådgivning og tildeling af et antal havdage til hver båd. En fisker skal på lovlig vis kunne ernære sig ved fiskere.  Flemming Kofod-Svendsen  Boligminister. Kristeligt Folkeparti vil sikre en sund og god bolig til alle. Det styrker familien. Den boligsociale indsats skal øges i boligområder med mange svage beboere. Ved øget byfornyelse skal vi gøre gamle boliger gode og få flere i arbejde. Ordningen med tilskud til reparation og vedligeholdelse skal bevares. De kirkelige, humanitære og andre private organisationer yder en uvurderlig indsats også samfundsmæssigt. De skal fortsat tilgodeses i lovgivningen.
