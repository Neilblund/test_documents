ORIENTAMENTI STRATEGICI E DI VALORE
Le aspirazioni ideali e l'orizzonte strategico sono quelli enunciati nel Manifesto della Fondazione, da cui è nato il partito di Democrazia Europea.
I valori di Democrazia Europea - centralità della persona, libertà, solidarietà - sono glistessi a cui si sono ispirate le strategie dei partiti di ispirazione cristiana e dei partiti di vocazione liberal-democratica, i quali hanno collaborato a ricostruire e assicurare benessere al nostro Paese e, oggi, in Europa sono confluiti nell'esperienza del Partito popolare europeo.
D.E., coerentemente con questi principi, si riconosce nei valori e nelle scelte programmatiche del P.P.E. ed è impegnata a contrastarne ogni rischio di slittamento suposizioni conservatrici, con essi incompatibili .
D.E.intende contribuire alla promozione di un progetto di società fondato sui principi dell'economia sociale di mercato,
per i quali l'iniziativa privata, compreso il privato sociale, e la concorrenza trasparente, strumenti insostituibili e da preservare al servizio della comunità, non devono essere dominati da una esclusiva logica di interessi di mercato e di capitalismo senza regole, ma devono essere orientati dalla politica al  del bene comune,
di una maggiore equità sociale contro ogni forma di esclusione e di discriminazione,
del rispetto dell'ambiente.
D.E.ha una concezione esigente della democrazia, che non solo rifiuta radicalmente ogni forma di intolleranza, di razzismo e xenofobia e si oppone ad ogni esperienza politica di tipo autoritario, a cui sono stati sensibili in passato i partiti della sinistra e della destra oggi presenti sulla scena politica italiana,
ma persegue la più ampia diffusione di forme e strumenti di partecipazione politica, valorizzando pluralismo
e sussidiarietà della società civile e delle istituzioni, nel disegno federalista dello Stato,
nonché il confronto permanente tra istituzioni politiche e organizzazioni sociali, le cuisfere di autonomia vanno pienamente riconosciute.
D.E.ritiene che il bilancio degli interventi del passato decennio sul sistema istituzionale sul sistema politico, avendo ridotto la democrazia rappresentativa ad una versione e grottesca, risulti molto negativo.
E' stato attuato un bipolarismo come una scorciatoia di sommatorie elettoralistiche, sostanzialmente indifferenti a reali e trasparenti verifiche di convergenza, oltre che valoriale e strategica, con queste conseguenze :
- il degrado della politica, da confronto di idee e programmi e da ricerca di partecipazione e consenso popolari a semplice calcolo elettoralistico senza identità e discriminanti vere, a riduzione propagandistica di ogni contenuto, a opportunismo individualistico e lobbismo di interessi, a personalizzazione dello scontro politico nella logica dell'ultima sfida tra nemici da abbattere, a politica - spettacolo;
- la demotivazione sempre più diffusa dei cittadini all'impegno e alla partecipazione politica, di cui è espressione non controversa il crescente fenomeno dell'astensionismo elettorale.
- la frantumazione parossistica delle sigle dei partiti e dei gruppi parlamentari con continui fenomeni di trasformismo politico, nonché la verticalizzazione e centralizzazione di poteri decisionali esterni al Parlamento e l'esasperazione dei poteri discrezionali delle segreterie di partito, ben al di là di ogni limite immaginabile nella denuncia delle degenerazioni della "prima Repubblica" .
- la mancata maggiore stabilità del potere esecutivo, che doveva essere assicurato dal sistema maggioritario bipolare, e l'incapacità di questo bipolarismo artificioso di governare il Paese in modo efficace, con strategie e programmi realmente condivisi, senza i ricatti di alleati costretti dai meccanismi elettorali.
- la espropriazione dei cittadini elettori della scelta e di un rapporto diretto con i propri eletti - obiettivi sbandierati del maggioritario - con il "calcio mercato" delle candidature da parte delle segreterie nazionali dei due poli;
il tentativo di soffocamento della rappresentanza democratica delle minoranze, fuori dai poli, con la truffa delle "liste civetta" nella elezione della quota proporzionale.
D.E., per questi motivi, è impegnata con assoluta priorità - di qui la scelta elettorale di presentarsi con la propria autonoma identità, alternativa alla sinistra dirigista e alla destra liberista - a promuovere una riforma per il superamento di questo bipolarismo obbligato e senza radici e a riaprire la prospettiva di una riforma della politica in grado di tenere assieme partecipazione, scelte di valore,
capacità di governo.
PRIORITA' PROGRAMMATICHE.
D.E.individua come aree prioritarie del suo programma : le riforme istituzionali,
la partecipazione della società civile,
il lavoro,
la qualità della vita.
Le riforme istituzionali.
Le riforme della forma di Stato, della forma di Governo, del sistema elettorale, del complessivo ordinamento giuridico amministrativo del Paese devono rispondere ad un unico disegno coerente, che assicuri una rinnovata centralità della democrazia rappresentativa come si esprime nelle assemblee elettive,
la stabilità politica,
la coerenza programmatica e l'efficienza dei governi,
un nuovo equilibrio di tutti i poteri,
il superamento della frammentazione dei partiti,
l'unità del paese attraverso la condivisione delle decisioni sugli interessi nazionali,
un nuova funzionalità dell'ordinamento giuridico amministrativo.
La nuova forma dello Stato deve essere quella federalista, che realizzi il duplice obiettivo : un governo della cosa pubblica, ai diversi livelli, efficiente, responsabile, trasparente, partecipato e controllato dai cittadini, ed una rinnovata unità del Paese ispirata ad una moderna idea di "interesse nazionale" e fondata sulla condivisione delle decisioni che lo tutelano e lo promuovono.
I principi ispiratori della nuova organizzazione federalista dello Stato, in grado di governare le differenze e la complessità, devono essere quelli della sussidiarietà e della solidarietà.
Poteri, funzioni, ma anche le relative responsabilità finanziarie vanno attribuiti, in modo ascendente, a Comuni, Province, Regioni e Stato centrale, dove possono essere esercitati in modo adeguato e sufficiente, con efficienza ed efficacia rispetto alle diverse realtà e ai diversi interessi da promuovere solidaristicamente.
Il loro esercizio, regolato e orientato dalla solidarietà, deve essere diretto alla crescita della coesione sociale delle comunità locali e nazionale e dell'unità del Paese.
Per D.E.il federalismo è, dunque, un progetto per unire il Paese con la valorizzazione ed il concorso responsabile delle diverse autonomie regionali e locali rispetto agli interessi nazionali.
Le istituzioni regionali, attraverso la costituzione, in sostituzione del Senato, della Camera rappresentante delle Regioni - è il punto da cui ripartire per una rivisitazione della legge di riforma costituzionale di fine legislatura - , devono condividere le decisioni rispetto, in particolare, alla fiscalità, per la parte di cui deve restare titolare lo Stato centrale, e alle politiche di perequazione per la fruizione delle prestazioni universali da garantire a tutti i cittadini e per il riequilibrio dello sviluppo economico del Paese.
E' un nuovo ordinamento costituzionale che deve ricomporre in un disegno unitario e più avanzato il decentramento previsto dalle leggi di questi anni, a Costituzione invariata, e richiede la più ampia convergenza del consenso ;
non può essere né oggetto di decisioni unilaterali di una maggioranza di governo, né materia che l'una o l'altra Regione possa pretendere di contrattare con forzature demagogiche o falsamente referendarie.
Per quanto riguarda la nuova forma di governo, oltre il nuovo bicameralismo, la conseguente ridefinizione delle procedure legislative, la riduzione del numero dei parlamentari, vanno rafforzate le prerogative del Premier, eletto dal Parlamento con la partecipazione piena delle nuove rappresentanze federali,
e soprattutto va introdotto il vincolo della sfiducia costruttiva, secondo il modello tedesco, per assicurare al governo la stabilità per la realizzazione dei programmi.
Il sistema elettorale maggioritario all'italiana è stato messo in crisi dalla delusione, nella esperienza di questi anni, di tutte le aspettative di stabilità, coerenza ed efficienza di governo ed è stato rifiutato dalla maggioranza dei cittadini con la mancata partecipazione al referendum abrogativo della residua quota proporzionale.
La prima riforma, pertanto, da varare, per affrontare efficacemente le altre, è una nuova legge elettorale basata sul sistema proporzionale alla tedesca, con soglia di sbarramento sufficiente a scoraggiare la frammentazione politica, consentendo alle forze politiche di presentarsi agli elettori con la propria identità e di allearsi liberamente sui programmi.
Il nuovo ordinamento federalista deve essere accompagnato da un nuovo ordinamento giuridico e amministrativo : un modo nuovo di fare e di gestire le leggi, anche con una profonda revisione di quelle esistenti.
Le leggi, in un contesto peraltro di ampia delegificazione, devono essere di indirizzo, semplici ed essenziali nella articolazione, facilmente leggibili ed interpretabili, chiare negli obiettivi, nei finanziamenti, nei soggetti di attuazione, prive dei dettagli di applicazione, che appartiene alle responsabilità esecutive.
Dalla qualità della regolazione, compresa una drastica semplificazione delle procedure, dipendono la dinamica dello sviluppo economico e del progresso sociale, la certezza e la reale responsabilità per i cittadini e per le imprese dell'esercizio dei diritti e dei doveri, l'efficienza della pubblica amministrazione.
Le Assemblee che legiferano, rispondendo alle attese dei cittadini e dei contribuenti, devono - avvalendosi di appropriate strutture - vigilare su come procede l'attuazione dei loro indirizzi, valutare i risultati conseguiti rispetto a quelli attesi, pronunciarsi sugestioni e gestori.
L'ordinamento amministrativo pubblico va liberato dal suo centralismo e dall'autoritarismo, che è nella pretesa di essere sovraordinato alla società e ai cittadini.
La partecipazione della società civile
Mentre la politica del bipolarismo è autoreferenziale e "spaesata" rispetto ai processi reali del Paese, la società civile è molto vitale con forti istanze di partecipazione.
Questa vitalità è la grande risorsa per cambiare la politica.
Per superare questa contraddizione ed evitare i rischi sia della frammentazione sia della contrapposizione tra società e politica, tra società e istituzioni, in definitiva per rafforzare assieme lo Stato e la società civile nelle loro diverse articolazioni, D.E.è impegnata a tradurre la sussidiarietà solidale non solo nelle forme istituzionali della riforma federalista dello Stato, ma in politiche di riconoscimento e di sostegno di tutte le forme di partecipazione, che valorizzano il pluralismo e l'autonomia della società, la quale si autorganizza e si responsabilizza rispetto ai processi economici, sociali, culturali, istituzionali, a tutti i livelli.
In questo modo si abbattono i vecchi recinti tra il politico, l'economico, il sociale e vi è una crescita di democrazia sostanziale e di legittimazione delle istituzioni, sempre più fondata sul negoziato e sul consenso sociali.
L'espressione più alta di queste politiche è, per D. E. , il pieno riconoscimento, anche istituzionale, della concertazione sociale come politica di governo a tutti i livelli, nazionale, regionali e locali, attraverso la quale le istituzioni e i diversi soggetti sociali condividono obiettivi di bene comune, ricomponendo, in modo trasparente, la parzialità degli interessi, e si assumono la responsabilità, ciascuno nella propria autonomia, di comportamenti coerenti per il loro conseguimento.
La concertazione sociale è l'alternativa al lobbismo esercitato dagli interessi forti, quindi da contrastare, nei confronti dei partiti, delle loro rappresentanze nelle istituzioni, dei governi per condizionare direttamente la decisione politica.
Nel mondo del lavoro, che è parte rilevante della società civile, D.E.valorizzerà e sosterrà lo sviluppo
- di relazioni sindacali partecipative alle decisioni di impresa, riconoscendo la piena autonomia delle parti sociali di regolamentare l'insieme dei loro rapporti per via contrattuale e contrastando ogni pretesa di regolazione legislativa, espressione dello statalismo .
- di azionariato dei dipendenti e di fondi complementari contrattati con la responsabilizzazione diretta e collettiva dei lavoratori nei processi di accumulazione, di destinazione degli investimenti, di innovazione produttiva e per una prospettiva di integrazione di reddito da lavoro e da capitale.
Per questa via si modernizza, si democratizza e si rafforza anche il mercato finanziario.
Occorre rafforzare ed estendere la fiscalità di vantaggio Senza un modello di democrazia economica gli ulteriori processi di privatizzazione continueranno a penalizzare gli interessi del Paese e dei lavoratori.
Lo sviluppo della democrazia economica, per mantenere e rafforzare una visione aperta e sociale dell'economia, chiama in causa non solo il mondo del lavoro, ma anche la pluralità dei soggetti sociali, che svolgono un ruolo importante particolarmente per far fronte alla crisi dello stato sociale rispetto ai problemi di sostenibilità finanziaria, di risposta ai nuovi bisogni e alle emergenze sociali, di qualità, innovazione, umanizzazione delle prestazioni.
D.E.è impegnata a rafforzare legittimità, cittadinanza, operatività innovativa di questi soggetti sociali in campo economico e sociale : il terzo settore, con cooperative sociali, enti privati riconosciuti, fondazioni, le cui attività sono una parte rilevante del welfare locale, il non profit con una forte umanizzazione e innovazione dei servizi alla persona, l'associazionismo sociale con diffuse esperienze locali negli ambiti socio assistenziali, culturali, ricreativi e sportivi, il volontariato sul fronte di confine delle emergenze sociali e quindi delle fasce sociali più emarginate.
Questo rafforzamento, particolarmente nella riorganizzazione dello stato sociale e nella liberalizzazione dei servizi pubblici locali, passa attraverso il pieno dispiegamento del principio di sussidiarietà nel rapporto tra pubblico, privato e privato sociale, e la creazione delle condizioni favorevoli (giuridiche, fiscali, di servizi di sostegno …) all'autorganizzazione delle energie professionali e umane della società civile e al finanziamento pubblico e sociale delle attività ; tutto questo è molto di più e di diverso del puro passaggio dallo statalismo al mercato.
D.E.ritiene che vada sostenuto lo sviluppo e sempre più riconosciuto il ruolo delle nuove forme di partecipazione espresse dall'associazionismo dei consumatori
e di tutela dell'ambiente,
nonché vadano rafforzate e diffuse tutte le istanze di partecipazione democratica e di controllo sociale nei grandi servizi pubblici territoriali, dalla scuola alla sanità alle pubbliche amministrazioni.
A questo riconoscimento del ruolo della società civile deve ispirarsi non solo l'organizzazione sociale ma anche la riforma fiscale, con una significativa riduzione della sua pressione sui redditi da lavoro e da impresa, al di là della spettacolare rincorsa elettoralistica dei due poli, e con una generalizzata defiscalizzazione delle risorse private destinate a fondi con finalità sociali.
Per D.E.si tratta di perseguire non ipotesi di appiattimento o addirittura unificazione di aliquote, tutte fondate sulla iniquità che rifiuta la progressività dell'imposta sul reddito, ma un progetto, che, recuperando l'evasione e riducendo equamente l'imposizione, restituisca risorse ad imprese per migliorare competitività
e alle famiglie per accrescere domanda di consumi e per partecipare responsabilmente alla spesa sociale in base al reddito familiare,
ferma restando le garanzia per tutti di fruire dei diritti, universalisticamente e solidaristicamente riconosciuti, alla salute, all'istruzione, alla pensione, alla assistenza, alla casa.
Il lavoro.
Il federalismo solidale e la valorizzazione della partecipazione sono idonei al governo delle diversità e della complessità, e responsabilizzano istituzioni e società civile, a partire dalle realtà locali, alla promozione dell'unità del Paese e dell'identità nazionale, ma i fattori decisivi di questa unità sono il riequilibrio dello sviluppo economico e il lavoro per tutti e per tutte.
Il pieno impiego, inteso come possibilità concreta per tutti e per tutte di accedere adun reddito attraverso l'esperienza lavorativa, è l'obiettivo prioritario di D. E . : per tuttie per tutte il lavoro,
la qualità del lavoro soddisfacente e la formazione continua,
la sicurezza sul lavoro,
la tutela contrattuale e contributiva,
le pari opportunità.
A questo fine vanno assunte tutte le misure che favoriscano la competitività del sistema produttivo e la sua internazionalizzazione : * dalla modernizzazione delle grandi infrastrutture di rete, tra l'Europa e il Mediterraneo,
* alla efficienza delle pubbliche amministrazioni,
* alle condizioni sociali e di sostenibilità ambientale,
* a politiche industriali centrate su formazione, ricerca e innovazione tecnologica,
* ad un rinnovato progetto, partecipato, di liberalizzazioni e privatizzazioni,
* alla promozione dei sistemi territoriali a rete di piccole e medie imprese, sostenendo in particolare l'innovazione e illoro collegamento con i mercati internazionali,
* alla riduzione della pressione fiscale, da finalizzare alla diminuzione progressiva, per l'impresa, degli oneri sociali sul lavoro, a parità di prestazioni previdenziali e di salario per i lavoratori, e ad una maggiore disponibilità, per le famiglie, di accedere ai consumi,
* a politiche di flessibilità negoziate del lavoro, accompagnate da misure che accrescano l'occupabilità e migliorino la tutela sociale nei processi di mobilità.
D.E.è particolarmente attenta alle condizioni imprenditoriali e professionali e alle istanze dei soggetti economici più dinamici ed innovativi del sistema economico : piccoli imprenditori, artigiani, professionisti, tecnici, operatori della nuova economia;
così come ritiene importanti politiche pubbliche in grado di sviluppare tutte le potenzialità occupazionali non solo dei settori delle nuove tecnologie, ma di quelli come l'artigianato, il commercio, il turismo, l'ambiente e l'agricoltura, i servizi alla persona, la cooperazione e il terzo settore.
D.E.è per rinnovare, dopo l'abbandono degli ultimi governi, la politica di concertazione, che negli anni novanta ha realizzato il risanamento finanziario , sugli obiettivi dello sviluppo e della competitività per i quali vi sono ora le risorse finanziare da non disperdere elettoralisticamente ma da indirizzare ad un progetto di crescita, e le condizioni internazionali di un ciclo economico positivo per l'Europa.
Ma è il problema del riequilibrio tra Nord e Sud la questione nazionale centrale dello sviluppo e della competitività del Paese sul piano europeo ed internazionale, perché non sia penalizzato nella competizione globale.
Per lo sviluppo vero e non assistenziale del Mezzogiorno e di tutte le aree del Paese in difficoltà strutturali, senza dividersi tra statalisti pentiti e presunti liberisti, come è accaduto per le politiche del "falso bipolarismo", occorrono in un nuovo Patto sociale per lo sviluppo con governo nazionale, Regioni e AA. LL.:
la scelta di una netta politica differenziata, anche con una più decisa determinazione nei confronti dell'U. E. per le materie che prevedono vincoli, a favore delle aree più svantaggiate, rispetto a tutti i fattori di crescita della competitività, in particolare relativamente agli investimenti infrastrutturali, alle politiche industriali innovative, alle politiche fiscali, alle flessibilità negoziate del mercato del lavoro;
il rilancio e l'estensione a tutto campo, con una drastica semplificazione procedurale, della programmazione negoziata, regionale e locale, fondata sulla concertazione sociale, per una mobilitazione sulle questioni dello sviluppo condivisa tra tutti i soggetti istituzionali, imprenditoriali, sindacali, della finanza e del credito;
la messa in campo di una strategia più incisiva contro la piaga del lavoro irregolare o sommerso, con riferimento non solo ad un più efficace sistema integrato di controllo e di repressione,
ma anche ad una radicale semplificazione delle incombenze amministrative e procedurali delle imprese e alla progressiva riduzione strutturale dell'onere sociale del lavoro a loro carico,
alle misure negoziali e fiscali, adeguatamente monitorate nel territorio, che favoriscono programmi di graduale emersione e riallineamento;
un'azione efficace, con una costante mobilitazione istituzionale e sociale e il sostegno di politiche mirate, per ridurre il tasso di criminalità organizzata, che si collega d'altra parte direttamente al tasso di economia illegale;
un equilibrio della programmazione dei flussi immigratori con politiche nazionali e locali mirate, secondo le esigenze oggettive della domanda del mercato del lavoro, a favorire, sotto il profilo della formazione della qualità dell'offerta e dei costi sociali dell'accoglienza, la mobilità dei disoccupati meridionali e dei giovani delle famiglie italiane emigrate, e soprattutto il trasferimento delle imprese nel Mezzogiorno.
Perché le flessibilità negoziate del lavoro, non si traducano in precarietà e in minore tutela dei lavoratori, sviluppino buona occupazione e siano coerenti con le esigenze della competitività, con l'impegno prioritario dell'impresa all'innovazione dei processi produttivi e alla innovazione e alla qualità dei prodotti, D.E.è particolarmente impegnata a riprendere un'iniziativa forte sui temi del mercato del lavoro, disattesa dopo la legge 196 del '97 per realizzare e sostenere le politiche che accrescano la occupabilità dei lavoratori : istruzione di base alta e formazione fino a 18 anni per tutti,
formazione professionale continua e qualificata,
efficienti servizi locali dell'impiego, pubblici, privati e del privato sociale, per l'informazione, l'orientamento personalizzato, l'incontro tra domanda e offerta, l'accompagnamento all'autoimprenditorialità,
un nuovo sistema di ammortizzatori sociali attivi, a sostegno della mobilità e del nuovo inserimento nel lavoro.
La qualità della vita
Le esigenze da soddisfare riferite alla qualità della vita sono più vaste e complesse che nel passato e, senza una ridefinizione di priorità e nuovi criteri equi di partecipazione, compromettono la compatibilità finanziaria dello stato sociale.
I profondi mutamenti del mercato del lavoro, le trasformazioni della struttura e della vita familiare, l'allungamento delle attese di vita con una presenza sempre più rilevante di anziani, da tutelare ed anche da valorizzare come risorsa, l'aggressione ambientale dello sviluppo, l'ambivalenza delle sfide della scienza e della tecnica, che minacciano la vita stessa, comportano nuove domande di tutela, di assistenza e di benessere, modificano quelle su cui è modellato il vecchio welfare, accrescono, senza un riadeguamento dello stato sociale, i rischi della esclusione.
D.E.individua pertanto come questioni prioritarie di intervento :
Tutela sociale e politica per la famiglia.
Al sistema di protezione sociale, che deve mantenere il carattere universalistico e solidaristico, vanno destinate maggiori risorse per riequilibrarlo nelle politiche per la famiglia,
per i servizi alla persona,
per la formazione e per l'inserimento sociale e lavorativo dei giovani, secondo gli standards e il modello europeo.
E' una mistificazione liberista che il riequilibrio della destinazione delle risorse debba avvenire a danno dei livelli di tutela del sistema previdenziale.
La riforma federalista e la partecipazione responsabile della società civile sono il nuovo contesto per una gestione del welfare locale in termini di efficienza, di equità e solidarietà, di risposta ai nuovi bisogni, facendo anche patto tra i diversi soggetti del territorio.
Il ruolo del pubblico deve qualificarsi sempre più nella capacità di programmare, definire standards, accreditare strutture erogatrici, controllare qualità, integrare con i criteri dell'efficienza e della qualità, in un quadro di programmazione pubblica, strutture pubbliche, private e del privato sociale, attivando nel territorio una competizione regolata che consenta al cittadino di operare scelte responsabili, senza rischi di esclusione sociale.
Innanzitutto, nelle politiche nazionali, regionali e locali, deve essere riconosciuta pienamente e sostenuta, con appropriate misure economiche, di servizi, di conciliazione dei tempi di lavoro e di cura, la funzione sociale della famiglia, come risorsa fondamentale per promuovere la coesione sociale, per prevenire e affrontare emergenze sociali, per ridisegnare, modernizzare e dare dinamica ad un welfare più umanizzato e compatibile rispetto alle risorse.
Vanno superati ritardi e incertezze nell'introduzione di un indicatore di reddito basato su scale di equivalenza familiare, in lternativa all'inaffidabile accertamento fiscale, per rendere trasparenti ed equi i criteri di accesso ai servizi sociali e di partecipazione alla spesa.
Va completata la riforma dello stato sociale con quella degli ammortizzatori sociali per rispondere ai nuovi bisogni derivanti dalle domande di un mercato del lavoro sempre più competitivo e caratterizzato dalla mobilità dei lavori.
La riforma previdenziale, esclusa ogni ingiustificata ipotesi di revisione per abbassare la tutela, va implementata in modo più efficace - è la vera risposta alle nuove leve di lavoratori, smascherando gli interessati falsi profeti dello scontro tra generazioni – sia nella attuazione dei fondi complementari sia nel loro finanziamento con la disponibilità negoziata del trattamento di fine rapporto e con più favorevoli agevolazioni fiscali.
Per D.E.è una priorità che i trattamenti economici sociali e i trattamenti previdenziali minimi delle persone, prive di altri redditi e con riferimento anche al reddito familiare, devono raggiungere misure dignitose oltre la soglia di povertà.
La riforma sanitaria non va rimessa in discussione nelle sue scelte strutturali, ma il nuovo servizio sanitario nazionale va portato a regime dalle Regioni, a cui sono stati trasferiti poteri e risorse, in tutto il Paese, superando il dualismo che compromette l'eguale esercizio del diritto di tutela della salute da assicurare a tutti i cittadini.
A questo riguardo il trasferimento dei poteri alle Regioni non deve deresponsabilizzare il governo centrale da politiche mirate di sostegno tecnico a quelle in maggiore difficoltà.
D.E.ritiene necessario un monitoraggio nazionale costante per sollecitare alle Regioni eventuali politiche correttive ovvero per nuovi interventi legislativi, se realmente necessari : - sugli effetti dell'applicazione dei criteri aziendali di gestione, fondata su una moderna organizzazione informatica, non solo sul versante del governo delle risorse,
ma soprattutto su quello dell'efficacia, della equità, della tempestività e della qualità delle prestazioni, che riguardano i livelli essenziali e uniformi delle prestazioni da garantire a tutti i cittadini;
- sulle criticità * della agibilità delle strutture e delle dotazioni tecnologiche rispetto ad un qualificato espletamento del rapporto esclusivo dei medici e dei sanitari,
* della distrettualizzazione e territorializzazione dei servizi a fronte di una riqualificazione specialistica degli ospedali,
* dello sviluppo delle strutture territoriali per la riabilitazione, comprese l'assistenza sanitaria e socio sanitaria domiciliare e le RSA,
* della integrazione tra la sanità e l'assistenza sociale, di competenza dei Comuni,
* dello sviluppo della prevenzione e dell'integrazione tra medicina di base e dipartimenti dell'azienda sanitaria.
Per migliorare qualità, equità, tempestività nella erogazione delle prestazioni, per D.E.la riforma va ulteriormente implementata rispetto ai seguenti obiettivi, che non mettono in discussione il carattere universalistico e solidaristico e il finanziamento pubblico con la perequazione nazionale :
- il rafforzamento della competitività tra le strutture pubbliche, private e del privato sociale e della libertà di scelta dei cittadini, soggetti di diritti e portatori di risorse finanziarie, da cui devono dipendere interamente i bilanci aziendali.
A questo fine, congli stessi criteri di efficienza ed efficacia, va dimensionato rispetto a specifici settori di intervento, in un quadro di programmazione regionale, anche il monopolio della intermediazione finanziaria, di cui oggi è titolare esclusiva l'azienda pubblica, a favore di nuovi soggetti a carattere mutualistico, espressione di grandi aggregazioni sociali, distinti dalle strutture erogatrici e interessati ad integrare risorse e prestazioni aggiuntive ;
- il potenziamento istituzionale del controllo sociale da parte delle organizzazioni interessate della comunità locale rispetto al potere monocratico del direttore generale e al potere politico della Regione ;
- una maggiore responsabilità competente del personale medico e sanitario nel governo delle aziende e la promozione delle innovazioni di struttura, di tecnologia, di formazione e di ricerca necessarie allo sviluppo professionale di queste figure, patrimonio fondamentale per la tutela della salute dei cittadini
Istruzione e formazione
Lo sviluppo democratico, la capacità di innovazione e la competitività del Paese, la capacità delle persone di orientarsi e di partecipare consapevolmente nella complessità sociale, di inserirsi nel lavoro e di determinare il proprio sviluppo professionale, saranno sempre più determinate dal livello e dalla qualità ed integrazione del sistema di istruzione e di formazione professionale, dalle opportunità che saranno offerte a giovani ed adulti di accedervi lungo tutto il corso della vita.
Per rispondere a queste esigenze occorrono non radicali e contraddittorie costruzioni ingegneristiche degli ordinamenti, in totale discontinuità con il patrimonio culturale ed educativo della scuola italiana, come la riforma dei cicli scolastici da rivedere profondamente, ad iniziare dalla scuola elementare e dalla scuola media e dall'impianto culturale dei nuovi programmi.
Per D.E., oltre la revisione della riforma dei cicli, l'impegno prioritario riguarda :
- la piena attuazione dell'autonomia delle scuole,
dell'innalzamento dell'obbligo scolastico nei primi due anni della secondaria superiore, integrando scuola e sistema di F. P. e anticipando a cinque anni di età l'inizio del percorso scolastico,
dell'esercizio del diritto alla formazione fino a 18 anni;
- la rivalutazione sociale e retributiva della professione degli insegnanti, che devono fare fronte ad impegni così determinanti per il destino delle persone e per lo sviluppo del Paese ;
- l'assicurazione, per la libera scelta educativa delle famiglie in un sistema competitivo integrato ben regolato, della piena eguaglianza di trattamento per l'accesso e la fruizione, la qualità degli studi, il loro esito legale, come previsto dalla Costituzione, trascuola statale e scuola paritaria, affrontando con soluzione, che accrescano la stessa libertà di insegnamento , il problema del finanziamento.
Rispetto ad esso le misure previste per il diritto allo studio non sono appropriate e sono altra questione da affrontare organicamente ed in modo generalizzato per sostenere le famiglie socialmente deboli e per investire sui giovani meritevoli, potenziando finanziariamente le competenze regionali.
Immigrazione.
Una ordinata convivenza con i cittadini stranieri immigrati, la cui presenza è ormai riconosciuta come una risorsa indispensabile per lo sviluppo del Paese ed una opportunità culturale preziosa per entrare nella globalizzazione, è un fattore della qualità della vita nelle comunità locali.
A questo fine, perché il fenomeno dell'immigrazione non sia vissuto come fattore di insicurezza sociale e quindi non sia oggetto di conflitto e di odiose discriminazioni con reciproche paure e pregiudizi, D.E.è impegnata a promuovere :
- misure più idonee per contrastare l'entrata e la presenza clandestina, compresa la lotta al lavoro sommerso, in gran parte causa e non effetto della presenza illegale ;
- un efficiente governo della programmazione nazionale dei flussi con la partecipazione delle Regioni e sostenuta da un sistema bilaterale di intese con i paesi di origine, che tenga anche conto della necessità della promozione del riequilibrio occupazionale tra le aree del Paese ;
- un impegno forte del sistema delle autonomie locali nelle politiche di integrazione sociale, decisive per un'ordinata convivenza e la garanzia di una ospitalità fraterna ma esigente.
Sicurezza.
Una delle conseguenze non previste del benessere conquistato in questi anni è costituito dal riemergere di una criminalità minore, dovuta anche alla saldatura tra forme tradizionali di criminalità interna con alcuni effetti indesiderati connessi ai flussi migratori.
Ne è derivato il diffondersi in tutti gli strati della popolazione, specie nelle regioni più ricche, di un senso di incertezza rispetto alla propria sicurezza individuale e alla sicurezza della propria abitazione.
Per D.E.da un lato, dunque, il fronte della lotta alla grande criminalità organizzata deve continuare ad essere presidiato con determinazione, dall'altro lato vanno trovate risposte, soprattutto locali, al problema della sicurezza individuale.
Ciò significa un maggiore controllo del territorio, realizzato a livello di comunità locali, da esercitarsi anche in forme nuove e meno costose rispetto al solo uso delle forze di polizia.
Si tratta di soluzioni che devono essere alternative alla logica dell'azione diretta da parte dei cittadini, la cui pericolosità e irrilevanza pratica vanno apertamente contrastate.
L'obiettivo della sicurezza dei cittadini è compatibile con l'integrazione degli immigrati solo all'interno del rispetto rigoroso delle regole che la comunità nazionale si è data.
Un reale coordinamento delle forze di polizia,
gli investimenti nelle dotazioni tecnologiche,
l'adeguamento degli organici,
il miglioramento dei trattamenti normativi ed economici del personale sono aspetti di una politica per la sicurezza, sui quali è impegnata D.E…
L'altro fattore decisivo, che impegna D. E. , è l'efficienza della giustizia.
Sono prioritarie tutte le misure che assicurano l'eguaglianza reale dei cittadini,
la tempestività dei processi,
le condizioni di parità tra accusa e difesa,
la certezza dell'esecuzione della pena,
le condizioni umane dei luoghi di detenzione.
Scienza e tecnologia.
La politica deve porsi con chiarezza la questione della scienza e della tecnologia per le ricadute che hanno sulla società e sull'uomo.
L'attenzione va rivolta a tutti i campi di applicazione delle biotecnologie con il loro aspetto ambivalente, potendo migliorare le condizioni dell'umanità ed essere una fonte di danno e di svalutazione della vita.
Occorre dunque una politica in grado di orientare e regolare l'utilizzo della scienza e della tecnica, finalizzata non a manipolare la vita a piacimento, ma tesa a svilupparla, proteggerla come valore assoluto e farla crescere in tutte le sue fasi, comunque senza scorciatoie rispetto ai problemi che si pongono alla coscienza delle persone in termini di libertà e responsabilità.
Ambiente e grandi opere.
L'ambiente costituisce una priorità programmatica in relazione alla tutela della salute e degli spazi di vita dei cittadini.
L'ambiente, la tutela di quello naturale e la riqualificazione urbana sono una risorsa per lo sviluppo in termini generali e, come specifico settore economico, sono un'area importante di nuova occupazione.
L'esigenza tuttavia di limitare l'azione spontanea del mercato per affermare uno sviluppo sostenibile deve poter lasciare uno spazio di progettazione, comunque compatibile, ad un programma di grandi opere infrastrutturali, da tempo non più all'attenzione dell'agenda pubblica del nostro Paese.
Questo programma, indicativo delle linee essenziali, è aperto al contributo delle donne e degli uomini liberi, che con il loro voto vogliono partecipare alla sfida di un progetto di cambiamento della politica ed essere protagonisti di una nuova stagione politica del Paese.
