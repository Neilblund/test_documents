KANNATAMME  Kristillis-siveellisen kasvatuksen tehostamista kouluissa ja lasten päiväkodeissa. Uskonnonopetus on säilytettävä tunnustuksellisena ja sille on varattava riittävästi viikkotunteja  Vanhemmille mahdollisuutta valita lapsilleen haluamansa päivähoitomuoto. Valtion tulee tukea myös lasten kotihoitoa riittävän suuren äidinpalkan avulla  Lyhennettyä työaikaa alle kouluikäisten lasten äideille ansioiden vähentymättä  Sotainvalidien ja muiden vammaisten sekä pitkäaikaissairaiden toimeentulon sekä hoito- ja kuntoutusmahdollisuuksien turvaamista  Asuntosäästäjien aseman turvaamista ja myös ulkomailla asuville mahdollisuutta ryhtyä asuntosäästäjiksi  Asuntotuotannon suuntaamista entistä enemmän pientaloihin sekä kohtuuhintaisiin vuokra-asuntoihin  Maksutaseen tasapainottamista ja paluumuuton tekemistä mahdolliseksi kaikille halukkaille tukemalla kotimaista työtä ja yrittäjätoimintaa  Inflaation panemista kuriin lopettamalla verovarojen hillitön tuhlailu ja virkakoneiston paisuttaminen  Työolosuhteiden tekemistä terveellisemmiksi ja turvallisemmiksi  Nykyistä tasaisempaan tulonjakoon tähtäävää tulopolitiikkaa  Yleisen järjestyksen ja turvallisuuden palauttamista kaduille ja puistoihin  Vapaan yhteiskuntajärjestelmän säilyttämistä laillisen elämänmenon turvaajana  VASTUSTAMME  Sosialistisen pakkoyhteiskunnan luomista Suomeen  Uskonnollisen kasvatuksen poisjättämistä lasten päiväkodeista  Kansamme ja sen nuorison turmelemista alkoholin, tupakan tai muiden huumeiden avulla  Pornosaastan estotonta levittämistä maassamme  Isänmaamme ja kansallisten arvojemme halventamista radiossa, TV:ssä tai muissa joukkotiedotusvälineissä  Vallan keskittämistä harvojen puoluejohtajien käsiin ja poliittisia virkanimityksiä.  TURVALLISEEN YHTEISKUNTAAN   - SUOMEN KRISTILLINEN LIITTO  ARI-paino Saarijärvi 1975  EDUSKUNTAVAALIT SYYSKUUN 21 JA 22 P:NÄ  SUOMALAINEN - ÄÄNESTÄ SYNNYINMAASI VAPAUDEN PUOLESTA  SUOMALAINEN, synnyinmaasi on vaarassa. Kansamme kunnioittamat kristilliset perusarvot on hylätty yhteiskuntaelämässä ja sen sijaan kansallemme vieras ateistinen ajattelu on soluttautumassa joukkotiedotusvälineisiin, koululaitokseen ja jopa oikeuslaitokseen.  edelliseen hallitukseen osallistuneet puolueet, sosiaalidemokraatit, keskustapuolue, liberaalit ja ruotsalainen kansanpuolue eivät ole pystyneet estämään tapahtunutta kehitystä. Siksi tarvitaan muutosta eduskunnan kokoonpanossa. Näissä vaaleissa Sinä voit vaikuttaa siihen, säilyykö synnyinmaasi vapaana, vai luisuuko se kohti ateistista pakkoyhteiskuntaa.  SUOMEN KRISTILLINEN LIITTO  TIE TURVALLISEEN YHTEISKUNTAAN  Kristillinen Liitto ajaa rohkeaa uudistuspolitiikkaa vapaan yhteiskuntajärjestelmän pohjalta. Haluamme korjata vähävaraisen kansanosan, perheenäitien, eläkeläisten, rintamaveteraanien, invalidien, pienviljelijöiden ja muiden vähätuloisten asemaa, mutta tiedämme, ettei sosialistinen pakkovalta OLE mikään ratkaisu heidän ongelmiinsa, vaan YHTEISKUNNAN UUDISTAMINEN KRISTILLISTÄ veljesmieltä NOUDATTAEN.  Erityisesti haluamme palauttaa kristilliset perusarvot, rehellisyyden, raittiit elämäntavat, tasapainoisen perhe-elämän ja työn kunnioittamisen yhteiskunnallisen rakennustyön perustaksi.  Kristillinen Liitto on turvallinen ja luotettava vastapaino poliittiselle ja moraaliselle rappiolle maassamme.  TURVALLISEEN YHTEISKUNTAAN -KRISTILLINEN LIITTO  ENNAKKOÄÄNESTYS 1.-13.9. - KÄYTÄ ÄÄNIOIKEUTTASI  syksyn 1975 eduskuntavaaleissa
