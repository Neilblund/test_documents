ცვლილების დროა კონსტიტუციაში
საქართველოს ოფიციალური რელიგია იქნება მართლმადიდებელი ქრისტიანობა, როგორც ქართველი ხალხის ტრადიციულად აღიარებული რელიგია;
საქართველოს სამოციქულო ავტოკეფალური მართლმადიდებელი ეკლესიის მწყემსთავარი - სრულიად საქართველოს კათოლიკოს-პატრიარქი იქნება ხელშეუვალი;
სახელმწიფო და ეკლესია ერთმანეთისაგან დამოუკიდებელნი იქნებიან.
ცვლილების დროა ეკონომიკურ პოლიტიკაში
ქვეყნის ეკონომიკა დაეფუძნება ჩვენი ბუნებრივი რესურსებიდან ყველაზე მნიშვნელოვანის - მტკნარი სასმელი წყლის რესურსების რაციონალურ გამოყენებას;
საქართველოში საექსპლოატაციოდ დასაშვები მტკნარი წყლის რესურსის მხოლოდ 0,75%-ის ჩამოსხმა-რეალიზაცია 2-ჯერ გაზრდის ქვეყნის საბიუჯეტო შემოსავლებს 2,5 წლის განმავლობაში;
საქართველოს ყოველწლიური ფულადი შემოსავლები გაიზრდება 12 მლრდ აშშ დოლარით;
1 350 000 მეანაბრეს სრულად დაუბრუნდება 90-იან წლებამდე სახელმწიფო ბანკებში შეტანილი დანაზოგები 4 წლის განმავლობაში;
წყლის ინდუსტრიის მთელი კომპლექსისათვის საჭირო ინფრასტრუქტურის მშენებლობა და მომსახურება საწყის ეტაპზე შექმნის 150 ათასზე მეტ სამუშაო ადგილს 800 აშშ დოლარის ოდენობის საშუალო ყოველთვიური ანაზღაურებით;
ცვლილების დროა სოციალურ სფეროში
ჯანმრთელობის დაცვის საბაზისო პაკეტით საქართველოს ყველა მოქალაქე იქნება უზრუნველყოფილი;
მოხდება სახელმწიფო მფლობელობაში არსებულ სამედიცინო დაწესებულებებში სამედიცინო პერსონალისთვის მინიმალური ხელფასის განსაზღვრა 300 ლარით;
დაიწყება 15 წლამდე ბავშვების უფასო სტაციონარული მკურნალობის პროგრამის განხორციელება;
უზრუნველყოფილი იქნება საქართველოს ყველა რეგიონში თითო მუნიციპალური საავადმყოფოს ფუნქციონირება;
გაიცემა ინვალიდთათვის ყოველთვიური დახმარების 200 – 300 ლარის ოდენობით, კატეგორიების მიხედვით;
განხორციელდება ორსულობის, მშობიარობის და ბავშვის მოვლის, ასევე ახალშობილის შვილად აყვანის გამო შვებულებების სრულად ანაზღაურება ორსულობამდე არსებული ხელფასის ოდენობით;
მეორე და ყოველი მომდევნო ბავშვის გაჩენის შემთხვევაში გაიცემა 500 ლარის ოდენობით ერთჯერადი დახმარება, ხოლო ყოველ ბავშვზე - 50 ლარის ოდენობით ყოველთვიური დახმარება სასკოლო ასაკამდე;
მარტოხელა დედებისთვის დახმარების სახით ყოველ ბავშვზე ყოველთვიურად გაიცემა 100 ლარი;
მინიმალური სახელმწიფო პენსია განისაზღვრება 200 ლარით;
ყოველთვიური დახმარების სახით დაუსაქმებელ მოქალაქეებზე 100 ლარი გაიცემა;
მინიმალური ხელფასის ოდენობა განისაზღვრება 200 ლარით.
მინიმალური სახელმწიფო პენსია განისაზღვრება 200 ლარით;
ყოველთვიური დახმარების სახით დაუსაქმებელ მოქალაქეებზე გაიცემა 100 ლარი;
ცვლილების დროა განათლების სისტემაში
მოხდება მკვლევართა და პროფესორ-მასწავლებლებისათვის ღირსეული სამუშაო პირობების შექმნა;
პედაგოგების მინიმალური ხელფასი განისაზღვრება 300 ლარით;
უმაღლესი სასწავლებლებისათვის განხორციელდება რეალური ავტონომიის დაბრუნება;
უზრუნველყოფილი იქნება უმაღლესი სასწავლებლების აკრედიტაციის პროცესის სამართლიანობა და გამჭვირვალობა;
საჯარო სკოლებში მოხდება ქრისტიანულ ღირებულებებზე დამყარებული სასწავლო სააღმზრდელო პროგრამების დანერგვა, რაც საპატრიარქოსთან ინტენსიური თანამშრომლობით და კოორდინაციით მიიღწევა.
ცვლილების დროა მასმედიის სფეროში
აღდგება თავისუფალი მედია სივრცე
და მოხდება პრესის თავისუფლების კანონით დადგენილი ნორმების რეალიზაცია;
აღდგება მასობრივი ინფორმაციის საშუალებების სრული სარედაქციო დამოუკიდებლობა;
გარანტირებული იქნება ბეჭდვითი და ელექტრონული მედია-საშუალებებისათვის დაწესებული საგადასახადო შეღავათები.
ცვლილების დროა ახალგაზრდულ პოლიტიკაში
ჩამოყალიბდება ახალგაზრდების დასაქმების რეგიონალური ცენტრები;
შეიქმნება სპეციალური პროგრამები, რომლებიც გააჩენს მართლმსაჯულებისადმი ახალგაზრდების ნდობას
და რადიკალურად შეცვლის ”ნულოვანი ტოლერანტობის” მიდგომას შემწყნარებლობითა და არაძალადობრივი მიდგომით, როგორც სკოლებსა და უმაღლეს სასწავლებლებში, ასევე მათ გარეთ;
განათლების, დასაქმების, განსახლების, ტრანსპორტისა თუ სხვა სახის რეგიონალური პოლიტიკა შესაბამისობაში მოვა სოფლის ახალგაზრდობის სპეციფიკურ მოთხოვნილებებთან, რაც დახმარებას გაუწევს ახალგაზრდების იმ ნაწილს, რომელსაც სურს სოფლად ცხოვრება.
ცვლილების დროა შინაგან საქმეთა და თავდაცვის სისტემაში
მოხდება თავდაცვისა და შინაგან საქმეთა სამინისტროების სრული დეპოლიტიზირება;
პარტიული ნიშნებით დაკომპლექტებული კადრების ადგილს დაიკავებენ პროფესიონალი კადრის ოფიცრები;
დაწესდება მკაცრი საპარლამენტო კონტროლი როგორც ოპერატიულ-სამძებრო ღონისძიებებზე - მოსმენებზე, თვალთვალზე და აგენტურულ საქმიანობზე,
ასევე შეიარაღებული ძალების საკადრო და ფისკალურ სფეროებზე.
ცვლილების დროა საგარეო პოლიტიკაში
საქართველოს თვითმიზანი არ იქნება ნატოში, ევროკავშირში ან რომელიმე პოლიტიკურ, ეკონომიკურ თუ სამხედრო ორგანიზაციაში გაწევრიანება.
ეს იქნება მხოლოდ საშუალება, რომელიც დაგვეხმარება ქვეყნის უსაფრთხოების უზრუნველყოფაში, კონფლიქტების მოგვარებაში, დემოკრატიის გაძლიერებასა და ეკონომიკურ აღმავლობაში.
ცვლილების დროა დევნილთა და განსახლების პოლიტიკაში
დევნილის შემწეობის ოდენობა სრულ შესაბამისობაში მოვა სხვა სოციალურ დახმარებებთან, რისთვისაც განხორციელდება ადექვატური საბიუჯეტო დაფინანსება;
მოხდება დევნილთა მძიმე საცხოვრებელი პირობების მკვეთრი გაუმჯობესება;
შემუშავებული იქნება საგანგებო სახელმწიფო პოლიტიკა, რომელიც უზრუნველყოფს დევნილთა ეკონომიკური საქმიანობის მხარდაჭერას.
ცვლილების დროა აგრარულ სექტორში
განხორციელდება სოფლის მეურნეობის სუბსიდირება სახელმწიფო ბიუჯეტიდან;
ჩამოყალიბდება ე.წ. ბარტერული ურთიერთობები შხამქიმიკატებისა და სასუქების შემომტან ორგანიზაციებსა და უშუალოდ გლეხს შორის ნებისმიერი შუამავლისა და დილერის გარეშე;
მეღვინეობა-მევენახეობის განვითარება სახელმწიფო პრიორიტეტად იქცევა
და დაიწყება ამ დარგის მომზადება რუსეთის ბაზარზე ღირსეული დაბრუნებისა და მსოფლიო ბაზრების ასათვისებლად;
გლეხებს, რომლებიც ვერ ახერხებენ ყურძნის მოსავლის ჩაბარებას, ხელი შეეწყობათ კოოპერატივების შექმნასა და კონკურენტუნარიანი ევროპული დონის ღვინოების წარმოების აღორძინებაში.
საქართველოში ცვლილების დროა
ცვლილების დროა ქვეყნის ცხოვრების ყველა სფეროში.
თუ არ მოვახდინეთ ცვლილება დღეს, ხვალ შესაცვლელი აღარაფერი დარჩება!
დღეს ჩვენ მოვუწოდებთ ყველას, მათაც, ვისაც ჯერ კიდევ აქვს რაიმე ილუზია არსებულ ხელისუფლებასთან დაკავშირებით და მათაც, ვისაც უკვე არანაირი მსგავსი ილუზია აღარ აქვს, რომ ღიად დაუჭირონ მხარი ამ რეჟიმის ცვლილებას.
ჩვენ უკვე აღარ გვაქვს უფლება რომ ვიფიქროთ, თითქოს შესაძლებელია ამ ხელისუფლების გამოსწორება პატარ-პატარა “კეთილი საქმეებით”.
თუ არ შევაჩერებთ ამ საშიში ორგანიზმის ზრდას და არ შევცვლით ხელისუფლებას დღეს, მაშინ ხვალ, ეს ორგანიზმი საბოლოოდ და შეუქცევადად შეცვლის საქართველოს!
დადგა დიდი ცვლილების დრო!
