Volksunie. Een kordate aanpak. Verkiezingsplatform voor 13.12.87.  De Volksunie, haar mandatarissen en kandidaten op de verruimde lijsten leggen aan de Vlaamse kiezer volgend driepunten- kiesplatform voor.  NU Geen Happart(s) meer.  Zo kan het niet verder, met Happarts en Caparts die het land op stelten zetten, met regeringscrisissen en verkiezingen om de haverklap. Overigens of het nu gaat om Voeren of om onderwijs, om wetenschappelijk onderzoek of RTT-bestellingen: ieder dossier heeft zijn scherpe Vlaams-Waalse kanten. Die moeten er afgevijld. Nu! Zonder oplossing voor de hete communautaire hangijzers is geen enkel volgehouden herstelbeleid mogelijk. De nieuwe afspraken bij de komende grondwetsherziening betekenen voor de VU: Vlaanderen baas in eigen huis, op eigen grondgebied, over eigen middelen.  NU Ieder zijn deel.  Het opruimen van de hete communautaire hangijzers door een zindelijke staatshervorming zal eindelijk een kans geven aan een volgehouden echt herstelbeleid. De afbouw van de rijksschuld moet ruimte vrijmaken voor een beleid, dat zich op de echt wezenlijke dingen kan toespitsen: versterking van het economisch draagvlak waarop onze sociale voorzieningen rusten, prioritaire aanpak van de werkloosheid o.m. door verlaging van de zware lasten die op de arbeid rusten, hervorming van de sociale zekerheid, solidariteit met degenen die het lastig hebben in onze samenleving. Uiteindelijk zal een eerlijke hervorming van het belastingsysteem, met verlaging van de fiscale druk, de inspanningen bekronen.  NU Propere handen.  De Volksunie wil niet zomaar 'n Vlaanderen. Wel een Vlaanderen met een nieuwe, zindelijke politieke cultuur. Een land waarin de regeringsleiders zich fatsoenlijk gedragen, waar geen plaats is voor smeergeld, schandalen en wapensmokkel. Waar benoemingen eerlijk gebeuren naar bekwaamheid en ervaring, waar de staatsdienst in eer hersteld wordt met een charter voor de ambtenaren. Een Vlaanderen dat een bijzondere zorg heeft voor onderwijs, cultuur, omgevingsbeleid, vrede en ontwikkeling.  NU VOLKSUNIE. EEN KORDATE AANPAK.  Zes jaar lang heeft de aftredende regeringscoalitie de communautaire problemen afgedaan als bijkomstig. Deze koelkastpolitiek heeft geleid naar herhaalde crisissen en droeg definitief bij tot de val van de regering en vervroegde verkiezingen. Hartens VI bleek niet eens in staat, de uitspraken van de hoogste rechtscolleges te doen uitvoeren. Happart blijft, de regering gaat. Een pijnlijke afgang.  Inmiddels zijn de sociaal-economische problemen torenhoog gebleven. De rijksschuld overschrijdt 6.000 miljard, hetzij 1,8 miljoen per gezin. De eerste 150.000 Fr belastingen die elk gezin in dit land betaalt dient enkel en alleen om de intrestlast op de overheidsschuld te delgen. Niettegenstaande alle beloften steeg de belastingdruk met meer dan 10 % sinds het aantreden van de huidige coalitie begin 1982.  Tijdens dezelfde periode steeg de werkloosheid met meer dan 150.000 eenheden, de langdurige werkloosheid met 90.000 en het aantal werkzoekenden met meer dan 270.000. Zo kan het niet langer. Er moet een KORDATE AANPAK komen. Nu. Voor een vrij Vlaanderen dat weet wat het wil.  NU Geen Happart(s) meer.  Het volgende parlement heeft grondwetgevende bevoegdheid. Niet alleen de noodzaak maar ook de ruimte is thans aanwezig om de staat te hervormen. Iedereen is het erover eens dat de huidige structuren niet voldoen. Overlappende bevoegdheden, onvoldoende financiële middelen en een deloyale uitvoering van wat desondanks reeds mogelijk was beletten de ontplooiing van de eigen volksgemeenschap.  De Volksunie wil dan ook een grondige hervorming, met een zo groot mogelijk zelfbestuur. De vraag mag niet zijn, welke bevoegdheden overgedragen worden naar de Gemeenschappen. Het zijn de Gemeenschappen die na overleg moeten beslissen, wat ze nog aan de nationale regering overlaten en hoe de financiering daarvan zal geregeld worden.  Vijf vaste pijlers.  Vanuit deze basisstelling wil de Volksunie de Vlaamse macht richten op de verwezenlijking van vijf basisbeginselen.  1. De grenzen van de gewesten zijn onaantastbaar; hierover kan niet meer onderhandeld worden.  2. De politieke en administratieve overheden in Vlaanderen moeten bevoegd zijn voor gans het Vlaamse grondgebied en over alle Vlaamse gemeenten zonder enige uitzondering. Er is in Vlaanderen geen plaats meer voor Happarts of Caparts. De Vlaamse regering moet het toezicht houden over de benoeming van de burgemeesters en de voogdij over de schepencolleges en het gemeentebestuur.  3. Het beginsel van wederzijdse niet-inmenging moet ten volle aanvaard en geëerbiedigd worden. De Waalse gemeenschap mag op geen enkele wijze in staat zijn het taalgebruik te beïnvloeden of te regelen in Vlaanderen.  4. In Busselhoofdstad (de gemeenten van de agglomeratie) moeten de Vlamingen op volwaardige en effectieve wijze deelnemen aan het bestuur op alle vlakken, van de gemeenten tot en met het hoofdstedelijk gewest.  5. Elke Gemeenschap moet over eigen belastingbevoegdheid beschikken. Er moet een rechtstreekse band komen tussen wat in een Gemeenschap verdiend en geproduceerd wordt en wat er wordt uitgegeven, tussen het bruto regionaal product, het inkomen van de inwoners en de fiscale toestand van de burgers. De solidariteit tussen de Gemeenschappen moet op doorzichtige en vrijwillige wijze spelen, op grond van objectief meetbare normen.  Over deze vijf grondbeginselen bestaat grote eensgezindheid in de brede Vlaamse beweging. De Volksunie wil ze met een kordate aanpak nu verwezenlijkt zien. Daarvoor is, naast de versterking van de politieke Vlaams-nationale factor de Volksunie, tevens een breed Vlaams overleg hoogst wenselijk zoniet noodzakelijk.  Een staat van vandaag voor morgen.  Overigens moeten de structuren ook aangepast worden aan de eisen van een moderne staat. Dit betekent een eigen Vlaamse Raad, rechtstreeks verkozen door de Vlamingen, naast het nationale parlement. Het sisteem van het dubbele petje hoort voortaan thuis in het folkloremuseum. Het bestuurlijke beslissingsniveau moet dichter bij de burger gebracht worden, hetgeen voor ons betekent dat de gemeentelijke autonomie dient gerespecteerd en uitgebreid.  De bevoegdheden van het nationaal parlement en de nationale regering moeten strikt beperkt worden tot wat onmisbaar is voor het instandhouden van een economische en monetaire unie. Alle betwistbare bevoegdheden behoren aan de Gemeenschappen. Wij beschouwen de nationale bevoegdheden als een voorlopige overgangsregeling tot op het ogenblik dat de Europese integratie een feit wordt en de Gemeenschappen rechtstreeks binnen het Europees verband kunnen opereren.  Bevoegdheids- en belangenconflicten tussen Vlaanderen en Wallonië kunnen beslecht worden voor het arbitragehof. Het moet toezien op de correcte naleving van de wederzijdse rechten en plichten.  Niet zonder ons.  De Volksunie wenst actief en positief mee te werken aan de verwezenlijking van deze nieuwe staatsstructuur. De hervormingen van i970 en 1980 werden doorgevoerd in afwezigheid van de Vlaamse nationalisten en dragen daar alle nadelige kenmerken van.  Een nieuwe grondwetswijziging moet dan ook gebeuren met inbreng van de Volksunie; een goede grondwetswijziging zal er slechts komen mits de kordate aanpak van de VU. De Volksunie is immers de enige Vlaamse partij die niet onder druk staat van een Waalse counterpartij.  NU Ieder zijn deel.  Het is hersenschimmig te geloven, dat een volgehouden herstelbeleid kan gevoerd en de sociaal-economische problemen kunnen opgelost worden zonder gelijktijdige oplossing van de communautaire problemen. Deze dossiers zijn immers sinds vele jaren een blijvende oorzaak van ontwrichting van het beleid. Daarenboven hebben de meeste belangrijke dossiers doorgaans een scherpe communautaire kant, of het nu gaat om overheidsbestelling, om compensaties voor legerbestellingen, om RTT, wegen, havens of industrie.  Het écht herstelbeleid.  Slechts na het lichten van de communautaire hypotheek komt ruimte vrij voor een volgehouden en definitief herstelbeleid: de grondige aanpak van het overheidstekort. Er moet een einde gesteld aan het sneeuwbaleffect van de rentelasten, die onze welvaart vernietigen. De Volksunie is er van overtuigd dat het van de sociale lasten op de lonen. Deze thans veel te zware belasting op de arbeid leidt immers tot vernietiging van arbeidsplaatsen.  Een gevoelige verlaging van deze lasten zal automatisch een gunstige prikkel zijn voor arbeidsintensieve bedrijven en moet de werkloosheid verminderen. Minder werkloosheid betekent minder staatsuitgaven; de sociale kost van één werkloze bedraagt voor de staat niet minder dan 650.000 fr. per jaar. Na deze eerste fase zal ruimte beschikbaar komen voor belastingverlaging. De Volksunie wil, dat ze de onderstaande elementen bevat.  Een veralgemeende dekumul. Een splitsing 60/40 voor gezinnen met één inkomen begrensd tot 1,5 miljoen. Een verhoging van het minimum belastbaar inkomen tot op het bedrag van het bestaansminimum. Een verhoging van dit minimum belastbaar inkomen met 45.000 Fr voor het eerste en tweede kind en 130.000 Fr voor het derde en de volgende kinderen. Op deze wijze wordt een gezins- en kindvriendelijke fiscaliteit gerealiseerd.  Geen enkel inkomen voor méér dan de helft belast, gemeentebelasting inbegrepen. Een gelijke belasting voor alle inkomens, ongeacht hun herkomst; geen enkel inkomen kan of mag aan een dubbele belasting onderworpen worden. Indirecte belastingen en vennootschapsbelastingen moeten afgestemd worden op het Europees gemiddelde. Daarnaast moet er een algemene vereenvoudiging komen en een grotere doorzichtigheid van de wetgeving en de tarieven. De beperking en vereenvoudiging van de fiscale uitgaven zal alvast gedeeltelijk een tegengewicht vormen voor het verlies aan staatsontvangsten.  De Volksunie wil een stabiele fiscale wetgeving die niet om de haverklap gewijzigd wordt, met de hoogste rechtszekerheid zowel voor de burger afzonderlijk als voor de vennootschappen.  Een rechtvaardige fiscaliteit vereist eveneens dat er écht komaf gemaakt wordt met fiscale fraude en belastingontduiking.  Een samenleving met 'n hart.  De Volksunie gelooft niet in het blinde liberale credo, volgens hetwelk de vrije markt alleen alles automatisch zou regelen. De jongste schokken op de beurs hebben trouwens bewezen hoe gevaarlijk en ontredderd deze vrije markt kan worden als hij niet sociaal wordt bijgestuurd. De Volksunie wil een welbegrepen en warme solidariteit met wie het in onze samenleving lastiger hebben: de mindervaliden, zieken, werklozen, jongeren en gepensioneerden.  NU Propere handen.  De Volksunie wil een staatsgezag dat zich fatsoenlijk en zindelijk gedraagt, dat alle burgers gelijk en rechtvaardig behandelt ook en vooral in de administratie en in de rechtspraak, dat zich niet te buiten gaat aan politieke benoemingen, favoritisme en corruptie.  Een nieuwe politieke cultuur.  Dit betekent voor de Volksunie dat er openbaarheid van bestuur komt en dat de slechte gewoonten van geheimhouding, beslotenheid en zogenaamde vertrouwelijkheid plaats maken voor doorzichtigheid. Daarvoor kan, waar nodig en nuttig, de zwijgplicht van de ambtenaren vervangen worden door het spreekrecht van de ambtenaren. De objectieve controle door de burger en door het parlement moet versterkt worden.  Er moet radicaal een einde gesteld aan de politisering van het openbaar ambt, ervaring moet de voorrang krijgen. De lijfeigenschap van het politieke of syndicale lidmaatschap moet worden gebroken. Om politieke benoemingen uit te sluiten wil de Vu de verplichte invoering van vergelijkende examens voor alle betrekkingen en alle bevorderingen, waardoor de gelijke kansen van elke burger hoog worden gehouden.  Overheidstekort kan verminderd worden door een echte sanering, zonder bijkomende lasten voor de burger. Het is daarvoor onontbeerlijk dat consequent overgegaan wordt tot de zgn. zero-basis-budgettering, m.a.w. tot invoering van een sisteem waarbij alle begrotingen stelselmatig worden' doorgelicht en herdacht met het doel alle overtolligheid te weren.  De sociale zekerheid moet grondig hervormd worden, zowel wat de inkomsten als de uitgaven betreft, om voldoende te kunnen geven aan wie het nodig heeft en te voorkomen dat geld naar geld gedragen wordt. De financiering van de sociale zekerheid kan niet langer uitsluitend geregeld worden alleen op basis van bijdragen op de lonen. Tenminste een gedeelte moet gefinancierd worden op basis van de toegevoegde waarde in de onderneming teneinde op deze wijze de bestraffing van de arbeidsintensieve ondernemingen af te remmen.  Meer Vlaanderen voor minder geld.  Tenslotte zal het ruime zelfbestuur, met eigen fiscale bevoegdheid voor de gemeenschappen, automatisch een belangrijke bezuiniging voor gevolg hebben.  Als Vlaanderen en Wallonië ieder voor zichzelf de verantwoordelijkheid zullen dragen voor het innen van hun eigen belastingen, zullen ze bij de aanwending van die opbrengsten spaarzamer handelen en zuiniger besturen. Het spreekt daarenboven vanzelf dat hierdoor een einde zal worden gesteld aan de onrechtvaardige overdracht van 120 miljard per jaar uit Vlaanderen naar Wallonië hetzij 60.000 Fr per Vlaams gezin en per jaar.  Een stevig draagvlak.  De Volksunie wil, op basis van een sociaal bijgestuurde vrije markteconomie, het economisch draagvlak verstevigen en uitbreiden teneinde de sociale voorzieningen blijvend te kunnen financieren. Het beleid van de voorbije regeringscoalitie heeft het gemiddeld inkomen van de burger met 13 procent doen dalen. Tevens is er onrust gegroeid over de toekomst van het stelsel voor sociale zekerheid vooral in verband met de pensioenen. Een sterke economie en een exportgeleide groei, samen met een zorgzame en goedbeheerde staat, moeten het mogelijk maken de solidaire gemeenschap te handhaven en meer zorg te besteden aan de zwakken in de samenleving.  De overheid moet zorgen voor de gunstige omstandigheden waarbinnen een nieuw industrieel beleid kan ontluiken.  Dit beleid moet gericht zijn op bedrijven met toekomst en moet aandacht hebben voor de technologische ontwikkelingen en voor het belang van de dienstensector, evenals van de kleine en middelgrote ondernemingen. Daarbij is het belangrijk dat er een einde komt aan bureaucratie en betutteling, dat de paperassenbrij vermindert dat de subsidiemaatregelen doorzichtig en eenvormig zijn en dat er een aangepast fiscaal beleid wordt gevoerd.  De Volksunie kan geen maatschappij aanvaarden met 500.000 werklozen. Een actieve tewerkstellingspolitiek heeft voor de VO grote prioriteit. De overheid moet bij absolute voorrang iedere mogelijkheid tot tewerkstelling ten volle benutten en vooral zorgen voor voldoende vorming en herscholing van jonge werkzoekenden, in samenwerking met de bedrijven.  Vermindering van lasten.  De burger moet terug met vertrouwen naar de toekomst kunnen kijken. Een eerste maatregel die zich daarbij opdringt is de vermindering van de belastingdruk. Wie echter de bevolking voorhoudt dat er met de huidige kastoestand van het rijk geschenken kunnen uitgedeeld worden, doet aan volksverlakkerij. De Volksunie is dan ook van mening dat de belastingverlaging die door de gevallen regeringscoalitie werd beloofd, onwaarachtig is omdat deels de nodige middelen ervoor niet voorhanden waren en dus omdat het een vestzak-broekzakoperatie was waarbij in de ene zak gestopt wordt wat uit de andere werd gehaald.  Een belastingverlaging is, mits drastische sanering van de overheidsuitgaven, slechts denkbaar binnen de mogelijkheden die de begroting biedt. Daarom pleit de VU in een eerste fase voor een gevoelige verlaging van de belasting op de arbeid, met name  De VU wil eveneens een dringende en daadwerkelijke regeling voor de benoeming van onafhankelijke, onpartijdige en bekwame rechters. Ze eist de onverwijlde toepassing van de voorstellen die ze in dit verband heeft gedaan. Ze wil normen en criteria voor de opleiding, selectie en benoeming, voor de ambtsvervulling en de bevordering van magistraten.  Een zindelijk beleid.  De Volksunie hecht een zeer hoge waarde aan de vri3heid van mening van de burger. Zij wil hem beschermd zien tegen de onwaardige druk van politieke benoemingen en verzuiling.  De VU is zich bewust van de oneerlijke verdeling van rechten en plichten in onze samenleving. De VU wil dat discriminaties tussen man en vrouw in het economische, sociale en culturele leven weggewerkt worden. De overheid moet er in het bijzonder op toezien dat haar optreden geen discriminaties in het leven roept of bestendigt. Een bewust overheidsoptreden dat gelijke kansen voor man en vrouw in het onderwijs, het arbeidsproces en de sociale zekerheid waarborgt is voor de VU onontbeerlijk.  De Volksunie bepleit de verbetering en verscherping van het parlementair controlerecht, o.m. door de oprichting van onderzoekscommissies te vergemakkelijken: wanneer één vierde van de parlementsleden hierom verzoekt, kan een kommissie aan de slag. Dat controle op het zindelijk gebruik van de gemeenschapsgelden allesbehalve overbodig is, werd zopas nog onderstreept door het onrechtmatig gebruik van gelden bij de ziekenfondsen.  Dit en andere schandalen vergen een grondige herziening van de financiële doorgeeffunctie, die aan gepolitiseerde en verzuilde organisaties als ziekenfondsen en vakbonden werd toegekend. Naast uitbreiding van de mogelijkheden voor het gezamenlijk onderzoeksrecht, meent de VU dat het individueel parlementslid eveneens een bij wet vastgelegd onderzoeksrecht dient te verkrijgen. De VU wil een betere bescherming van de verbruiker en van de private levenssfeer, een aangepaste wetgeving inzake de oprichting en uitbating van databanken, een reglementering op de verbinding tussen verschillende databanken.  De groene groei.  De Volksunie wil een doorgedreven en doelmatig milieubeleid. Zij eist niet alleen sluitende normen en maatregelen, maar ook en vooral de toepassing ervan, zowel op het vlak van water- en luchtbezoedeling, van afvalbeleid en ruimtelijke ordening als van een milieuvriendelijke energiepolitiek. In een land waar reeds 70 procent van de elektrische energie verwekt wordt uit kernenergie, kan geen sprake zijn van nieuwe kerncentrales. De Volksunie wil dat geld en hersenen vrijgemaakt worden voor het wetenschappelijk onderzoek naar toekomstgerichte milieuvriendelijke energie. In de huidige stand wil zij het gebruik van aardgas en van loodvrije benzine bevorderd zien.  De Volksunie is van oordeel dat wij niet het recht hebben de toekomstige generaties op te zadelen met nucleair afval waar we zelf geen blijf mee weten, met alle risico’s van dien.  Het rationeel en spaarzaam energieverbruik moet verder krachtig bevorderd worden, ook bij de thans lagere olieprijzen.  Onze natuurgebieden, landschappen en vrije ruimten zijn te kostbaar om ze te verkwanselen aan ondoordachte en onrendabele projecten zoals een snelspoor in eigen bedding. Zo een supersnelle trein op Europees vlak nuttig en nodig is en de doortocht ervan door ons land noodzakelijk, dan moet dit gebeuren door aanpassing van bestaande beddingen, na een indringend milieueffectenrapport en een beslissing in het parlement.  De bevoegdheden inzake milieubeleid moeten berusten bij één enkele instantie, met name de Gewestelijke, behoudens uiteraard de grensoverschrijdende problemen.  Een zindelijke politiek betekent voor de Volksunie eveneens, dat wapensmokkel onmogelijk wordt gemaakt en dat wapenhandel aan zeer strenge controle wordt onderworpen. De reconversie van de wapenindustrie naar andere producten moet krachtig in de hand worden gewerkt.  De toekomst is begonnen.  Vlaanderen moet de wil en de middelen opbrengen om zijn welvaart en welzijn in de toekomst veilig te stellen. We stevenen snel af op een nieuwe maatschappij, waarin de kennis en de beschikbaarheid van informatie nog belangrijker zal worden dan kapitaal en arbeid. In deze maatschappij zullen de dienstensector, de vrije tijd en het onderwijs voortdurend aan belang winnen.  De Volksunie wil dan ook dat het onderwijs onttrokken wordt aan de politieke manipulatie en het opbod tussen de netten.  Het onderwijs van de toekomst moet gericht zijn op brede algemene culturele vorming, aangevuld met specialisatiemogelijkheden. Het moet mikken op het vormen van de persoonlijkheid, het bevorderen van creativiteit en verantwoordelijkheidszin.  De jonge mensen moeten vandaag immers voorbereid worden op een loopbaan die permanente vorming vergt en gekenmerkt zal worden door regelmatige omschakeling. De VU betreurt de huidige verwarring rond de verschillende onderwijstypes en kan niet aanvaarden dat alle scholen in hetzelfde keurslijf gedrongen worden. Wij pleiten ter zake voor een grotere autonomie en verantwoordelijkheid van de schoolgemeenschappen waar leerkrachten, ouders en de verantwoor-deli3ken samen bepaalde bijsturingen moeten kunnen doorvoeren, aangepast aan de regionale behoeften.  De toekomst van ons volk wordt in toenemende mate mee bepaald door de kwaliteit van het universitair onderwijs en het wetenschappelijk onderzoek. Daarom verwerpt de Volksunie de ondoordachte besparingen die de afgetreden regering in deze sectoren heeft doorgevoerd.  De Volksunie wil dat het vak geschiedenis, de lichamelijke opvoeding en het aanscherpen van het creatief vermogen een ruimere plaats krijgen in het onderwijs.  Alle vormen van onderwijs moeten onder de bevoegdheid komen van de Gemeenschappen, die zélf moeten beslissen welke middelen zij er aan willen besteden. De eigen fiscale bevoegdheid van de Gemeenschappen moet meteen een einde stellen aan de ergerlijke achterstelling van de Vlaamse universiteiten en aan de onrechtvaardige verdeling van de kredieten voor wetenschappelijk onderzoek.  Onze grondstof: hersenen.  Het is voor de Volksunie duidelijk dat de vorming van navorsers, het onderzoek- en ontwikkelingswerk in de bedrijven en de universiteiten krachtig moeten bevorderd worden. Het netwerk van voorzieningen voor wetenschappelijk onderzoek moet aangevuld en versterkt worden, teneinde de privé-ondernemingen in de industrie- en in de dienstensector te ondersteunen.  Dit alles moet gebeuren in nauwe samenwerking met de Vlaamse interuniversitaire Raad en de Vlaamse Raad voor Wetenschapsbeleid. Er moet een optimaal gebruik gemaakt worden van de integratiemogelijkheden in de Europese onderzoeksprogramma's. Voor een permanente vorming op hoog niveau acht de Volksunie de volwaardige uitbouw van een open universiteit onmisbaar.  Cultuur is wezenlijk.  Onze cultuur is het meest wezenlijke bestanddeel van onze identiteit. Het is dan ook een noodzaak van allereerste orde, ze te vrijwaren en ze te bevorderen door een doelgericht en vastberaden beleid.  De VU wil dat het globaal cultuurbeleid inspeelt op een toekomst waarin iedereen zelfstandig en zinvol cultuur moet kunnen beleven. Er moet zorg worden besteed aan het vrijwaren en doorgeven van vaste waarden zoals taal, landschap, natuur, cultureel erfgoed en de aloude onderwijservaring. Investeren in cultuur is tevens investeren in onze economische mogelijkheden en onze beeldvorming in de wereld. Het is noodzakelijk, de Vlaamse entiteit en identiteit in stand te houden en te versterken in Europa en de wereld. Daartoe is het noodzakelijk de culturele eenheid met Nederland te bevorderen, ondermeer door een correcte uitvoering van het taalunieverdrag.  Binnen het cultuurbeleid wenst de Vu bijzondere aandacht voor onze openbare bibliotheken door consequente toepassing van het dekreet, voor het erfgoed, onze toeristische troeven, de samenlevingsopbouw, de volwassenwording, de middenstands- en beroepsopleiding, het jeugd-, sport- en mediabeleid.  De VU acht het noodzakelijk dat het subsidiesysteem van de cultuursector vlugger en eenvoudiger werkt. De tijdspanne tussen de beslissing tot subsidiëring en de uitbetaling moet drastisch worden ingekort. Zoals het systeem thans werkt, worden de culturele sector armer en de banken rijker.  De VU wil voor de openbare omroep van de Vlaamse gemeenschap vaste middelen, gewaarborgd door een 90 % aandeel in het Ki3k- en Luistergeld, om zijn taak van voorlichting, ontspanning en vorming behoorlijk te kunnen vervullen op de 2 Tv-netten en de 5 radiozenders die daarvoor onontbeerlijk zijn.  De VU verwacht dat de Vlaamse openbare omroep zijn taak binnen het snel wijzigende medialandschap herdefinieert, waarbij de versterking van de Vlaamse identiteit naar binnen en naar buiten een wezenlijker element wordt dan voorheen. Het is dan ook vanzelfsprekend dat er meer aandacht komt voor de eigen beeldindustrie en filmproducties.  De VU wil blijvende aandacht voor onze literatuur, onze plastische en andere schone kunsten en het daarbij passende onderwijs.  De ontgrenzing van Europa.  De hervorming van de Belgische staatsstructuur moet er mede op gericht zijn, Vlaanderen de mogelijkheid te bieden en zich op het internationaal forum te bewegen. De Vlamingen en in de eerste plaats de Vlaamse jeugd moeten complexloos en zelfbewust in de wereld treden.  Vooral in het vooruitzicht van de Europese ontgrenzing, de eenmaking van de Gemeenschappelijke Markt in 1992, is het van hoog belang dat Vlaanderen een rechtstreekse vertegenwoordiging krijgt in de Europese instellingen. De eenheidsmarkt is een belangrijke stap om ons te handhaven tegenover grote industrielanden zoals de VS en Japan. Ook de aansluiting op de snelle technologische ontwikkeling vergt een algemene Europese aanpak en samenwerking, samen met het verwezenlijken van het recht op arbeid, de vermenselijking van de arbeid, de glijdende arbeidstijden enz. Tevens is op het vlak van de grensoverschrijdende milieuhinder (zure regen, water- en luchtbezoedeling, bedreiging van zeefauna en -flora, bedreiging van diersoorten) een grote rol weggelegd voor de Europese instellingen. Des te belangrijker acht de VU de rechtstreekse verbinding tussen de regio Vlaanderen en het Europese vlak.  Om ons in de wereld en in de West-Europese ruimte vrijer te kunnen opstellen, wil de VU een bevoorrechte samenwerking met Nederland, er tevens op gericht een tegengewicht te vormen voor de as Parijs-Bonn in de EG. De rol van de kleinere Europese landen kan aldus beklemtoond en versterkt worden.  Met Vlaanderen naar de wereld.  In de internationale ruimte wil de VU meer aandacht voor ontwikkelingssamenwerking. Deze moet tot stand komen tussen de volkeren, met eerbied voor elkanders eigenheid. Een splitsing van het ABOS en de daarbij horende kredieten is hiervan het logisch gevolg.  De samenwerking moet bij voorrang gericht worden op de hulp aan de armste landen en op aangepaste en efficiënte voedsel- en voedingsstrategieën en op het bevorderen van de zelfvoorziening van de kleine gemeenschappen. De VU stelt in ieder geval dat minstens l % van het bruto regionaal product aan zuivere ontwikkelingssamenwerking moet besteed worden.  Ieder toekomstgericht beleid is waardeloos wanneer wij er niet in slagen, de vrede en veiligheid in de wereld te bewaren. Daarom wil de VU ijveren voor een zinvol verdedigingsbeleid en voor de afbouw van de kernbewapening en de bewapeningsbudgetten, voor wederzijdse algemene ontwapening en een atoomvrije zone in Oosten West-Europa.  De huidige bewapeningswedloop slokt astronomische bedragen en belemmert de sociaal-economische groei zowel in Europa als in de machtsblokken en de Derde Wereld. Het geld voor bewapening wil de VU vrijmaken om het zinvol besteedt te zien aan de basisbehoeften van de Derde Wereld en om deze landen toe te laten een eigen ontwikkelingsschema op te stellen. Op al deze terreinen kunnen en moeten wij als klein volk het voortouw nemen binnen de NAVO.  Brussel, 16 november 1987.  XXX
