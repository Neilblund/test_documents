UVOD
I
Na ovim izborima želimo potvrditi povjerenje koje dobivamo od građana posljednjih mjeseci i pokazati da nije sve zadano odlukama tzv. velikih stranaka i političkih elita.
Može se drugačije i mora se drugačije.
Ne može društvo propadati, a političke stranke nuditi programe po kojima će se raditi isto kao do sada, samo jače i intenzivnije.
Laburisti nude alternativu.
Jedina smo stranka koja stalno raste.
Podrška laburistima nije slučajna.
Znamo što hoćemo, znamo tko su naši glasači i znamo kako napraviti to što hoćemo.
Spremamo se za ulazak u Sabor i spremamo se preuzeti svoj dio odgovornosti za ovu zemlju i za sve ono što obećajemo.
Zastupat ćemo prvenstveno one koji žive od svog rada.
Bojimo se da će buduća većina pokušati nastaviti istu ili vrlo sličnu gospodarsku politiku, a bojimo se i da će se globalna kriza produbiti i još gore odraziti na Hrvatsku, osobito ako se jasno i čvrsto ne stane na rep pomahnitalom liberalnom kapitalizmu i džungli koju on stvara.
Stvorimo socijalnu državu umjesto dosadašnje kleptokracije.
II
Europske civilizacijske vrijednosti i naše su vrijednosti, a u zajednicu europskih naroda trebamo ući pripremljeni i s jasno određenim ciljevima, spremni oduprijeti se novim kolonizatorskim pokušajima, prije svega financijskim i korporativnim.
Ojačat ćemo vlastitu spremnost tako da usvojimo temeljne vrijednosti rada, poštenja, istine, znanja i socijalne pravednosti.
Nudimo svoj program, temeljen na ovim vrijednostima koje jamče izlaz iz društvene krize, koje polaze od drugačijih ekonomskih i političkih načela od onih koji su nas doveli u krizu.
DivIji kapitalizam pokazao je svoje pravo lice u Hrvatskoj i promjene su nužne i hitne.
RAD I NOVA EKONOMSKA POLITIKA
I
Hrvatskoj u 21. stoljeću treba nova, moderna ekonomska, monetarna, fiskalna, a prije svega socijalna politika.
Globalizacija je dobrim dijelom i neokolonizacija.
Hrvatski ekonomski suverenitet ozbiljno je narušen i njegova ponovna uspostava uvjet je za izgradnju zdravih ekonomskih i društvenih temelja države kakvu smo željeli i kakvu želimo.
Privatizaciju i prodaju svega i svačega, kako to od nas traži svjetska novčarska elita, zaustavit ćemo, a nećemo ni pod kojim uvjetima dozvoliti prodaju temeljnih prirodnih i strateški važnih grana i dijelova društvenog bogatstva.
Zaustavljanje recesije

Oporavak proizvodnje (reindustrijalizacija)
Intenzivan rast zaposlenosti
Makroekonomska stabilnost
II
Pametne zemlje privatizirale su ono što u državnim rukama nije išlo, mi smo uradili obrnuto i danas plaćamo račun za takve kriminalne poteze.
Dokapitalizirali su i jeftino prodali banke, uništili su industrijsku proizvodnju i razvoj, zaboravili nove tehnologije, stvorili privid da samo znamo i moramo uvoziti.
Sve to proizvelo je vojsku nezaposlenih i još veću vojsku sirotinje i nezadovoljnika.
Te ćemo  trendove zaustaviti.
NAPUŠTANJE NEOLIBERALNOG KONCEPTA EKONOMSKE I MONETARNE POLITIKE
Fleksibilnijom monetarnom politikom poticati izvoz i domaću proizvodnju
Napustiti koncept nultog proračunskog deficita i koristiti fiskalne poticajne mjere za obnovu gospodarstva i nova radna mjesta
AKTIVNA ULOGA DRŽAVE
Ispraviti nepravednosti i promašaje tržišta, nema samoregulirajućeg tržišta
Reindustrijalizacija - poticanje proizvodnje
Zakonska zabrana privatizacije prirodnih bogatstava, komunalne i prometne infrastrukture
MONETARNA POLITIKA I BANKARSKI SUSTAV U FUNKCIJI GOSPODARSKOG RAZVOJA
Ustanoviti snažnu državnu financijsku instituciju/banku s depozitnom funkcijom i dokapitalizirati banku, kako bi ostala u hrvatskom vlasništvu
Uravnoteženi proračun odbaciti i osloboditi štednju za investicije (banke su kreditirale potrošnju)
ZAUSTAVITI KORPORATIZACIJU HRVATSKOG GOSPODARSTVA
Poticati konkurentnost i inovativnost umjesto ovisnosti o nekoliko velikih kompanija
RAD, MONETARNA POLITIKA I BANKE
I
Stabilan tečaj pretvoren je u monetarnu mantru kojoj se klanjamo već 18 godina, a istovremeno gospodarstvo godinama pada.
Kao da je stabilnost tečaja cilj, a ne sredstvo za razvoj gospodarstva.
Briga Hrvatske narodne banke nije i ne smije biti samo kuna i njen odnos s nekom drugom valutom.
Hrvatska je izgubila financijski suverenitet pljačkom i prodajom banaka devedesetih godina.
Potrebno je osnovati snažnu državnu financijsku instituciju, to može biti Hrvatska poštanska banka, i u njoj deponirati sva proračunska sredstva središnje države, lokalne i regionalne samouprave i državnih poduzeća.
Takva bi banka bila dovoljno snažna da posluži kao pokretač ciklusa reindustrijalizacije, a istovremeno bi se spriječio odljev kapitala iz zemlje.
Gospodarski rast ili dužničko ropstvo, je problem i monetarne politke.
II
Problem monetarne politike u Hrvatskoj prije svega je u tome što se monetarna politika bavi kontrolom deviza u ekonomiji.
U trenucima krize HNB provodi samo politku stabilnog tečaja umjesto da utječe na stanje u ekonomiji.
Kad je došlo do krize i smanjenja likvidnosti, umjesto da je smanjila kamatnu stopu, povećala količinu novca u ekonomiji i poboljšala likvidnost, HNB je napravila upravo suprotno.
Smanjila je količinu kuna i dopustila rast kamatnih stopa na kune do besmislenih razmjera.
Dakle, centralna banka trebala bi kontrolirati količinu domaće valute u ekonomiji, a ne količinu strane valute, to je apsurdno.
HNB se, stabiliziranjem deviznog tržišta novca, ne obazire na potrebe ekonomije za domaćim novcem.
A upravo je to posao centralne banke.
HNB bi morala kontrolirati domaću valutu, inflaciju, tečaj i na kraju platnu bilancu.
RAD I NEZAPOSLENOST - SIGURNOST ZAPOSLENJA
I
Nezaposlenost ovakvih razmjera u zemlji kakva je Hrvatska (veličinom, resursima, brojem stanovnika, infrastrukturom) može biti rezultat samo kriminalne pljačke i kriminalne nesposobnosti vlasti.
Promjenom vlasti dio uzroka će nestati, no najveći dio posljedica ne.
Vrijeme zagarantiranog radnog mjesta nepovratno je prošlo.
Već i sam razvoj tehnologije upućuje na to.
Zemlje koje vode računa o vlastitim građanima provele su mjere koncepcije fleksisigurnosti.
To može i Hrvatska.
Nitko ne može jamčiti isto radno mjesto od zapošljavanja do mirovine, ali društvo svakom mora jamčiti mogućnost zapošljavanja, posebice ako je i sam spreman nešto uraditi oko toga (obrazovati se, prekvalificirati, promijeniti boravište i sl.).
II
Hrvatska vlada je dužna izraditi strategiju razvoja zajedničkim dogovorom svih političkih snaga, kako se nakon sljedećih izbora ne bi bacala u smeće i radila nova.
Inzistirat ćemo na donošenju dugoročnih (10-20 godina) strategija razvoja ključnih segmenata hrvatskog gospodarstva - turizma (rast dobiti i kvalitete usluga, ne samo noćenja), poljoprivrede (poticati zadovoljavanje domaćih potreba i izvoz na ciljana tržišta), prerađivačke industrije (uvoz jeftinih sirovina i izvoz skupih gotovih proizvoda, umjesto obrnuto), obrazovanja kao podloge za sve ostalo.
Odmah, bez oklijevanja, uvest ćemo porezne stimulacije za investiranje iz dobiti tvrtke, a destimulirati izvoz ostvarene dobiti.
RAD I ZAKON O RADU
Rad se mora platiti.
Neplaćanje rada prijevara je i kazneno djelo koje ugrožava same temelje društva.
Nazovi poslodavci koji ne plaćaju radnike prevaranti su.
Kako su u Hrvatskoj tvornice ukrali i radna mjesta uništili, rad se sveo na trku za puko preživljavanje.
Jer uvijek u pričuvi ima onih 200-300 tisuća nezaposlenih koji osiguravaju, samim svojim postojanjem, poslušnost zaposlenih.
To nije društvo kakvo smo željeli, niti partnerstvo rada i kapitala.
To ćemo promijeniti.
Ova vlast i ova vlada bilježe plus samo na burzi rada.
Promijenit ćemo vlast, radu vratiti dostojanstvo i radnicima nadu u pristojan život.
PROMIJENITI ZAKON 0 RADU TAKO DA SE RAD NEDJELJOM, BLAGDANIMA, NOĆNI RAD I PREKOVREMENI RAD MOGU UVESTI SAMO, AKO JE TO REGULIRANO NACIONALNIM KOLEKTIVNIM UGOVOROM
I AKO SU KOLEKTIVNIM UGOVOROM REGULIRANI IZNOSI POVEĆANJA PLAĆE ZA TAJ RAD I UTVRĐENA IZMJENLJIVOST RADNIKA OGRANIČENJEM BROJA NEDJELJA I DANA BLAGDANA U KOJIMA JEDAN RADNIK MOŽE RADITI U KALENDARSKOJ GODINI.
RAD I NELIKVIDNOST
Nelikvidnost je nakaradna situacija, ali logični rezultat ekonomske džungle u kojoj su neke životinje ravnopravnije od drugih (obično one veće).
Lanac nelikvidnosti počinje s najvećima (državom i državnim poduzećima), a lomi se na leđima najmanjih (obrtnika i radnika propalih poduzeća).
Država ima na raspolaganju (financijsku) mrkvu i (zakonodavnu) batinu za rješavanje ovog problema, kad ga riješi najprije u vlastitim redovima.
RADNICI I POSLODAVCI
I
Rad se mora platiti.
Poslodavci koji ne plaćaju radnike prevaranti su.
Neplaćanje doprinosa jednako je neplaćanju plaće.
Doprinosi su dio plaće i to onaj dio od kojeg će radnik živjeti kad više ne bude radio.
Redefinirat ćemo doprinose i poreze na način da se onemoguće postojeće prijevare u plaćanju radnika ispod stola, a nelegalne isplate tretirati kao poreznu evaziju i kažnjavati na odgovarajući način.
Radnička vijeća u tvrtkama moraju biti zakonska obveza, ne mogućnost.
Radnici su partneri i imaju pravo znati što se događa s tvrtkom u kojoj rade.
PREGOVARANJE I MINIMALNE PLAĆE
Poticanje kolektivnih pregovora
U privatnom sektoru kolektivni ugovori su rijetkost
U prvih 6 mjeseci nakon izbora podići neoporezivi dio plaće na razinu minimalne plaće
U 4 godine mandata podići neoporezivi dio plaće na 80% prosječne plaće
Minimalna bruto plaća u Hrvatskoj trenutno iznosi 2.800 kuna, ista je za nekvalificiranog radnika koji radi u tvornici, radnika koji radi kod obrtnika, učitelja u školi i poduzetnika koji radi u svojoj tvrtki.
Sustav minimalnih plaća potrebno je definirati po granama i njihovoj profitabilnosti
II
Radnička prava treba zaštititi i onda kad se ne mogu ostvariti u tvrtci u kojoj radnik radi.
Pravda koja se ne ostvaruje brzo, nepravda je.
Zato je potrebno osnovati posebne radne sudove (ili radne odjele postojećih sudova), koji bi radne sporove rješavali brzo i učinkovito.
Nužno je osigurati brzu pravdu za radnike, kako bi se efikasno utvrdilo jesu li im prava bila povrijeđena.
USPOSTAVA RADNIH SUDOVA
U prvoj fazi (u roku od godine dana) uspostaviti radne sudove u Zagrebu, Splitu, Rijeci i Osijeku
U drugoj fazi, najkasnije za 4 godine, uspostava radnih sudova u Zadru, Dubrovniku, Slavonskom Brodu, Varaždinu i svim drugim većim gradovima
III
Po definiciji, radnici i poduzetnici nemaju jednake interese.
Jedno ministarstvo nije dovoljno, zahtjevati ćemo osnivanje Ministarstva rada.
Do sada se zajedničko ministarstvo uvijek priklanjalo poslodavcima, a radnike i njihovo sudjelovanje u GSV-u smatralo nužnim zlom.
Radnici nisu teret poduzetnicima, radnici su partneri.
Država se mora podjednako brinuti za oba partnera.
RAD I ENERGETSKI SUVERENITET
Energetska sigurnost i neovisnost dio su suvereniteta zemlje.
Mjere energetske učinkovitosti treba provesti u svim sektorima.
Hitno treba izraditi strategiju energetskog razvoja, usklađenu sa strategijom održivog razvoja Hrvatske i glavnim smjerovima industrijskog razvoja, a kao dio strategije sveukupnog razvoja zemlje.
Zaštita energetskog suvereniteta znači prije svega zaštitu onog što još imamo (HEP i prijenosna mreža), koji se ne smiju privatizirati kako se to učinilo s telefonijom.
Uvjereni smo da nije kasno osigurati i većinski vlasnički paket u INI, bez obzira što nam globilizacijski lordovi govorili i došaptavali.
Većim korištenjem obnovljivih izvora energije ojačava se suverenitet države.
Tražimo raspisivanje međunarodnog natječaja za dodjelu koncesija za istraživanje eksploataciju plina i nafte.
Zakonska zaštita većinskog vlasništva u INI
lzgraditi nove skladišne kapacitete za prirodni plin i time smanjiti energetsku ovisnost
POŠTENJE I POLITIČKA ODGOVORNOST
Politička odgovornost političara umiješanih u korupcijske skandale u Hrvatskoj je nepoznati pojam.
Uglavnom se priča svodi na klasičnu rečenicu "Neka institucije rade svoj posao".
Institucije trebaju raditi svoj posao, ali odgovornost političara nije samo zakonska, nego i politička.
Stoga ćemo inicirati politički kodeks po kojem se takav političar u tenutku početka kaznenog postupka ili u trenutku završetka postupka potvrđivanja postojanja sukoba interesa, odmah i bez odlaganja miče s političke pozicije na koju je imenovan, a za izabrane dužnosnike javni poziv na ostavku.
POŠTENJE I KORUPCIJA
I
Korupcija je neminovna i logična posljeđica neuređene države u kojoj političke elite vladaju po svojoj volji i za svoj račun.
Etički kodeks Hrvatskih laburista - Stranke rada iz djelovanja stranke isključuje sve osobe koje su se ogriješile o antikorupcijske i slične zakone.
Želimo spriječiti političke elite da nekažnjeno donose odluke koje štete društvu a koriste njima.
Partitokracija i nedodirljivost elita uzrok su i korijen korupcije.
Nema korupcije bez nezakonite sprege vlasti i novca.
Pored kaznene odgovornosti koja je nominalno (zakonskim rješenjima) dobro riješena u Hrvatskoj, zahtjevamo političku odgovornost za državne službenike, prema zapovjednoj službeničkoj liniji.
DRŽAVA I GRAĐANI
Građanin s državom kontaktira 0IB-om na jednom šalteru i tu predaje svoj zahtjev.
Ostalo radi administracija.
To je učinkovita i jeftinija javna uprava.
JAVNO-PRIVATNO PARTNERSTVO
Da, ali samo do razine maksimalnih troškova koji bi bili kreditnim aranžmanom.
Ne za obrazovnu i zdravstvenu infrastrukturu.
ZAŠTITA PRAVA POTROŠAČA
Državna služba kojoj se građani mogu u svako doba obratiti za zaštitu svojih prava i koja je obvezna trenutačno reagirati na pritužbe i prigovore potrošača.
KONCESIJE
Koncesije samo na novoizgrađene objekte a ne na već izgrađene.
II
Korupcija je posebno prisutna (i bit će sve dok nezaposlenost bude ovakav problem u đržavi) kod zapošljavanja u javnim poduzećima.
Tražimo da svi postupci javne nabave budu u svim fazama dostupni uvidu javnosti, a postupak direktne pogodbe u potpunosti onemogućiti kad se radi o javnom novcu.
Postupci javne nabave moraju se provoditi prema najvišim kriterijima stručnosti, uz učešće vrhunskih stručnjaka u pojedinim područjima.
Postupci javne nabave moraju biti u svim fazama dostupni uvidu javnosti.
Postupak direktne pogodbe u potpunosti ćemo onemogućiti kad se radi o javnom novcu.
POŠTENJE I IMOVINA
Pošteno stečena imovina lako se raspozna, na nju je plaćen porez.
Vlasnici imovine koji u razdoblju njenog stjecanja i prije toga nisu platili porez na zarađeni novac kojim su imovinu kupili očito ju nisu stekli pošteno nego na neki drugi način.
U Hrvatskoj se samo priča o pranju novca - pranja novca, zapravo, nema i nitko u Hrvatskoj novac ne mora prati.
Ako pokušate gotovim novcem kupiti automobil, nitko vas neće pitati odakle novac i jeste li na njega platili porez, ako pokušate kupiti nekretninu isto tako, vrijednu pokretninu isto.
Novac u Hrvatskoj ne treba prati, treba ga donijeti u crnoj torbi.
Tu praksu ćemo prekinuti.
Nepoštene ljude teško je uhvatiti kad zarađuju nepošten novac, ali se lako mogu uhvatiti kad ga troše.
Lopovi će se u našoj Hrvatskoj bojati poreznika, a policija će štititi građane.
ISTINA I HRVATSKA POLITIKA
Odmah ćemo srediti popise birača i zakone povezane s izborima (o prebivalištu, o popisima birača, o izbornim jedinicama i o načinu izbora).
Ne mogu biti pošteni izbori u zemlji u kojoj birača ima isto koliko i stanovnika.
Sve su dosadašnje vlasti to mogle lako uraditi.
Postoje primjeri i u svijetu i u nama bližim zemljama.
Nitko nije htio jer su svi iz tako neprirodnih i lažIjivih popisa namjeravali izvući korist.
lzvor korupcije je, između ostalog, i u ukradenim izborima i političkom lopovluku.
Lopovima nije mjesto u javnim poslovima.
Hrvatski Sabor, središte zakonodavne vlasti, neodgovornim strančarenjem i stavljanjem stranačke discipline i poslušnosti ispred interesa građana neodgovorno je donio brojne propise koji u praksi štete hrvatskim građanima.
Odgovornost zastupnika kao zakonodavaca nije prema stranačkom čelništvu koje ga je stavilo na izbornu listu već prema biračima koji su za njega glasali.
Stoga je potrebno javnost obavijestiti tko je kako u Saboru glasao za koji zakonski prijedlog, pa će to birači moći kazniti ili nagraditi na slijedećim izborima, a izborni zakon promijeniti tako da oni koji su izabrani odgovaraju onima koji su ih izabrali, te da građani ne glasaju za političke liste nego za svoje zastupnike.
NOVI ZAKON 0 PREBIVALIŠTU U ROKU OD 6 MJESECI
NOVI ZAKON 0 BIRAČIMA I SREDITI POPIS BIRAČA DO SLIJEDEĆIH LOKALNIH IZBORA 2013.
LOKALNA I REGIONALNA SAMOUPRAVA
Temelj opstanka općina, gradova i županija mora biti financijska samoodrživost.
Izravni prihodi moraju pokrivati zakonom propisane nadležnosti i ovlasti, uvedena sva zakonom predviđena davanja, a njihova naplativost na razini je prosječne naplativosti općina, gradova i županija u Hrvatskoj.
ISTINA I NEPOSREDNA DEMOKRACIJA
Gradani žele odlučivati, ne da se o njima odlučuje.
Zato treba olakšati organiziranje građanskog referenduma i drugih oblika neposredne demokracije.
Promijenit ćemo Ustav tako da se olakša građanima da vlastitom inicijativom potaknu raspisivanje referenduma i drugih oblika neposrednog izjašnjavanja.
Politička elita izglasala je zakon po kojem je praktično nemoguće da građani organiziraju referendum, a ako i uspiju u sakupljanju ogromnog broja potpisa sudska elita zaustavit će njihove pokušaje.
Sniziti ćemo potreban broj potpisa za referendum i olakšati građanima da sami odluče o svemu što im je važno.
Te će odluke sigurno biti legitimnije i korisnije od odluka tzv. političke elite.
Zahtijevamo promjenu Ustava kojom de za raspisivanje referenduma biti dovoljno 5% prikupljenih potpisa od upisanih birača (umjesto današnjih 10%)
ISTINA I DUŽNIČKA KRIZA GRAĐANA
Hrvatska moneta je kuna.
U kunama dobivamo plaće, u kunama plaćamo porez, ali s "našim" bankama komuniciramo u eurima.
Zalagat ćemo se za potpuno ukidanje devizne klauzule, promjenu Zakona o obveznim odnosima i drugih propisa koji reguliraju tu pljačku i uspostavljanje svih kreditnih odnosa u Hrvatskoj isključivo u kunama.
Kao što postoji Zakon o zaštiti potrošača, potrebno je donijeti i Zakon o zaštiti korisnika financijskih usluga.
U najmanju ruku rizik bankovnih transakcija (kredita i sl.) treba biti podijeljen između banaka i korisnika.
Danas to nije slučaj.
Danas banke imaju isključivo dobit, a korisnici isključivo ispražnjen račun (i osobni bankrot uskoro).
ZNANJE KAO TEMELJNO LJUDSKO DOBRO
Obrazovno znanstveni proces mora se koncipirati tako da može udovoljiti potrebama svih građana, buduće intelektualne elite društva kao i svih ostalih.
Obrazovanje nije samo za odabrane.
Ključno za opstanak društva je očuvanje autonomije visokog obrazovanja i odbacivanje svake mogućnosti političke kontrole unutar tog sustava kao i komercijalizacije koja visoko obrazovanje udaljava od temeljne i društveno-obrazovne funkcije.
Nužno je, bez obzira na sve druge potrebe, odmah povećati financijska ulaganja u obrazovno-znanstveni sustav kako bi bio društveno osjetljiv i dostupan svim sudionicima.
Razina povećanja mora u najmanju ruku pratiti prosjek EU.
Svi vidovi obrazovanja i sve razine obrazovanja trebaju biti otvorene svakom hrvatskom građaninu, već prema njegovim sposobnostima.
To nije preskupo, to je jedino moguće.
Obrazovanje nije potrošnja.
Obrazovanje je jedina investicija koja se uvijek i bez izuzetka isplati.
Prioritetno poreskim olakšicama u obrazovno-znanstvenom sustavu, posebno izmjenom zakonskih propisa iz područja obrazovanja i (financijski i organizacijski) podržat ćemo trajno stručno i profesionalno usavršavanje (platforma cjeloživotnog obrazovanja)
SOCIJALNA PRAVEDNOST I RASPODJELA DRUŠTVENOG BOGATSTVA
Tvrtke, nekretnine i ostalo bogatstvo uglavnom su već raspoređeni među stranačke i ine podobnike, radi se na definitivnom osiromašenju većine građana diferenciranjem plaća bez mjere i ukusa, od direktora državnih i od države ukradenih tvrtki i banaka do radnika, koji svoje 2 do 3 tisuće ponekad dobiju, a ponekad i ne.
Prema svetom pravilu neoliberalnog kapitalizma, dvadeset nam godina socijaliziraju gubitke, a među sobom djele profit.
Država i državna vlast ne može utjecati na razinu plaća u privatnom sektoru.
Ono što država može jest uvesti progresivne porezne stope jer one su princip pravednog društva i u skladu s našim ustavnim opredjeljenjima.
Značajno veća primanja od prosjeka treba oporezovati značajno višim poreznim stopama.
Država može isto tako i jamčiti minimalne plaće za pojedine razine stručnosti.
I to treba uraditi.
Oporezivanje financijskih transakcija
Pravednije progresivno oporezivanje dohotka
Uvođenje posebno poreza na aktivu banaka i štedionica
Olakšice na reinvestiranu dobit
SOCIJALNA PRAVEDNOST I ZDRAVLJE
I
Dostupnost i sveobuhvatnost zdravstvenog sustava proizlazi iz osnovnih načela društvene solidarnosti.
Svi hrvatski građani imaju pravo na zdravstvenu zaštitu u skladu sa svojim potrebama.
lmovinski i socijalni status pojedinca ne može i ne smije određivati pristup pojedinim uslugama zdravstvenog sustava.
Posebna pozornost se, u skladu s načelima đruštvene solidarnosti, treba posvetiti zdravstvenoj skrbi najmlađih i najstarijih građana, onih kojima je skrb najpotrebnija i koji od društva očekuju i potrebuju solidarnost.
Svi dijelovi Republike Hrvatske moraju imati osiguranu jednaku razinu zdravstvene skrbi, kao i svi građani, bez obzira gdje žive.
Zdravstveno osiguranje je osiguranje kao i svako drugo.
Zato police osiguranja trebaju biti jasne i osiguranici moraju u svakom trenutku znati koje usluge mogu dobiti.
Preventiva je temelj uspješnog zdravstva.
To će omogućiti da se rastereti djelatnosti zdravstvene zaštite na tercijarnoj razini, odnosno bolničkog sustava, kao najskupljeg dijela zdravstva.
II
Podržavamo jačanje preventivne zdravstvene zaštite.
U našem programu zalažemo se za oživljavanje uništenog sustava medicine rada.
Danas o zdravlju radnika ne brine nitko.
To moramo promijeniti i stimulirati poslodavce koji de se brinuti i o zdravlju svojih radnika.
Hospiciji i palijativna skrb trebaju biti integrirani dio sustava zdravstvene zaštite i predmet brige države unutar sustava zdravstvene zaštite.
Ni jedan suštinski dio sustava, pa ni ovaj, ne može biti isključivo briga volontera udruga civilnog društva.
Načelo društvene solidarnosti podrazumijeva posebnu skrb za one kojima je pomoć potrebna i koji si je ne mogu sami osigurati.
Sasvim sigurno je da starije osobe spadaju u tu kategoriju.
Mi, Hrvatski laburisti, namjeravamo inicirati sve moguće korake za poboljšanje skrbi za te građane.
Državna služba kojoj se građani mogu u svako doba obratiti za zaštitu svojih prava i koja je obvezna trenutačno reagirati na pritužbe i prigovore pacijenata
Smatramo da je potrebno više raditi na edukaciji kako osiguranika tako i liječnika o pravima koja proizlaze iz zdravstvenog osiguranja
SOCIJALNA PRAVEDNOST I MIROVINE
Hrvatski laburisti zagovaramo da tzv. „mirovinski sustav" nazivamo sustav mirovinskog osiguranja.
Naime, sve obveze kao i prava koja proizlaze iz mirovinskog osiguranja koriste oni koji su osigurani, dakle osiguranici.
Obzirom da je društvena solidarnost jedno od temeljnih načela naše stranke, mi naravno zagovaramo da temelj mirovinskog osiguranja mora biti jedinstveni javni i obvezni stup međugeneracijske solidarnosti.
Mirovina je, po definiciji, ušteda za starost, uplaćivana kao međugeneracijska solidarnost ili kao ušteda u posebnim fondovima.
Mirovina se isplaćuje iz sustava mirovinskog osiguranja svim osiguranicima koji su ostvarili pravo na to, na temelju njihovih doprinosa.
U svakom slučaju, ne treba ju brkati s drugim slučajevima državne potpore raznih kategorija građana.
Država, naravno, može odrediti kategorije građana koje će na ovaj ili onaj način financijski potpomagati, ali to ne smije činiti iz sredstava mirovinskog osiguranja, nego mora sredstva za te dodatne potpore pronaći u proračunu.
Revizija svih 13 kategorija povlaštenih mirovina
lz sustava mirovinskog osiguranja jedino osiguranici smiju primati mirovinu, i to na temelju ostvarenih doprinosa u radnom vijeku
Poslodavac je dužan radnicima na neto iznos plaće, uplatiti i sve doprinose i poreze koji su vezani uz plaću
Djelotvoran nadzor nad sustavom uplate doprinosa
SOCIJALNA PRAVEDNOST I MIROVINE
Pad realne vrijednosti mirovina je potrebno odmah zaustaviti, ne samo usklađivanjem s eventualnim rastom plaća već i usklađivanjem s rastom troškova života, čime bi se udjel prosječne starosne mirovine u prosječnoj plaći podigao i približio željenoj razini od 50%.
Podržavamo mogućnost reformiranja drugom mirovinskog stupa iz obveznog u dobrovoljni, ali onda je potrebno voditi računa da sadašnji treći (odnosno kapitalizirana štednja) postaje besmislen.
Hrvatski laburisti smatraju da je već prilikom uvođenja drugog obveznog stupa bilo potrebno voditi računa da će isplate iz tog stupa koristiti onima koji u njega uplaćuju više od 20 godina.
Mirovina je definirana kao predmet međugeneracijske solidarnosti koji se temelji na uplatama doprinosa kroz radni vijek.
Osiguranici imaju pravo na mirovinu isključivo na osnovi trajanja radnog vijeka uplata tijekom radnog vijeka, sve ostalo je socijalna politika.
Država može svim starijima od 65 godina koji nemaju prihoda, osigurati socijalni dodatak ili naknadu za starost, ali to ne može biti mirovina iz sustava mirovinskog osiguranja.
U 4 godine mandata postići da prosječna starosna mirovina iznosi najmanje 50% prosječne plaće
Hitno uskladiti prava nezaposlenih s novim mirovinskim propisima u pogledu prava na naknadu do mirovine
