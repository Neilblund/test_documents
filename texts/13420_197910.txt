VENSTRES FOLKETINGSGRUPPE  Danmark står i dag overfor de alvorligste Økonomiske problemer  i efterkrigsårene. Problemerne kan kun løses, hvis regering og Folketing påtager sig det nødvendige ansvar.  Venstre har med beklagelse taget til efterretning, at Socialdemokratiet i denne situation ikke har været i stand til at udvise den fornødne ansvarlighed. Stærke kræfter udenfor Folketinget har lammet Socialdemokratiets handlekraft og dermed gjort det umuligt for regeringen at løse den opgave, den havde sat sig.  En regering og et folketing kan ikke acceptere, at stærke interesseorganisationer har vetoret overfor den nødvendige politik. Den skal gennemføres i det bedst mulige samarbejde med organisationerne. Men det er regering og Folketing, som har ansvaret for, at landets problemer løses.  Venstre har derfor stillet forslag om en politik, der vil kunne vende den Økonomiske udvikling gennem en samlet indsats fra alle befolkningsgrupper.  Venstre går til valg med det mål, at der efter valget kan dannes en borgerlig-liberal regering.  En sådan regerings mest presserende opgave bliver at skabe bedre  orden i dansk Økonomi. Danmarks gæld til udlandet på ca. 70 milliarder kroner må nedbringes, og en ny stærk stigning i arbejdsløsheden må imødegås.  Det er vigtigt, at alle befolkningsgrupper bidrager hertil. Vi må alle acceptere en nedgang i forbrugsmulighederne og en begrænsning af de offentlige ydelser. Dette er en kendsgerning, som bekræftes af alle Økonomiske vurderinger fra ind- og udland-herunder dem, der er kommet fra Nationalbanken, Det Økonomiske Råds formands-  skab og regeringens egne Økonomer. De peger alle på nødvendigheden af et hurtigt og altomfattende pris- og indkomststop.  Derfor lægger Venstre følgende politi for vælgerne:  4 I samarbejde med arbejdsmarkedets organisationer gennemføres  et altomfattende pris- og indkomststop, der standser stigningen :1 alle indkomster, herunder løn, avancer for selvstændigt erhvervsdrivende, dividender, udbytter, tantiemer, bonus og honorarer samt overførselsindkomster fra det offentlige  2* Der må hverken i 1980 eller i 1981 ske forhøjelser af de statslige indkomstskatter.  3* Den tryghed, der gives i form af folke- og invalidepension, børnetilskud, uddannelsesstøtte og boligsikring til samfundets svageste grupper opretholdes.  4. Der sker ingen forhøjelser af lejeværdien i 1980 og 1981 udover, hvad der allerede er fastlagt. Der lægges i samme periode loft over huslejerne.  5. Der gennemføres i 1980 og 1981 en erhvervsfremme- og  beskæftigelsespolitik fra statens side med mindst samme årlige effekt som i hvert af de sidste tre år.  6. De fastlagte statslige besparelser på 2 1/2 milliard kroner gennemføres. Herudover gennemføres yderligere besparelser for at hindre statslige indkomstskattestigninger.  7* De aftalte rammer for de kommunale besparelser i 1980 fastholdes. I 1981 og 1982 nedsættes væksten i de kommunale udgifter til højst 2 pct. om året.  8* Der bør gennemføres ordninger, som på et frivilligt grundlag gør det muligt for lønmadta, i større virksomheder at blive medejere eller på anden måde foretage erhvervsaktive investeringer. En frivillig overskudsdeling skal gøres klart fordelagtigt  for både medarbejdere og virksomheder. Grundlaget skal være  den enkelte lønmodtagers personlige ejendomsret.  9. Landets øvrige lønmodtagere skal gives bedre muligheder for  at anbringe midler i erhvervsaktive investeringer.  Venstres politiker afbalanceret. Den omfatter alle i samfundet. Den fortæller, hvad der kræves af den enkelte. Og den giver hver enkelt sikkerhed mod at blive ladt i stikken.  Venstre ønsker også en ændring af lovgivningen, som kan styrke respekten om det sociale tryghedssystem. Utilsigtet brug af offentlige ydelser skal forebygges, f.eks. arbejdsløshedsdagpenge og bistandshjælp. Det skal samtidig sikres, at erhvervene kan få den nødvendige arbejdskraft. Det sociale sikkerhedsnet skal ikke forringes. Men misbrug skal hindres.  Med denne politik ønsker Venstre at sikre en langsigtet løsning på Danmarks økonomiske problemer. Megen af den sygdom, vi finder i det danske samfund, har sin rod i de økonomiske problemer.  Kun hvis de løses, kan den politiske og sociale stabilitet bevares Valget drejer sig om selvstændighed. Om det politiske systems selvstændighed overfor interesseorganisationerne. Og om det danske  samfunds selvstændighed overfor de bindinger, der skabes af vore økonomiske problemer.  Men valget gælder også den enkeltes tryghed og fremtid. Kun hvis de store samfundsproblemer løses, kan den enkelte familie se fremtiden i møde med tillid og optimisme.  Derfor henvender Venstre sig til alle, der ønsker et sundt samfund Et samfund med orden i sin husholdning. Et samfund der tager hensyn til den enkelte. Et samfund der beskytter sig mod vold  og afpresning fra yderligtgående særinteresser. Et samfund, de i er værd at leve i og arbejde for.
