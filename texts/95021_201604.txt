Vi koji verujete u ono u sta i ja verujem, dobrodosli!
Zamolio sam Igora, njega sam ja uclanio u partiju kad je imao koliko godina, 17 godina, a vec je 18 godina u partiji.
Hocu da napravim jedan spektakularan selfi sa 25.000 ljudi.
Danas nije samo obican dan u kampanji.
Danas je dan kada svima pokazujemo i ko smo i kolika nam je snaga.
I danas, ono sto je najvaznije, da levica u Srbiji jesu socijalisti.
Samo socijalisti – i nema nikog drugog na toj levoj strani.
Za to smo se borili i to ce biti nasa pobeda na ovim izborima.
Pobeda na levoj strani, pobeda koja ce omoguciti da i Srbija konacno zna kome treba da se obraca ako hoce da ide desno, a kome ako zeli da krene levo.
Mi, to je nasa obaveza, to je nasa duznost.
Mi smo oni koji smo u poslednjih 25 godina vodili ovu zemlju u jednom teskom periodu, a narocito pre 2000. godine, kada je to bilo najteze.
Podneli smo najvece zrtve i prvi smo krenuli da se menjamo.
Prvi smo smeli da priznamo greske, prvi smo uvek bili kada je trebalo preuzeti odgovornost.
Mi smo socijalisti, imamo ime za ponos i za istoriju.
A samo jednu stvar nemamo – nemamo izdajnike.
Nijedan socijalista nikada nije izdao svoju zemlju i njene nacionalne i drzavne interese.
I bas zbog toga danas imamo ideju, imamo plan i jasne korake ka novoj mogucnosti i novoj prilici da napravimo Srbiju kakva i treba da bude – pravedna i jednaka,
postena prema sebi i svojim gradjanima,
zaposlena
i sigurna.
Zato mi danas jesmo tu i zato cemo biti i sutra, zato sto smo mi naslednici jedne velike ideje, one koja postoji stotinama godina, koja je znala da krvari za slobodu, pravdu i jednakost.
Ta ideja, ideja drustva blagostanja,
socijalne pravde,
jednakih sansi za sve ljude,
ideja ravnopravnosti i solidarnosti, nikada ne moze da nestane.
Mi necemo dozvoliti da nestane i necemo odustati od tog sna da zivimo u zemlji u kojoj pojedinac sluzi kolektivu nista manje nego sto kolektiv i drzava treba da sluze coveku, odnosno pojedincu.
I danas, i danas, kada je Srbiji tesko, kada je ona siromasna, kada ima previse gladnih, nas osnovni posao jeste da se borimo za zemlju u kojoj je pravda moguca,
a to moze biti samo bogata i jaka zemlja, jer nema pravde ni u jednoj siromasnoj zemlji.
Nema jednakosti medju slabima,
nema sigurnosti medju nesigurnima.
I zato smo se u poslednje cetiri godine bavili jacanjem Srbije, bavili se njenim izvlacenjem iz blata i uspostavljanjem na noge.
Verujte, nicega od toga ne bi bilo da nismo bili spremni na najteze odluke, da nismo odlucili da krenemo, pa cak i u pregovore sa Pristinom, ne bi danas bilo ni investicija,
ni ugleda Srbije,
a ni reformi.
Danas je Srbija stabilna zemlja upravo zbog toga, a stabilnost je uslov svih uslova.
Svugde u svetu ne dolaze investitori u nestabilne zemlje.
Ne povlace se reformski potezi u nestabilnim drustvima.
Nema napretka, rasta, izgradnje i zaposljavanja tamo gde nema stabilnosti.
To je, mogu vam slobodno reci, u velikoj meri i nasa zasluga, nase koalicije Socijalisticke partije Srbije i Jedinstvene Srbije.
Srbija jeste stabilna i ostace stabilna.
ja vam obecavam da ce socijalisti i Jedinstvena Srbija, sta god budu bili na politickoj sceni Srbije, da cemo se cvrsto boriti za drustvo jednakih,
za drustvo socijalne pravde,
za sistem jednakih sansi za sve ljude u Srbiji.
I trazicemo, i trazicemo, da u Srbiji koja raste rastu i njeni radnici,
da raste pravda i jednakost za sve ljude.
Spremni smo da se borimo da u Evropu Srbija udje kao zemlja socijalne pravde,
da bude deo upravo te radnicke Evrope jednakih i ravnopravnih.
Zato mi smatramo da je izlaz u opstoj mobilizaciji za povecanje drustvenog proizvoda.
Sva investiciona sredstva drzave, stanovnistva, preduzeca i stranih razvojnih fondova moraju da se uloze u projekte  koji ce maksimalno podizati bruto drustveni proizvod
i stvarati strukturne cvorove oko kojih ce se okupljati novi investitori.
Zato je Srbiji potrebna strategija ubrzanog rasta drustvenog proizvoda u narednom periodu.
Bez toga nema ni socijalne pravde.
Tema naseg drustva je porodica,
zadovoljni ljudi,
zadovoljna deca,
smanjene nasilja i kriminala,
bolje obrazovanje.
Za jacanje porodice nije potreban novac, potrebno je vreme.
I zato roditelji i cela drzava treba da razmisle: ako vi roditelji, mi roditelji, nismo sa svojom decom - onda je sa nima neko drugi.
Da li je to dobro za nasu i vasu decu?
Zato drzava mora da ucini sve da se sto vise organizuje na takav nacin da se sto vise paznje i vremena posveti porodici.
Naravno, pravima zena, rekao sam prosli put i ovaj put ostajem pri tome, plate moraju dase izjednace za muskarce i zene, one i danas u Srbiji, zene imaju manje plate od muskaraca samo zato sto su zene.
Video sam ovde, video sam ovde natpis „Ostajte ovde“.
Vreme je da se kaze da je ostati u Srbiji in, ali ne zbog patriotizma ili emocija, nego zato sto je to racionalan izbor.
Da dodje vreme da se ostaje u Srbiji zato sto se ovde zivi dobro.
Mi smo promenili sliku o Srbiji.
Za to je zasluzna i javna diplomatija, ali sa zadovoljstvom i ponosom mogu da kazem da smo mi ucinili sve da sprecimo donosenje rezolucije Saveta bezbednosti o tome da se srpski narod osudjuje za genocid u Srebrenici,
da smo sprecili ulazak Kosova u UNESKO,
da smo time sacuvali nase svetinje na Kosovu i Metohiji.
Upravo, upravo u ovoj hali, u Areni, istina bez publike, odrzan je ministarski savet OEBS-a, kojim sam ja predsedavao, najveci skup u Beogradu posle Titovog vremena.
Sa ponosom mogu da kazem da je to jedan od najbolje organizovanih skupova u istoriji te organizacije i da su svi bili ovde zadovoljni.
Ovde su sedeli pred nama Lavrov, i Keri i Stajnmajer, i svi drugi ministri spoljnih poslova 57 drzava Evrope i Sjedinjenih Americkih Drzava.
Kao sto je i Palma rekao, jasno nam je da zelimo u Evropsku uniju,
ali bez stete po nase odnose sa tradicionalnim prijateljima.
Rusija, Kina Juzna Amerika, zemlje Afrike i Azije su nam pomogle da sprecimo ulazak Kosova u UNESKO.
Nas nacionalni i drzavni interes, a ne samo emocije, nas teraju na to da nikada ne smemo zapostaviti ta prijateljstva i zato je potpuno logicno da smo mi opredeljeni za saradnju sa nasim tradicionalnim prijateljima kao sto je Rusija.
Kad je rec o nasim susedima, Srbija je konstruktivna i zeli dijalog,
ali ja upozoravam sve nase susede u regionu da to sto je Srbija korektna ne shvataju kao znak nase slabosti, nego kao znak nase snage.
Niko nece ponizavati Srbiju,
niti se igrati sa nasim interesom da se sacuva regionalni mir i stabilnost.
Takodje, zelim da kazem da je nasa koalicija ponosna sto nasa dela mogu da se vide.
To je Dragan Markovic Palma, ne treba da vam pricam o njemu, njegova dela se u Jagodini vide.
Dozvolite mi, takodje, da kazem da nasa partije je ponosna na nasu proslost.
Iza Slobodana Milosevica je ostao Dejtonski sporazum,
stvorena je Republika Srpska,
ostala je Rezolucija 1244, kojom se Kosovo jedino i dalje drzi za Republiku Srbiju.
Dozvolite mi zato da pozdravim, on je ovde prisutan sa nama, unuka naseg Slobodana Milosevica, Marka Milosevica i njegovu majku Milicu.
Zivojin Misic je rekao pred Kolubarsku bitku: „Ko sme taj i moze, a ko nema strah taj nastavlja dalje“.
Ja ne zelim da vas vodim u boj, ali mi smo generacija ljudi koja nema pravo na samosazaljenje zbog propustenih sansi, niti na cekanje.
Danas smo tu da pokazemo da mi nastavljamo dalje na principima i nacelima onih ciji smo naslednici, njihovih univerzalnih ideja slobode, pravde, jednakosti i solidarnosti.
Mi znamo ko jesmo, ali znamo i ko i sta nismo.
Broj tri, receno je: tri puta Bog pomaze, treca sreca.
Kao sto znate, imali smo, imali smo u nasoj istoriji mnogo trojki, i Djordjevica, i Danilovica, i Kecmana.
Zato krupnim koracima napred!
Zelimo 24. aprila, na Cveti, da Srbija procveta, da sluzimo narodu, da vratimo osmeh Srbiji.
Zato: samo hrabro, do pobede.
Zivela Srbija!
