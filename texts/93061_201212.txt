ARD știe cum putem construi o Românie competitivă, egală a partenerilor din UE.
Stânga știe cum să-ți mai mănânce patru ani din viață prin stagnare, populism, demagogie, în timp ce singurul lor interes real e accesul la resurse și devalizarea bugetului pentru interesele lor personale și de grup.
Stângii socialiste i-au trebuit numai 6 luni de guvernare pentru a bloca România: investiții publice reduse drastic, fonduri europene suspendate, investiții străine în scădere dramatică, reforme esențiale boicotate, dispreț pentru lege și instituțiile democratice.
Alianța România Dreaptă pune în mișcare motoarele dezvoltării, reia reformele vitale, repornește inima României.
Acesta e fundamentul bunăstării.
Dreapta înseamnă să dai mai puțini bani statului și să rămâi cu mai mulți bani în buzunar.
Banii vin de la cei care produc valoare.
De aceea programul nostru politic stimulează dezvoltarea, antreprenoriatul, inovația, educația.
Stânga vrea consum pe credit și pomeni, dreapta vrea creștere sănătoasă, prin producție și inovație.
Stânga vrea cetățeni captivi și dependenți de stat, dreapta vrea oameni liberi.
Stânga face politica intereselor personale și de grup, ARD face politică pentru oameni.
Noi nu suntem la fel cu USL:
ARD înseamnă dezvoltare, USL înseamnă stagnare
ARD vrea investiții, USL face risipă
ARD vrea integrare, USL înseamnă izolare
SUrSeLe bUNăStării
Bunăstarea vine dintr-o economie puternică.
Iar o economie puternică înseamnă o economie care poate concura cu succes pe piața unică europeană.
Altfel, România riscă să rămână la periferia politică și economică a Uniunii Europene fără să-și fructifice șansele de dezvoltare.
De aceea o economie puternică e prima condiție pentru bunăstare.
O economie puternică nu poate exista fără o justiție independentă, eficientă și credibilă.
Libera concurență și egalitatea în fața legii sunt, în sine, valori esențiale ale capitalismului.
Fără aceste valori,
România e condamnată la subdezvoltare și majoritatea cetățenilor ei, la sărăcie.
Mai mult, fără aceste valori justiția riscă să poată fi controlată de politicieni, oligarhi, miliardari de carton.
De aceea egalitatea în fața legii, independența și rapiditatea actului de justiție sunt esențiale pentru o economie performantă.
Educația e condiția civilizației și sursa principală a performanței economice.
Motorul economic funcționează cu competență, talent și creativitate.
De aceea educația trebuie să fie centrată pe valoarea individuală, pe morală, pe merit și pe realitatea economică.
Pentru Alianța România Dreaptă principalele surse ale bunăstării sunt:ecoNomia
JUStiȚia
eDUcaȚia
ecoNomia
reDUcerea cotei UNice
ARD va introduce unul din cele mai mici  impozite pe venitși profit din UE.
Cota unică va scădea de la 16% la 12%.
Asta înseamnă că în România vor veni mai mulți bani, maimulte investiții străine iar companiile românești vor rămânecu mai mulți bani pentru dezvoltare.
Fiecare român va aveamai mulți bani în buzunar pentru că va plăti mai puțin la stat.
Este un lucru demonstrat: decizia prin care am introdus în2005 cota unică a generat mai multe venituri la buget și a fost principalul stimulent al creșterii economice din anii următori.
creșterea SaLariULUi miNim
ARD va crește salariul minim pe economie de la 700 de lei la 850 la 1 ianuarie 2013 și la 1000 de lei în ianuarie 2015.
Această măsură va genera avantaje atât pentru angajatorii corecți cât și pentru angajați.
Angajatorul corect va deveni mai competitiv în fața celui care plătește la negru.
Angajatul va avea certitudinea că i se vor plăti contribuțiile sociale și de sănătate aferente salariului minim.
reDUcerea caS
ARD va reduce contribuțiile la asigurările sociale și de sănătate (CAS) cu 5% din contribuția angajatorului, începând cu 2015.
La ora actuală taxele pe muncă (CAS) dublează costul muncii iar rezultatul natural e migrația dinspre contracte de muncă spre contracte de drepturi de autor, microintreprinderi și plată la negru.
Taxele excesive produc evaziune.
Pe termen mediu și lung, reducerea CAS va conduce la creșterea încasărilor la bugetul asigurărilor sociale și de sănătate.
În acest fel pensiile și serviciile medicale asigurate nu vor mai fi  plătite din împrumuturi.
De UNDe creștere ecoNomică?
România are resurse și potențial de creștere în multe sectoare economice.
Credem însă că există trei sectoare strategiceprioritare în care putem deveni competitivi pe termen scurt și mediu:
energie  și  industrii  extractive
agricultură  și  industrie  alimentară
industriile  creative  (software  și  jocuri  video  interactive,  tipărituri  și  legătorie,  web  design,  inventică  industrială  și  inteligență artificială, arhitectură și regenerare urbană, artă și design etc)
Independența energetică înseamnă independență economică și, în cele din urmă, securitate națională.
România e bine poziționată și pe sectorul energiilor convenționale și pe cel al energieiregenerabile pentru a deveni un jucător important în regiune.
România poate deveni un factor de stabilitate pe piața regională de energie.
România poate deveni un exportator major de alimente.
Agricultura rămâne unul din sectoarele cu cel mai important potențial de creștere și unul din sectoarele pe nedrept neglijate de toate guvernările de stânga.
Explozia internetului a condus la globalizarea efectivă și rapidăa  pieței  industriilor  creative,  cu  precădere  software,  producțieaudio-video, servicii.
România a avut politici punctuale destimulare a sectorului IT, dar are nevoie în continuare de ostrategie coerentă de sprijinire și încurajare a antreprenoriatuluiîn industriile creative.
În acest sector strategic investițiile suntminime, hotărâtor fiind talentul și expertiza, resurse de careRomânia nu duce lipsă dar, din păcate, le exportă.
JUStiȚia
cU aDevărat egaLi îN faȚa Legii
ARD va continua procesul de îmbunățire a actului de justiție început în 2005 și blocat de USL în 2012.
În mod concret asta înseamnă independență totală pentru justiție
și legi mai aspre împotriva celor care încearcă să umble la butoanele justiției.
Dacă un politician e condamnat pentru corupţie, el nu trebuie să aibă dreptul la suspendarea pedepsei pentru tot felul de motive.
ARD consideră că membrii guvernului și politicienii trebuie să răspundă pentru faptele lor la fel ca orice cetățean român.
Nu trebuie să existe tratament special şi imunitate pentru miniştrii acuzaţi de fapte penale.
Unii politicieni acuzaţi de justiţie se folosesc de avocaţi pentru a lungi pe ani de zile procesele, astfel încât faptele lor ajung să fie prescrise din cauza trecerii timpului.
ARD va schimba legea pentru ca acest lucru să nu se mai întâmple.
Noi considerăm că trebuie eliminată posibilitatea prescrierii infracțiunilor în procesele în care nu s-a judecat fondul.
Timpul nu trebuie să mai fie detergentul infractorilor.
iNStitUȚii ProteJate De iNterveNȚia PoLiticieNiLor
Funcțiile importante din justiție trebuie să fie asigurate de oameni integri și care au demonstrat curaj în fața politicienilor tentați să pună greutăți suplimentare pe talerele justiției.
Fie că e vorba de DNA, fie că e vorba de Parchetul General sau de Avocatul Poporului, aceste instituții trebuie să fie puternice și ferite de intervenția politicului.
Vom punem capăt numirilor politice la Curtea Constituţională aRomâniei și la Avocatul Poporului.
Nu politicienii trebuie să facăaceste numiri, ci reprezentanţii sistemului de justiţie.
o JUStiȚie r eSPectUoaSă cU  timPUL cetăȚeNiLor
O justiţie care se mişcă încet nu-i ajută pe oameni, ci mai mult îi încurcă.
De aceea, ARD susţine, derularea mai rapidă a proceselor, cu termene mai scurte, prin creşterea personalului şi a fondurilor alocate justiţiei.
ARD va modifica procedura civilă în așa fel încât să se reducă la minimum necesar înfățișarea părților în fața instanței.
Statul trebuie să arate respect pentru cetățean, nu să îl pună pe drumuri, doar pentru că poate face acest lucru.
eDUcaȚia
școaLa îN reLaȚie Directă cU PiaȚa mUNcii
ARD a pus bazele unei reforme temeinice în sistemul de educație.
Avem în acest moment cadrul legislativ și administrativ și știm ce trebuie făcut pentru modernizarea sistemului de învățământ.
USL a trecut la demontarea noului sistem de învățământ și împinge școala românească în trecut, într-o zonă lipsită de performanță și valoare.
Guvernarea ARD va relansa învățământul românesc și îl va plasa între sistemele de educație moderne care pregătesc absolvenți competitivi în tot spațiul european.
Întregul proces de educație se va concentra pe vocația elevului și pe nevoile reale ale pieței muncii.
Un tânăr ieșit de pe băncile școlii trebuie să fie pregătit pentru viață și nu să devină un asistat social.
Legea educației, pe care ARD o susține, a redeschis la scară națională învățământul profesional.
ARD va asigura finanțarea și va consolida parteneriatul între unitățile de învățământ profesional și companiile de profil din România.
Noile generații de absolvenți de învățământ profesional vor umple golul de meseriași de pe piața muncii.
În acest fel, sistemul de învățământ va deveni un creator de locuri de muncă și nu un generator de șomaj.
UN corP ProfeSoraL biNe Pregătit și motivat
ARD susține profesionalizarea și pregătirea continuă a corpului didactic.
Formarea pentru profesiunea de dascăl trebuie să aibă o rută specifică: licența pentru o anumită specialitate, plus un masterat didactic.
Avem nevoie de profesori cu talent pedagogic, profesori capabili să transmită cunoștințe și să îi stimuleze pe elevi.
Formarea continuă trebuie să devină un drept și o obligație a dascălilor.
Un dascăl bun, cu vocație, trebuie motivat și încurajat să rămână în sistem.
