Radikal indflydelse på finansloven  Finanslovsforslagets indhold viser, at Det Radikale Venstre fik stor indflydelse:  35 radikale ændringsforslag blev fastholdt, og ved afstemningerne blev 32 af disse vedtaget  T..forslag blev forkastet: besparelser på 500 mill. kr. på forsvarsbudgettet og  5 I. kr. til opstilling af de nye atomraketter i Vesteuropa, fordi Socialdemokratiet stemte imod.  Et forslag vedr. efterlønsmodtagere faldt, fordi Socialdemokratiet undlod at stemme.  De 32 radikale forslag betyder:  100 mill. mere til Ulandsbistand  150 mill. til kollektiv trafik  42 mill. mere til cykelstier  50 mill. til vedvarende energi m.v.  50 mill. til byfornyelser  14 mill. mere til kødkontrol  3 mill. mere til kulturelle aktiviteter  38 milt. mere til miljø- og fredningsformål  24 mill. mere til ungdomsuddannelser  Det Radikale Venstre støttede 5 socialdemokratiske forslag til indsats mod ungdomsledigheden: 86 mill. kr. Det Radikale Venstre sikrede også, at DSBs persontakster ikke vil stige i 1984.  Med vedtagelse af disse klare forbedringer, som alle var gennemført mod Fremskridtspartiets stemmer, måtte man forvente, at Socialdemokratiet ville stemme for finansloven, men de stemte imod ....  et Radikale Venstre vil fastholde regeringen på denne finanslov.  Imod atomraketterne  Folketinget vedtog den 1. december 1983, at Danmark skal sige nej til opstilling a.. atomraketter i Europa.  Denne beslutning skal fastholdes også efter valget.  Det Radikale Venstre har hele tiden bekæmpet disse våben:  fordi atomvåben truer menneskeheden  fordi spredning af atomvåben til stadig flere lande forhindrer indgåelse af holdbare fredsaftaler.  Den sidste tids forlydender om, at militære planlæggere vil foreslå krydserraketter opstillet i endnu flere lande - deriblandt Danmark - må afvises. Det Radikale Venstre vil arbejde for, at Danmark erklæres atomvåbenfri i såvel freds- som i krise- og krigstid.  Og vi vil arbejde for, at der oprettes atomvåbenfrie zoner - bl.a. i Norden.  For en ny sikkerhedspolitik  Verdens militærudgifter er fordoblet på fem år. Der bruges i dag pr. minut mere end 10 mill. kr. til oprustning verden over. Det bliver til 6.000 milliarder kr. pr. år. Det Radikale Venstre vender sig skarpt imod dette vanvid som  øger usikkerheden  øger afstanden mellem de rige og de fattige lande, og som repræsenterer et forkasteligt ressourcespild.  Det Radikale Venstre foreslår, at Danmark viser vejen til en ny sikkerhedspolitik, hvor der afsættes færre midler til militære formål og flere til civile og humanitære formål.  Naturbeskyttelse, ressourcebeskyttelse, hjælpen til de fattige lande, civil beskyttelse og civilt beredskab må have langt stærkere placering end hidtil.  Det Radikale Venstre siger nej til militærpolitik, men ja til sikkerhedspolitik.  Viljen til indflydelse  Alle som vil ha' orden i landets Økonomi og som ser risikoen for en højredrejning efter en borgerlig valgsejr, har kun et valg - Det Radikale Venstre.  Med en borgerlig regering er Det Radikale Venstres indflydelse en nødvendighed for at sikre social balance,- sikre modstanden mod raketterne og sikre en fremsynet kultur,- rets,- miljø, og energipolitik.  Man siger at Det Radikale Venstre irriterer. Det er fordi vi går på tværs af vanetænkning til højre og venstre. Samfundet ændrer sig, - der er brug for nytænkning og reformer. Det Radikale Venstre har viljen til  indflydelse.  Radikal Politik Ekstraudgave  er udgivet af Det Radikale Venstres Landsforbund, Christiansborg 1218 København K. Redaktion Jens Clausager (ansv)  Indflydelse der  sikrer en skattereform  I foråret 1983 vedtog et flertal i folketinget et radikalt forslag, der pålagde regeringen at udarbejde et forslag til ændring af indkomstskatten.  Det er nødvendigt at sænke skatten for den del af befolkningen, der har de laveste indkomster - pensionister og unge under uddannelse - og for forsørgere med børn.  Fradrag benyttes så flittigt til at nedsætte skatten, at skattesystemet virker urimeligt. Fradragene må gennemgås. De ikke nødvendige fjernes, andre må beskæres.  11981 var der godt 30.000 skatteydere med en bruttoindkomst på 400.000 kr. og derover - det er indkomsten før fradrag - af disse havde 20.000 fradrag på ca. 65% af bruttoindkomsten. Nogle af disse skatteydere betaler derfor procentvis mindre end en skatteyder med lav indkomst.  Det Radikale Venstre vil arbejde for et nyt skattesystem, der bygger på:  1. Person- og børnetilskud i stedet for personfradrag. Det gavner børnefamilier og unge under uddannelse.  2. Fradrag får samme værdi for alle, det gælder bl.a. ejerboliger.  3. Skatten skal kun have 2 trin, a) en skat der lignes på den skattepligtige  indkomst, b) en ekstra skat beregnet af bruttoindkomsten. Bruttoindkomst er den udbetalte løn og/eller overskud af virksomheden. 4. Marginalskatten bliver højst 60% (nu 73-78%).  Indflydelse der  sikrer social balance  Familien Danmark lever på afbetaling.  Vi bruger 60 mia. mere end vi tjener.  11984 skal vi betale 45 mia. i renter og skattefri kursgevinster - til de mest velbjærgede. Derfor er skattetrykket steget og steget - især for de laveste indkomster og mellemindkomsterne.  Derfor har Det Radikale Venstre støttet ethvert rimeligt besparelsesforslag både under den socialdemokratiske og den nuværende regering.  Det Radikale Venstre har sagt fra over for besparelser, som ensidigt ville ramme børnefamilierne:  NEJ til nedsættelse af børnetilskud  NEJ til ophævelse af ungdomsydelsen  NEJ til fjernelse af kommunernes ret til at yde tilskud til daginstitutionstaksterne  Vi har fået gennemført:  forlængelse af barselsorloven fra 14 til 24 uger (valgfrit faderen eller moderen) og 2 uger for faderen ved fødslen.  forhøjelse af fripladsgrænserne (fra 80.000 til 135.000) forbedring af den varige hjælp i bistandsloven. særligt persontilskud til børn under 10 år.  Det Radikale Venstre vil arbejde for bl.a. følgende familiepolitiske forslag:  1. Omlæggelse af personfradrag til persontilskud til alle. 2. Ret til nedsat arbejdstid.  3. Styrkelse af forældreindflydelsen i daginstitutioner.  4. Ændring af hviletidsreglerne på døgninstitutioner af pædagogiske grunde. 5. Afskaffelse af lommepengesystemet for plejepatienter. 6. Indførelse af ensartede husstandsbegreber i lovgivningen.  Kulturpolitik  Udgifterne til kulturpolitik har altid været beskedne. I de sidste 10 år har sparebestræbelser været sat ind over for de i forvejen beskedne budgetter.  Statens udgifter til samtlige kuturområder fra folkebiblioteker over kursusstøtte, teatre og museer udgør for 1984 ca. 0,8% af statsbudgettet. For hver gang staten bruger 1 kr., bruges altså mindre end 1 Øre til kultur.  Da den borgerlige regering trådte til, meddelte Det Radikale Venstre, at partiet ikke kunne støtte yderligere besparelser på kulturområdet.  Regeringen accepterede indstillingen og i foråret 1983 vedtog et flertal i folketinget yderligere, at kulturbevillingerne ikke måtte nedsættes i 1984.  Det Radikale Venstre har kraftigt støttet kulturbevillingerne ud fra følgende betragtning:  Samfundet befinder sig i en krise Økonomisk og miljømæssigt og den eneste måde at få et flertal i befolkningen til at skifte holdning er gennem påvirkning fra kulturen.  Da vi ikke tror på, at man arbejder godt under Økonomisk trykkede vilkår, og da kulturen er chancen for nye nødvendige holdninger, må kulturen støttes.  For finansåret 1983 blev bevillingerne til kunstnere gennem Statens Kunstfond sat i vejret med ca. 5 mill. kr. og finansåret 1984 foreslog Det Radikale Venstre en forøgelse af bevillingerne til museerne. Forøgelsen var 2 milt. kr.  Viljen og evnen!  Viljen til indflydelse har vi sat som motto for  den radikale valgkamp. Det er vort tilbud til vælgerne - og dermed et bud til de mange, der Ønsker, at deres kryds på valgdagen skal have virkning, når folketingsarbejdet igen går i gang.  Vi kunne lige så sandfærdigt have tilføjet:  - evnen til indflydelse. Evnen har vi bevist gennem de resultater, der er opnået.  Vi har formået at afbalancere, når regeringen var ved at køre skævt. Vi har skaffet resultater på områder som kultur, energi, miljø og sikkerhedspolitik,  Hvem skal have indflydelse på regeringens politik efter den 10. januar ? Skal det være Fremskridtspartiet eller skal det være Det Radikale Venstre Det er de alternativer, som vælgerne skal tage stilling til. Her er valgets vigtigste problemstilling, som det er vor opgave at gøre vælgerne opmærksomme på.  For os er svaret klart. Det Radikale Venstre er bolværket mod en massiv højredrejning. Derfor skal Det Radikale Venstres vilje og evne til indflydelse Øges gennem et godt radikalt valg den  10. januar 1984. C  Flere unge i gang  Der er allerede opnået gode resultater i arbejdet med at bekæmpe ungdomsarbejdsløsheden.  1 1982 og 83 er der tilvejebragt 15.000 nye uddannelsespladser. Det betyder, at alle unge, der forlader folkeskolen, fra i år for første gang kan tilbydes en uddannelsesplads. Den onde cirkel er brudt. Men det er ikke nok.  Fremover gælder indsatsen de unge, der tidligere blev afvist, når de søgte uddannelse, og som i dag er arbejdsløse.  Vi tror ikke, at kunstigt skabte beskæftigelsesprojekter er nogen varig hjælp til disse grupper af unge. Alligevel skal der være plads til forsøg og eksperimenter - herunder især kombinerede uddannelses- og arbejdsprojekter - der kan vise nye veje til unges beskæftigelse. Men hovedvægten skal lægges på uddannelse.  I denne forbindelse bør de erhvervsfaglige grunduddannelser i tilpasset form tilbydes voksne - også efter enkeltfagsprincippet.  Det Radikale Venstres forslag om et 10-punktprogram for udbygning af voksenuddannelserne åbner nye uddannelsesmuligheder for de grupper af unge arbejdsløse, som allerede befinder sig i en voksentilværelse.  For at fremme beskæftigelsen af unge har Det Radikale Venstre sikret, at der i 1984 er afsat over 1 mia til jobskabelse - dobbelt så meget som i 1983. Ordningen har været en stor succes i den private sektor. Derfor et radikalt krav om at opretholde netop denne ordning til gavn for både de unge og erhvervslivet.  Indflydelse der sikrer  natur og miljø  Naturen skal forsvares. Mange former for samfundsudvikling truer naturværdierne. Naturbeskyttelsen er en væsentlig del af den radikale miljøpolitik.  Derfor var det radikale venstre initiativtagere til lovforslaget om en saltvandssø bag det fremskudte dige. Det er også et radikalt lovinitiativ, der fra I. januar 84 sikrer:  beskyttelse af heder på mere end 5ha. beskyttelse af strandenge på mere end 3ha.  beskyttelse af kirkeomgivelser imod skæmmende bebyggelse.  udvidet beskyttelse af søer, således at også mindre søer kommer ind under naturbeskyttelsen.  Denne beskyttelse er gennemført som ændring af naturfredningsloven. Ved den endelige afstemning blev forbedringen vedtaget af et næsten enigt folketing.  vedvarende energi  Hvis man tager partierne på ordet, så er der tilsyneladende ingen uenighed om den vedvarende energi. Alle mener, at en større del af vor energiforsyning skal komme fra de vedvarende energikilder.  I praksis derimod kæmper man med mange forhindringer for den vedvarende energi. Som ved anden ny teknologi er der tekniske problemer. De etablerede energiselskaber optræder modstræbende (eller også vil de kun selv). Energiministreren foreslog besparelser på finansloven.  Der har derfor været brug for flere radikale initiativer. Det Radikale Venstre har sikret:  statsstøtte til Nordvestjysk Folkecenter for vedvarende energi.  en særlig bevilling på finansloven i 83-85 til teknologi-udvikling.  fastholdelse af uændrede bevillinger til forskning og større enkeltptojekter.  Desuden er derved 1.behandling i Folketinget flertal for Det Radikale Venstres forslag om, at de nuværende afregningsregler for levering af El fra VE-anlæg skal være mindstegrundlag i en årrække. Forslaget genfremsættes i den nye folketingssamling.  Det Radikale Venstre vil desuden foreslå en financierings-reform for vedvarende energi. I øvrigt siger Det Radikale Venstre Nej til atomkraft.  Indflydelse der  fremmer ligestilling  Alle taler om ligestilling -  og de radikale gør noget ved det!  Det Radikale Venstre har fremsat forslag om  1) udvidelse af barselsorloven fra 14 til 24 uger.  De ti ekstra uger kan valgfrit deles af faderen og moderen eller bruges af den ene part. Derudover har faderen ret til to ugers orlov i forbindelse med fødslen.  Forslaget er GENNEMFØRT.  2) Ligestilling af kønnene ved udpegning af medlemmer til udvalg, nævn og kommissioner.  Forslaget fik en meget positiv modtagelse og forventes vedtaget efter valget.  3) Sanering af regler i socialpolitik og familiepolitik, så mænd og kvinder, herunder især den gifte kvinde, ligestilles. Målet er at fjerne al diskrimination af ægteskabet i forhold til andre samlivsformer.  Forslaget nåede ikke at komme til behandling før valget og fremsættes igen efter valget.  4) Det Radikale Venstre har i Folketingets spørgetid rejst krav om, at den administrative diskriminering af gifte kvinder i skattesager bringes til ophør.  Skatteministeren lovede at se positivt på sagen.  5) Det Radikale Venstre fremsatte sidste år forslag om ligestilling af den med. arbejdende ægtefælle med andre lønmodtagere. Forslaget blev ikke gennemført. (Kun Fremskridtspartiet støttede det! ) Men vi vil fremsætte forslaget igen i det nyvalgte folketing.  Indflydelse der sikrer  familielandbruget  Alt for mange mindre landbrug nedlægges.  60.000 landbrug glider ud af erhvervet inden år 2.000, hvis vi ikke griber ind og forhindrer det.  Derfor arbejder Det Radikale Venstre for  1) at adgangen til at nedlægge landbrug begrænses til bedrifter med en ejendomsværdi på 300,000 kr. og derunder mod den nuværende grænse på 500,000.  2) Z gældende regler for erhvervelse af landbrug lempes, så det bliver lettere at købe landbrug.  3) at deltidsfamiliebruget sidestilles med andre bedriftstyper. Deltidsbedrifterne er nødvendige, ikke mindst af hensyn til de kapitalsvage unge i landbruget.  4) il mindre ejendomme sikres forkøbsret, når jord kommer til salg.  5) at der gennemføres en finansieringsreform til styrkelse af familielandbruget  6) at andelsbruget sidestilles med andre ejerformer og muligheder for produktionsfællesskaber fremmes  7) at der tages skridt til at modvirke industrialiseringen af husdyrproduktionen. Også af miljømæssige grunde siger Det Radikale Venstre nej til store koncentrationer af husdyr.  Det Radikale Venstres landbrugspolitik vil sikre en stabil økonomisk og kulturel udvikling i landdistrikterne og gavner dermed også de mindre byers erhverv.  Indflydelse der  øger beskæftigelsen  Der er ingen mirakelkure, der kan få alle i arbejde.  Så var de brugt!  Men noget kan gøres. Vi kan fremfor alt stå sammen.  Også de store lande må være med. Vi er alle afhængige af hinanden. Der er behov for. at netop de store lande går i spidsen.  Radikale forslag til at løse problemerne er:  Indkomstpolitik, investering i nye arbejdspladser, nedsat arbejdstid og et kæmpemæssigt uddannelses- og omskolingsprogram.  Indkomstpolitikken virker, hjulpet godt i gang med radikale stemmer. Den skal fortsættes.  Arbejdspladser skal skabes. Virksomhederne har fået overskud i 1983, så der er penge til nye investeringer og udvidelser.  Nedsat arbejdstid må ske inden for rammerne af en fortsat stram indkomstpolitik i et udbygget samarbejde mellem ansatte og virksomheder.  Grunduddannelse, videreuddannelse og omskoling bliver nøgleord i 80'erne. Uden det kan vi ikke forblive en velfærdsstat. Fleksibilitet og omstilling skal være vor dominerende holdning.  Det Radikale Venstre er godt rustet til denne opgave. Vi har altid gået i spidsen med oplysning og uddannelse. Vi har altid ment, det var en vigtig brik i arbejdet for ligestilling mellem mennesker.  Den nye teknologi kræver uddannelse, men lad os bruge. det til at fremme vore tanker.  Indflydelse der  sikrer en god uddannelse  Det Radikale Venstre tillægger uddannelserne høj prioritet.  Derfor har partiet heller ikke accepteret, at der under den i Øvrigt nødvendige økonomiske saneringspolitik sker nogen nedskæring af den samlede uddannelsesaktivitet. Tværtimod er det en radikal opfattelse, at kun ved en forstærket indsats på uddannelsesområdet vil det være muligt at løse de meget betydelige problemer, der menneskeligt og Økonomisk præger samfundet i disse år.  Det Radikale Venstre har sikret:  at investeringerne i uddannelse har været stigende i de senere år.  at antallet af uddannelsespladser for unge er forøget med over 15.000 i 1982 og 83.  at adgangsbegrænsningen ved de videregående uddannelser er under afvikling.  at elevstøtten til elever på de frie skoler er forbedret. at den særlige støtte til elever på EFG bevares.  at forhandlinger om folkeskolen er påbegyndt med henblik på at give skolen bedre arbejdsvilkår og undervisningen et mere fremtidsrettet indhold.  Det Radikale Venstre har herudover fremsat et 10-punkt program til udbygning af voksenuddannelserne. Vedtagelsen af dette forslag bliver 80ernes vigtigste uddannelsesreform.  Også i det nye folketing vil Det Radikale Venstre arbejde for, at uddannelsespolitikken som hidtil tilrettelægges og gennemføres med bred politisk tilslutning.  Vi mangler  ? penge  til valgkampen  Det Radikale Venstre  får ingen penge  fra organisationer.  Send en check til  Det Radikale Venstre  Christiansborg - 1218 København K  eller brug giro nr. 200 32 01  - et godt nytår  med fortsat radikal indflydelse  Valgudtalelse  Hovedbestyrelsen tilslutter sig den radikale folketingsgruppes synspunkter om regeringsdannelsen efter valget. l overensstemmelse med vedtagelserne på Det Radikale Venstres landsmøde fremhæver hovedbestyrelsen:  1. Folketingets klare afstandtagen fra opstillingen af vesteuropæiske atomraketter skal fastholdes, og Danmark skal aktivt arbejde for internationale aftaler om begrænsning af den katastrofale atomoprustning.  2. De nødvendige forbedringer af statens Økonomi skal gennemføres på en måde, så det ikke rammer de svage grupper i samfundet.  3. Børnefamiliernes og de svage gruppers vilkår skal forbedres bl.a. ved en skattereform, hvor personfradrag er-s stattes af persontilskud til alle - også til børnene.  4. Ungdomsarbejdsløsheden skal bekæmpes ved udbygning af uddannelsesmulighederne og ved fremskaffelse af flere lære- og praktikpladser.  5. Uddannelses- og kulturpolitikken må udbygges for at sætte den enkelte i stand til at klare de krav, der menneskeligt og fagligt stilles under den teknologiske udvikling.  6. En stram indkomstpolitik skal sikre fortsat nedgang i inflation og rente for derigennem at Øge investeringer  og beskæftigelse og skabe grundlag for en bedre fordeling af arbejdet ved en nedsættelse af arbejdstiden.  7. Naturen og miljøet skal sikres gennem strengere krav til miljøkvalitet og miljøkontrol.  8. En erhvervsstruktur med mange små og mindre virksomheder inden for handel, håndværk, industri, landbrug og fiskeri må fremmes. For landbruget gennemføres en finansieringsreform. Målet er decentralisering og en styrkelse af den selvforvaltning.  DET RADIKALE VENSTRE ER I EN POLITISK NØGLEPOSITION.  Alle, der vil ha' orden i landets Økonomi, og som ser risikoen for en højredrejning efter en borgerlig valgsejr, har kun et valg:  Det Radikale Venstre  Det Radikale Venstre, Christiansborg, 1218 København K., Tlf.: (01) 12 72 51.  Hvordan og hvor bruger det radikale  venstres medlemmer deres indflydelse?  Som medlem deltager du i foreningens møder, gruppearbejde og andre aktiviteter. Herigennem har du direkte indflydelse på det, som skal være radikal politik - i kommunalråd, amtsråd og folketing.  I dette arbejde debatterer du med radikale kommunalbestyrelsesmedlemmer og folketingskandidater og har således direkte kontakt til partiets politiske repræsentanter. Desuden kan du deltage i det politiske udvalgsarbejde på amtsplan, hvorfra indstillinger om de forskellige politiske  emneområder sendes til hovedbestyrelsen eller direkte til folketingsgruppen. Der er således mange og direkte kontaktlinier fra medlemmerne til Christiansborg.  Det Radikale Venstre er et vælgerparti. Det understreges også af, at alle medlemmer har ret til at deltage i partiets årlige landsmøde, der er partiets øverste myndighed, og hvor alle har tale- og forslagsret.  Medlemmer i Det Radikale Venstre  Det er ikke nogen stiv partiorganisation, du kommer ind i. Medlemsdemokratiet kommer først og fremmest til udtryk i lokalforeningerne, hvor du kan sige din mening uden omsvøb og formaliteter, og her kan du få dine egne forslag til fri afstemning uden forudgående "censur".  I Det Radikale Venstre er det medlemmerne der bestemmer, hvad partiet skal mene - ikke omvendt
