On heräämisen aika  SKDL:n 13. liittokokous 28.—30. 5. 1982  Mihin me näinä aikoina uskomme? Lampaaksi väitelty syö fibaa. Vapaus on turvassa vankiloissa. Totuus kuuntelee kaltereiden ruostumista ja odottaa.  Vanhat kirjat on otettu esiin. Vanhoja oppeja sovelletaan uusiin ongelmiin. Vanhalta kielellä annetaan vanhat käskyt.  Multa uudet kirjat ovat jo kirjoitetut kansan sydämiin:  tyrannit eivät jää hallitakseen vaan kuolevat. Sitkeys ja maltti ruostuttaa paksuimmankin teräksen, rapauttaa muurit.  (LASSI SINKKONEN)  Ympäristömme ja elämäntapamme muuttuu — haluammeko sitä?  Tilastojen mukaan meillä menee hyvin.  Tavaroita ei puutu. Yhä useammalla on käytössään auto, astianpesukone, matkastereo . . . Kertakäyttöpakkaukset puhdistavat hygieniamme äärimmilleen.  Numerojen mukaan elämme yhdessä maailman vauraimmista maista. Silti kärsimme turvattomuudesta, työttömyydestä ja sen uhasta. Juurettomuus ja sosiaalisien suhteiden katkeaminen ovat aikamme tuiki tavallisia ilmiöitä. Vapaus, veljeys ja tasa-arvoisuus ovat jääneet yhä tavoitteiksi: niiden saavuttamisessa on vielä voitettava raskaita vastuksia.  Meillä on peruskoulu. Joukkotiedotus yltää joka kotiin, kulttuurilakeja on säädetty. Onko tietojen tulva tehnyt meidät tietävämmiksi, viisaammiksi?  Viime vuosikymmenen loppupuolelle asti saimme hetken elää liennytyksen aikaa. Nyt kansainvälinen tilanne on muuttunut karkean pelottavaksi. Ydinsodan uhka on suurempi kuin koskaan aiemmin.  Muutoksen suunta ei ole sattuma eikä kohtalon määräämä:  siitä taistellaan  Rauha voidaan saavuttaa ja turvata vain uupumattomalla työllä sodan syiden poistamiseksi, taantumuksellisten pyrkimysten estämiseksi.  Tavaroissa mitattavan elintason nousu kertoo, että työväenliikkeen toiminta on tuottanut tuloksia. Ne eivät kuitenkaan riitä: työttömyys, turvattomuus ja vaikeutuvat sosiaaliset ongelmat osoittavat, että pysyvien tulosten saavuttaminen vaatii yhä enemmän työtä demokratian laajentamiseksi ja suurpääoman vallan kaventamiseksi. Muuten menetämme jo saavutetutkin asemat.  Tulevan yhteiskunnan ei tarvitse olla mikään runsauden sarvi, vaan turvallinen ja rauhallinen yhteiskunta, jossa kaikille riittää välttämättömiä palveluja.  Henkistä ja poliittista ilmapiiriä jäykistävät taas kylmät puhurit. Ne paljastavat, eitä taistelu ihmisien mielistä on kärjistynyt. Työväenliikekin uhkaa — kansandemokraattisia liikettä myöten — muuttua ihmisten vaikutuskanavasta valtiollisen politiikan selittelyorganisaatioksi! Suurpääoman valtaan alistunut, valtiollistunut ja byrokratisoitunut työväenliike ei kykenisi nousemaan taisteluun edistyksellisen kulttuurin ja ajattelun vapaudesta. On heräämisen aika.  Kansa on väsynyt sellaisiin johtajiin, jotka eivät välitä sen tarpeista ja toiveista. Maamme tarvitsee uutta, parempaa johtajuutta: kansan itsensä on otettava maamme kehitys käsiinsä. Kansanvaltaa on syvennettävä, kansalaisten välitöntä vaikutusvaltaa ja vaikuttamisen kanavia on lisättävä! Se on tehtävä kaikissa yhteiskuntamme kehittämistä koskevissa asioissa ja päätöksenteossa.  SKDL vieroksuu sitä, että politiikka muuttuu yhä rajummin edustukselliseksi, ammattilaistyöksi. SKDL ei hyväksy politiikan erkaannuttamista kansasta.  Vain kansalaisien omalla työllä ja tahdolla, yhteiskunnallisella aloitteellisuudella maamme kehitys voidaan kääntää parempaan. Siinä on sopivin avain porttiin kohti vankkumatonta rauhaa, työllisyyden parantumista ja sosiaalista turvallisuutta.  SKDL: n poliittisten ja yhteiskunnallisten tavoitteiden ydin on kansan oman päätösvallan sekä aloitteellisuuden ja omatoimisuuden lisäämisessä.  ME taistelemme ihmisten omatoimisuuden ja laajenevan päätösvallan toteutumisen puolesta. Emme kuitenkaan julistaudu oppimestariksi, jolla olisi valmis tulevaisuuden resepti. Huomisen yhteiskunta on rakennettava kansan yhteisen tahdon mukaiseksi. Me haluamme osallistua tähän keskusteluun ja yhteiseen rakennustyöhön. Haluamme avata sille uusia mahdollisuuksia ja nojautua siihen toiminnassamme.  Monet yhteiskunnalliset liikkeet — huomattava osa työväenliikettäkin — ovat alistuneet taantumuksellisten virtausten paineisiin. Kansan omakohtainen toiminta on silti monilla aloilla vilkastunut, niin työpaikoilla kuin muuallakin yhteiskunnassa. Kamppaillaan irtisanomisia ja pakkolomautuksia vastaan, rauhanliike laajenee nopeasti, monet vaihtoehtoliikkeet sekä asuinseudun ja ympäristön huolehtimista vaativat liikkeet ovat elävän voimakkaita. Toimihenkilöt ja sivistyneistö ovat nousseet mukaan joukkotoimintaan etenkin rauhan ja työllisyyden turvaamiseksi. Myös nuorison ja opiskelijoiden sekä taiteilijoiden panos on ollut huomattava.  Perinteisten ja uusien toimintamuotojen kehittyminen on haaste SKDL:llekin.  Uusien sitoutumattomien kansalais- ja vaihtoehtoliikkeiden itsenäisyys ja riippumattomuus on hyvin arvokasta. SKDL haluaa myös itse osallistua joukko-toimintaan sekä rohkaista ja koota muutosvoimia. SKDL:n itsensä tulee kehittyä entistä avoimemmaksi edistyksellisille liikkeille ja järjestöille. SKDL antaa niille tukensa samalla kun se tarjoaa kaikille mahdollisuuden yhteistyöhön SKDL:n sisällä tai rinnalla.  Muutoksen suunnasta ei kamppailla vain yleisesti, ei vain keskustelemalla ja pohdiskelemalla yhteiskuntakehityksen perussuuntia. Kysymyksessä on ennen muuta taistelu yksityiskohtaisista ratkaisuista.  SKDL:n uuden liittokokouskauden alkuhetket sisältävät monia ongelmia: oikeiston, erityisesti suurpääoman pääpuolueen kokoomuksen kannatus ja vaikutus yhteiskunnan kehityssuuntaan on kasvanut. Presidentin valitsijamiesvaalien jälkeen sosialidemokraattisessa puolueessa taas paineet porvarillisen yhteiskuntajärjestyksen ehtoihin sopeutuvaan politiikkaan eli "matalaan profiiliin" ovat voimistuneet.  SKDL:n vastuu on suuri. Sen on oltava ihmisten omakohtaiseen toimintaan perustuva selkeä vasemmistolainen vaihtoehto. Samalla on vahvistettava SKDL:n perinteistä linjaa vasemmiston ja keskustan yhteistyötä ja oikeiston vaikutusmahdollisuuksien pois sulkemista tämän yhteistyön avulla.  Rauha on kaikkein tärkein asia  SKDL paneutuu rauhantyöhön. SKDL tukee moniaineksisen JA moniarvoisen rauhanliikkeen vahvistumista kaikkien väestöryhmien keskuudessa, tuoden omalla toiminnallaan imperialisminvastaisen näkökulman rauhanliikkeeseen. Kokoamme yhteisrintamaa ydinaseettoman Pohjolan puolesta. Se on panoksemme yleiseurooppalaiseen ydinaseriisuntaan ja tukemme euro-ohjusten sijoittamista vastustavalle liikkeelle. SKDL toimii yya-sopimukseen pohjautuvan Suomen ulkopolitiikan aktivoimiseksi. SKDL edistää kansojen ystävyyteen ja yhteistyöhön perustuvien kansainvälisten suhteiden ja kansalaistoiminnan kehittymistä.  Niin koko ihmiskunnan kuin oman maammekaan turvallisuutta ei voida rakentaa aseiden varaan. Varustelumenoja on vähennettävä.  Toimimme osana imperialisminvastaista kansainvälistä solidaarisuusliikettä Salvadorin, Nicaraguan,  Namibian, Palestiinan ja muiden vapaudestaan ja itsemääräämisoikeudestaan taistelevien kansojen tukemiseksi.  Tuemme uutta kansainvälisiä taloudellista järjestystä, Vaadimme, että maassamme ryhdytään sen toteuttamisen edellyttämiin toimenpiteisiin. Suomen tulee lisätä kehitysyhteistyövarojaan ja suunnata ne edistyksen, demokratian tielle lähteneille maille.  Kansalaisille oikeus työhön: perustuslaki voimaan!  "Kansalaisten työvoima on valtakunnan erityisessä suojeluksessa. Valtiovallan asiana on tarvittaessa järjestää Suomen kansalaiselle mahdollisuus tehdä työtä." Näin sanotaan perustuslaissa.  Maassamme toimitaankin laajasti tämän perustuslain määräyksen toteuttamiseksi. Ihmiset vaativat turvattomuuden, sosiaalisten epäkohtien ja toimeentulovaikeuksien poistamista. Näiden tavoitteiden toteutuminen merkitsisi uudenlaista yhteiskuntaa. Sen yksi keskeisimmistä tehtävistä olisi täystyöllisyyden takaaminen.  Kansandemokraatit toimivat aloitteellisena voimana yhteiskunnallisten palvelujen lisäämistä tavoittelevissa liikkeissä — päivähoito- ja terveyspalvelujen parantamista vaativassa liikkeessä, asukasliikkeessä, työttömien ja eläkeläisten toiminnassa, ammattiyhdistysliikkeessä ja monissa muissa joukkoliikkeissä. SKDL antaa tukensa näille liikkeille. Asetamme konkreettisia vaatimuksia, joiden puolesta teemme työtä päätöksenteon kaikilla tasoilla.  Monia keinoja on vielä käyttämättä työllisyyden hoitamiseksi. Useat SKDL:n aikaisemmin asettamat tavoitteet ovat toteutuessaan helpottaneet maan työllisyystilannetta ja kohentaneet kansan elämänolosuhteita.  Yhteiskunnallisia palveluja lisättävä!  Nyt SKDL näkee oikeaksi, että yhteiskunnallisia palveluja on lisättävä tuntuvasti. Vaatimusluetteloon kuuluvat mm. päivähoito, terveys, koulutus, vanhustenhuolto, maatalouden lomittajatoiminta, kulttuuripalvelut.  SKDL haluaa lisätä työllisyyden hoitoon välittömästi käytettäviä varoja. Samalla korostamme, että yhteistyöstä Neuvostoliiton kanssa voidaan ammentaa paljon enemmän hyötyä työllisyydellemme kuin on tehty. Vientimahdollisuuksia lisääviä toimia ovat esimerkiksi maakaasuputken jatkaminen mm. Lahteen, Tampereelle ja Helsinkiin, Soklin kaivoksen avaaminen, sähkön JA muun energian tuonnin lisääminen sekä monien muiden yhteistyöprojektien kehittäminen Neuvostoliiton kanssa. SKDL esittää myös maataloustuotteiden viennin ja maatalouskoneiden tuonnin lisäämistä ja erityisesti rajakaupan vilkastuttamista. Nämä ratkaisut toisivat myös uusia pysyviä työpaikkoja maahamme.  SKDL vaatii valtion lainoittaman asuntotuotannon lisäämistä, asuntolainojen koron alentamista, laina-aikojen pidentämistä ja asumistuen parantamista.  SKDL vaatii sosiaaliturvaa parannettavaksi: tärkeimpiä uudistuksia ovat lapsilisien reaalitason korottaminen, niiden ulottaminen 18-vuotiaisiin, työttömyysavustusten ja -korvausten jälkeenjääneisyyden sekä järjestelmässä olevien aukkojen poistaminen, eläkeuudistusten toteuttaminen päätetyssä laajuudessa sekä opintolainan reaaliarvon korottaminen.  Työttömyyspaineita voidaan hillitä myös parantamalla pienillä ja keskisuurilla tiloilla asuvien viljelijäperheiden toimeentuloa JA turvaamalla perheviljelmä-tyyppisen maatalouden säilyminen mm. tilojen yhteistoimintaa kehittäen ja suunnaten yhteiskunnan tukea pienviljelmille.  Varoja uudistuksiin on  Edellä lueteltuja vaatimuksia yritetään ehkä vastustaa: väitetään että ne ovat taloudellisesti epärealistisia, vaikka samalla tunnustettaisiinkin niiden oikeudenmukaisuus. SKDL tietää, että sellaiset väitteet ovat valheita. SKDL:n liittokokous ON sitä mieltä, että joukkotyöttömyyden oleellinen vähentäminen on täysin mahdollista. Varoja uudistuksiin on irrotettavissa mm. oikeudenmukaisella verotuksella ja muilla tulonsiirroilla suurpääoman etuisuuksiin puuttumalla. Välillisen verotuksen lisääminen ei ole tasa-arvoinen ratkaisu.  SKDL: lla on esittää ehdotuksia, miten varoja siirretään palveluiden kehittämiseen ja siten työllisyyden kohentamiseen. SKDL ehdottaa mm., eitä pääomavaltaisille suuryhtiöille, pankeille ja vakuutusyhtiöille asetetaan erityinen työllistämismaksu, jotta niiden nykyään mitätön maksuosuus yhteiskunnallisien palvelujen kehittämisestä nousisi kohtuulliseksi. SKDL on  valmis leikkaamaan valtion antamaa rahoitusapua yksityisiltä suuryhtiöillä ja poistamaan niiltä esimerkiksi kone- ja laiteinvestointien verohelpotukset. SKDL:n mielestä valtion tuki on sidottava selviin työllistämisehtoihin. Se on suunnattava valtion yhtiöille sekä pienille ja keskisuurille yrityksille. SKDL on valmis supistamaan myös maamme varustelumenoja.  Työajan tuntuva lyhentäminen on keskeisin keino lisätä ratkaisevasti uusia työpaikkoja.  Työllisyydestä on kyse myös silloin, kun kamppaillaan seuraavien työehtosopimusten sisällöstä. SKDL torjuu ajatuksen, että palkankorotuksista luopuminen lisäisi työpaikkoja. Päinvastoin: työläisten ostovoiman heikentyminen vaarantaisi nykyisienkin työpaikkojen pysyvyyttä. SKDL tukee palkankorotusvaatimusten asettamista ammattiyhdistysliikkeen jäsenistön laajoissa keskusteluissa. Samalla SKDL korostaa solidaarisuutta työehtosopimuskamppailuissa:  suurimmat palkankorotukset on osoitettava pienimpiin palkkoihin, ei ylimpiin.  Sopusoinnussa luonnon kanssa  Tulevaisuutemme kannalta on välttämätöntä, että kaikki ihmisen luontoon kohdistamat toimet sopeutetaan luonnontalouden vaatimuksiin. Luonnon tarjoamien voimavarojen käyttö on alistettava demokraattiseen päätöksentekoon. Luonnon saastumisen estäminen edellyttää selkeän tiukkaa lainsäädäntöä ja tehokasta ympäristöhallintoa.  Ihmisten omaa puuttumista havaitsemiinsa epäkohtiin on kannustettava. SKDL kiinaa ja tukee sitä kansalaisrohkeutta ja kansalaisvastuuta, jota erityisesti ympäristöliikkeen piirissä on ilmennyt.  Toiminta ratkaisee  Rahan vallasta kansan valtaan  Vielä on aikaa, kansani, rakentaa padot tulvan tulla. Vielä on aikaa synnyttää tulet pimeyttä vastaan, vielä on aikaa erottaa ystävä vihollisesta, vielä on aikaa puhua, jotta eivät aseet puhuisi, vietä on aikaa huutaa ihmisen äänin:  Ei!  (ELVI SINERVO)  Ihmisten omakohtaisen vaikuttamisen lisääminen edellyttää myös taistelua demokratian kaventumista vastaan ja uusien demokraattisten vaikuttamisen muotojen kehittämistä.  SKDL korostaa, että demokratian syventämisellä on kiire. Ensimmäisiä tehtäviä on edistää omatoimista suoraa kansanvaltaa työpaikoilla ja oppilaitoksissa sekä asuma-alueilla.  Oikeus kansanaloitteeseen ON toteutettava: eduskunnan on otettava käsiteltäväksi asia, jota tietty määrä kansalaisia vaatii.  On toteutettava julkisuus valtion keskeisten päätösten valmistelussa — tärkeintä on julkisuuden lisääminen valtion budjetin valmistelussa.  Kunnanvaltuustojen ja eduskunnan asemaa on SKDL:n mielestä voimistettava ja virkakoneiston valtaa rajoitettava. Päätöksentekoa on siirrettävä keskushallinnosta lääneihin ja kuntiin.  Yrityksissä on lisättävä työväenvalvontaa. Työsuhdeturvalainsäädäntö on toteutettava ammattiyhdistysliikkeen alkuperäisten vaatimusten mukaisesti. Ammattiyhdistysliikkeessä on kehitettävä jäsen- ja järjestödemokratiaa, jotta päätökset vastaisivat paremmin jäsenistön tahtoa.  Tuotannon suuntaaminen kansan tarpeita palvelemaan vaatii suurien yhtiöiden, pankkien ja vakuutuslaitosten kansallistamista.  Tässä kannantotossa on esitelty SKDL:n lähiajan tavoitteita. Ohjelmissamme on hahmoteltu linjoja pitemmällekin. Kannanotot ja ohjelmat eivät kuitenkaan riitä haluttaessa vaikuttaa muutoksen suuntaan. Ratkaisevaa on ihmisten oma toiminta!  SKDL uudistaa toimintatapojansa ja omaksuu entistä selvemmin kansalaisten omakohtaiseen toimintaan ja tavoitteenasetteluun perustuvaa politiikkaa.  Vielä ei ole myöhäistä kääntää yhteiskunnan kielteisiä kehityssuuntia, nyt tarvitaan kansan puuttumista asioiden kulkuun.  Ihmisten oman toiminnan rohkaisemiseen ja siihen osallistumiseen SKDL:n liittokokous kehottaa kaikkia jäseniään, kaikkia SKDL:n kannattajia; kaikkia joille rauha, työllisyys ja sosiaalinen turvallisuus sekä kansanvalta ovat omakohtaisen toiminnan arvoisia tavoitteita.
