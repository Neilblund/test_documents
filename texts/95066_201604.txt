ПРОГРАМ СРПСКОГ ПОКРЕТА ДВЕРИ: „ДА ВРАТИМО ЖИВОТ У СВОЈЕ РУКЕ „
ПОРОДИЦА НА ПРВОМ МЕСТУ
Суштина политике Двери је брига о породици
Формирање Министарства за бригу о породици
Улагање на свим нивоима у мала и средња породична предузећа
Национална пензија за мајку са троје и више деце
Подршка рађању и борби против беле куге
Прогласићемо материнство занимањем
Положај породице у Србији је данас лошији него икада.
Као последица недовољне бриге државе и друштва, породице у Србији су у великој духовној, економској, здравственој, моралној, културној и образовној кризи
и на удару нових антипородичних идеологија што за последицу има кризу друштва у целини.
Преживљавамо демографску катастрофу: број грађана Србије сваке године је мањи за 35.000.
Недостаје политичка воља да се породица врати на прво место - у центар друштвене и политичке одговорности.
Шта ће Двери урадити
Формираћемо Министарство за бригу о породици и Национални савет за популациону политику;
Народна Скупштина ће усвојити Националну стратегију популационог развоја.
Донећемо Закон о заштити презадужених породица, који ће онемогућити одузимање породичног дома.
За породице које хоће да се врате на село, увешћемо подстицај од 10.000 евра бесповратно, као и додељивање обрадивог земљишта на коришћење.
Законским путем ћемо санкционисати све послодавце који врше дискримина- цију жена при запошљавању на основу брачног статуса и у зависности од броја рођене или планиране деце.
Заштитићемо право родитеља да сло-бодно одлучују о образовању и васпитању своје деце.
Прогласићемо материнство занимањем.
За мајку која је родила троје и више деце, а има одређени број година радног стажа, следује национална пензија.
Повећаћемо дечији додатак
и омогући- ти остваривање овог права сеоским по- родицама.
Укинућемо порез на дечије потрепштине.
Увећаћемо надокнаде за породиљско одсуство и матерински додатак.
Увешћемо скраћено радно време за мајке са више деце.
Као један од приоритета политике по- ставићемо подизање свести о значају породице, мајчинства, очинства, детињства и трудноће.
Решићемо егзистенцијалне проблеме са којима се суочавају самохране породице.
Забранићемо промоцију хомосексуализма малолетним лицима
и борићемо се против антипородичних идеологија.
У средствима масовног информисања покренућемо кампању упознавања становништва са лепотом детета у мајчином стомаку.
ЕКОНОМСКА РЕШЕЊА ЗА ВАС И ВАШУ ПОРОДИЦУ
Раскид Споразума о стабилизацији и придруживању са Европском Унијом,
као и свих штетних уговора са ММФ-ом
Укидање државних субвенција страним „инвеститорима" и усмеравање средстава домаћим предузећима и предузетницима
Повећање пореза за најбогатије
Отпис и репрограм дугова Републике Србије према међународним финансијским институцијама
Јачање српских банака
и оснивање државне Инвестиционо-развојне банке
Нови систем царинске заштите домаћег тржишта
Четири стуба привредне и економске стабилности Србије у нашим рукама
Криза је у Србији видљива у сваком сег- менту друштвеног живота.
Незапосленост расте, баш као и крими- нал, корупција и разни видови друштвене патологије.
Код свих слојева становништва расте незадовољство, које се огледа у друштвеној апатији и изостанку идентификовања са сопственом земљом.
Број оних који на- пуштају Србију је све већи.
Погрешном економском политиком, која је била под патронатом „саветника" из ЕУ, ММФ-а и Светске банке, власт је укинула све царине на увоз стране робе,
распродала домаћа предузећа,
задужила државу код иностраних кредитора,
а нашим парама је страним „инвеститорима" плаћала да „инвестирају" у српску привреду.
Шта ће Двери урадити
Држава на све начине и из свих расположивих извора (субвенцијама из буџета,
повољним кредитима,
пореским олакшицама,
извозним подстицајима
и стратешком развојном политиком) мора помоћи опоравак домаће привреде
и пољопривреде.
Код таквог приступа држава идентификује стратешке развојне правце,
усмерава и помаже гране и предузећа која имају пер- спективу.
Реч је о активној држави која уме стратешки да мисли.
Та политика не иде против тржишта.
Напротив, она мак- симално подстиче тржиште и конкурент- ност,
али у оквиру јасне развојне политике и заштите националних интереса.
Покренућемо домаћу производњу
и от- ворити нова радна места за незапослене.
Овај циљ може да обезбеди само поли- тика економског патриотизма и улагања државе искључиво у домаћу производњу.
Наша економска политика није политика задуживања и штедње, већ политика производње, запошљавања и развоја.
Ми говоримо у име домаћег економског интереса.
Двери су политички заступници и заштитници домаћег привредника и пољопривредника.
Затражићемо отпис и репрограм дугова Републике Србије према међународним финансијским институцијама.
Напустићемо неолиберални модел економске политике.
Раскинућемо Споразум о стабилизацији и придруживању са Европском унијом,
као и све штетне уговоре са ММФ-ом.
Сачуваћемо и ојачаћемо српске банке
и основаћемо државну Инвестиционоразвојну банку.
Основаћемо поново Завод за обрачун и плаћања и вратити послове платног про- мета из пословних банака у државне руке.
Повећаћемо порез за најбогатије.
Порески систем базираћемо на ослобађању плаћања пореза и доприноса за новооснована домаћа предузећа у почетним годинама рада.
Увешћемо повлашћене пореске стопе за предузећа која су извозно оријентисана и послују у неразвијеним подручјима Србије.
Увешћемо инструменте и мере којима ћемо спречити све манипулативне технике утаје пореза и исисавања капитала из Србије.
Увешћемо нови систем царинске и других облика заштите домаћег тржишта.
Ствараћемо радна места кроз нова знања и нове технологије, првенствено информационе,
као и кроз процес реиндустријализације Србије и подстицање развоја домаће конкурентне и предузетничке привреде.
За нове инвестиције користићемо домаћу штедњу,
усмерену и контролисану емисију динара,
финансијски потенцијал српске дијаспоре
и неусловљене изворе из међународних финансијских институција.
Важне инфраструктурне инвестиције у Републици Србији изводиће српска грађевинска оператива.
Уредићемо тржиште рада у Републици Србији, а систем образовања ускладити са његовим потребама.
У неразвијеним подручјима Србије покренућемо одрживи друштвено-економски развој директним државним интервенцијама, јачањем институција и избором квалитетних кадрова.
Оснивањем Капиталног пензионог фонда извршићемо реформу пензионо-инвалидског система Републике Србије у циљу његове самоодрживости.
Одузету имовину пензионог фонда вратићемо Фонду,
а имовину рехабилитационих центара и српских бања пренећемо у својину Фонда.
Нећемо дозволити продају ЕПС-а, Теле- кома, обрадивог земљишта и природних богатстава попут извора чисте пијаће воде и руда.
Ова четири стуба привредне и економске стабилности Србије остаће у нашим рукама.
Развијаћемо бањски, сеоски, планински, медицински, верски и културни туризам као компаративну предност Србије на светском туристичком тржишту.
Решићемо проблем породица које имају кредите индексиране у швајцарском францима тако што ће дуг поделити са државом и банкама.
Вратићемо плате и пензије на ниво пре смањења и надокнадити одузете делове плата и пензија.
Посветићемо посебну пажњу образо- вању кадрова за рад на развоју енергет- ског система.
Улагаћемо у развој енер- гетске ефикасности
и већу употребу обновљивих извора енергије.
Развијаћемо телекомуникације и информатичко друштво кроз унапређивање инфраструктуре, фиксне и мобилне телефоније, интернета, уз истовремену контролу интензитета зрачења мобилне мреже.
Наша економска политика није политика задуживања и штедње, већ производње, запошљавања и развоја.
ПОВРАТАК СЕЛУ И ПОЉОПРИВРЕДИ
Забрана увоза, гајења и промета ГМО семена и хране
Развој домаће пољопривредно-прехрамбене индустрије
Благовремено исплаћивање субвенција
Укидање ССП и онемогућавање да странци могу постати власници српских ораница од 1. септембра 2017. године.
Потписивање стратешког међудржавног уговора са Русијом
Обнова пољопривредно-индустријских комбината, задруга и фабрика пољопривредне механизације.
У протеклих 25 година погрешна др- жавна пољопривредна политика и катастрофалне приватизације довеле су до пада продуктивности у агроиндустрији.
Наши сељаци су изгубили рачуницу да се баве пољопривредом.
Држава мора постати покретач развоја целокупног аграрног амбијента, јер пољопривреда може постати једна од најперспективнијих, најконкурентнијих и најпро- фитабилнијих грана српске привреде.
Шта ће Двери урадити
Донећемо Националну стратегију развоја пољопривреде.
Расположиве државне финансијске ресурсе уложићемо у развој домаће пољопривредно-прехрамбене индустрије.
Повећаћемо буџет за пољопривреду са садашњих 3% на минимум 5%.
Омогућићемо дугорочно коришћење државног пољопривредног земљишта домаћим произвођачима.
Субвенције пољопривредницима морају бити исплаћиване благовремено.
Улагаћемо у развој породичних газдинства
и малих и средњих породичних предузећа.
Обновићемо пољопривредно-индустријске комбинате, задруге и фабрике пољопривредне механизације.
Укинућемо ССП и тиме онемогућити да странци могу постати власници српских ораница од 1. септембра 2017. године.
Донећемо Закон о преиспитавању приватизација пољопривредних предузећа.
Сваки метар обрадивог пољопривредног земљишта мора бити обрађен.
Јачањем државних пољопривредних института заштитићемо домаће сорте
и изградићемо Националну банку биљних гена.
Забранићемо увоз и промет ГМО семена и хране, јер сматрамо да Србија мора постати највећи прозвођач органске хране у целој Европи.
Пооштрићемо контролу квалитета хране
и подићи ниво прехрамбене безбедности.
Основаћемо државне откупне станице.
Даваћемо државне подстицаје и пореске олакшице за породице које желе да се врате на село и баве пољопривредом, јер село мора бити под посебном пажњом и бригом државе.
Формираћемо Аграрну банку Србије, која би имала задатак да улаже средства искључиво у домаћу пољопривредну производњу и прехрамбену индустрију.
Потписаћемо стратешки међудржавни уговор са Русијом о дугорочном извозу пољопривредно-прехрамбених производа.
ОБРАЗОВАЊЕ ИНАУКА ЗА 21. ВЕК
Враћање угледа и достојанства професорима, професији и образовним установама.
Усмеравање знања ученика и студената ка областима значајним за развој привреде.
Успостављање ефикаснијег система образовања на свим нивоима.
Улагање у развој стратешких научних дисциплина које доприносе јачању државе.
Поправићемо материјални и друштвени положај професора, наставника и образовних установа.
Наставни планови и програми су у фази сталних реформи и измена, са недефинисаним циљевима којима се тежи.
Систем образовања је прегломазан и нефункционалан.
Квалитет наставе опада услед хаотичности у систему образовања.
Углед професора и наставника је потпуно урушен.
Не постоји јасна стратегија научно-истраживачког развоја у Србији, нити дефинисана улога науке у друштву.
Начин финансирања науке је недовољан.
Шта ће Двери урадити
Поправићемо материјални и друштвени положај професора, наставника и образовних установа.
Промовисаћемо позитивне примере из школског живота кроз медије
и истицаћемо не само права већ и дужности ученика и студената, укључујући дисци- плину, радне навике, моралне и етичке вредности.
Увешћемо награђивање најуспешнијих наставника и ученика по јасним, унапред дефинисаним, критеријумима.
Инсистираћемо на смисленом стручном усавршавању наставника и омогућити њихово напредовање у струци.
Унапредићемо наставу поготову из предмета који су значајни за развој привреде, јачање друштва и развој патриотске свести.
Подстицаћемо развој оних занимања за којима постоји реална потреба у привреди и друштву.
Укинућемо све сувишне агенције (за- воде, савете, центре и сл.) у области образовања и науке,
ускладићемо све законе и правилнике из ових области,
увешћемо строгу контролу рада дирек- тора школа,
успоставићемо предметни надзор.
Преиспитаћемо акредитације приватних факултета
и увести строжу контролу квалитета наставе.
Посебно ћемо развијати оне области науке које доприносе развоју индустрије, пољопривреде, енергетике, телекомуникација, унапређивању медицинских наука, заштите животне средине, подизању нивоа безбедности земље и развоју војне индустрије.
Конкурси за научне и технолошке пројекте ће бити расписивани сваке године,
са нагласком на пројектима од стратешког значаја за привреду и друштво, као што је развој аналитичких метода,
успостављање система надзора у области загађења хране, воде, ваздуха,
развој нових, економски исплативих, технологија.
Имаћемо иститретман према научним радницима на факултетима и у научним институтима.
Научни радници из института ће моћи да учествују у настави на последипломском нивоу.
Унапредићемо ниво образовања из об- ласти информационих технологија
ЗДРАВСТВЕНА ЗАШТИТА ЗА СВЕ
Сви грађани Србије имаће здравствено осигурање
Нагласак на превентивној медицини и спречавању болести
Јачање фондова за лечење тешко болесне деце
Већа улагања у лечење стерилитета, канцерогених и срчаних обољења
Подмлађивање и стручно усавршавање нових медицинских кадрова
Током последње две деценије системат- ски је урушаван здравствени систем лошим управљањем са централног нивоа, нера- ционалним и неуравнотеженим реформама, а пројекти у здравству су коришћени углавном за страначку промоцију.
Стратегија развоја здравства не постоји.
Оно што је у целом развијеном свету одавно прихваћено као најважнији део здравствене заштите (промоција здравља и здравих стилова живота, превенција болести и примарна здравствена заштита) у Србији се или гура у запећак или се све ради стихијски и без јасног плана и циља.
Уместо да се отклањају узроци, лече се последице и то толико касно да се и поред улагања великих средстава, знања и труда, не добија оно што је најважније  побољшање здравља и квалитета живота појединца и укупне популације.
Шта ће Двери урадити
Здравље у Србији посматрамо као ресурс, а не као трошак, јер само здрави људи могу да стварају и граде.
Радићемо на унапређењу здравља наро- да кроз јачање постојећих и увођење нових програма чији је основни циљ очу- вање здравља и спречавање болести, укључујући и образовање за здравље у свим узрастима.
Примарна здравствена заштита постаће окосница здравственог система и на том нивоу ће се пружати највећи део здрав- ствених услуга.
Омогућићемо редовно усавршавање лекара и другог медицинског особља на примарном нивоу
заједно са усвајањем и применом савремених, стандардизованих протокола дијагностике и лечења.
Предузећемо све мере потребне за обнављање здравственог кадра у Србији јер се без оспособљених лекара и медицинских сестара не може достићи потребни ниво и квалитет здравстене услуге.
Ојачаћемо државне здравствене институте и домаћу производњу лекова и вакцина.
Повећаћемо обим и садржај систематских и контролних прегледа у свим узрасним групама како бисмо били у могућности да утичемо на ризике за на- станак болести.
Ојачаћемо фондове за лечење тешко бо- лесне деце
и уложићемо више у лечење стерилитета, канцерогених и срчаних обољења.
Здравствене књижице имаће сви грађани Србије и оне ће бити без чипа и централизоване базе података о Вашем здрављу која се може злоупотребити.
Здравље у Србији посматрамо као ресурс, а не као трошак.
КУЛТУРНА ПОЛИТИКА
Очување свеукупне српске културне баштине
Натписи на свим јавним местима биће на ћирилици
Укидање или додатно опорезовање ријалити програма и осталог шунда
Отварање Народног музеја
Изградња Музеја српских жртава
Чување српског идентитета и подједнако поштовање идентитета свих националних мањина у Србији
Врађање улоге најстаријим и најважнијим културним институцијама у Србији
Актуелна културна политика у Србији разграђује српски национални идентитет и сваку креативну особеност.
Налазимо се под ударом жестоког глобалног колонијализма, промовише се насиље и примитивизам, а старлете и ма- фијаши постали су главне звезде у телеви- зијским програмима.
Плански се уништавају и маргинализују најзначајније српске културне установе, почев од Српске академије наука и умет- ности, преко Народног музеја, Матице српске, Српске књижевне задруге.
Шта ће Двери урадити
Културна политика је основ бављења политиком.
Залажемо се за очување свеукупне српске културне баштине.
Вратићемо углед и значај српским наци- оналним установама културе у друштву и држави.
Укинућемо или додатно опорезовати ријалити програме и остали шунд у ме- дијима.
Подстицаћемо развој школско-образовног, документарно-историјског, научно-популарног и породичног програма у медијима.
Промовисаћемо врхунске домете српске културе и уметности.
Реформисаћемо РТС у правцу нове културне политике.
Преиспитаћемо постојећу поделу националних фреквенција.
Чувајући српски идентитет, подједнако ћемо поштовати и неговати идентитет свих националних мањина у Србији.
Заштитићемо ћирилицу.
Натписи на јавним установама и предузећима биће исписани ћириличним писмом.
Изградићемо Музеј српских жртава,
као и Образовни парк српске историје.
Отворићемо Народни музеј у Београду.
Вратићемо улогу и значај најстаријим и најважнијим културним институцијама у Србији: Српској академији наука и уметности, Српској књижевној задрузи, Матици српској.
Све традиционалне верске заједнице у Србији, а на првом месту Српска православна црква, имаће посебну пажњу и бригу државе.
Културна политика је основ бављења политиком
ЗДРАВИ СТИЛОВИ ЖИВОТА И СПОРТ
Ангажовање омладине кроз разне облике здравих стилова живота
Изградња Куће кошарке и спортско- туристичких домова других најтрофејнијих спортова.
Повећање фонда часова физичке културе од предшколских установа преко основних и средњих школа до универзитета
Додатно издвајање за спортску инфраструктуру
Државни спортски канал на јавном медијском сервису.
Пореске олакшице за све који улажу у спорт.
Држава не поклања довољно пажње спорту, вежбању и физичком здрављу нације, као видовима промоције здравих сти- лова живота.
У спорту видимо посебно значајну вр- сту родољубља и представљања нашег народа и државе у свету.
Потребна нам је Национална стратегија у области спорта,
а бављење спортом мора бити бесплатно и доступно свима.
Шта ће Двери урадити
Пружићемо конкретну финансијску и медијску подршку школском, универзитетском, рекреативном, професионалном и репрезентативном спорту.
Ангажоваћемо омладину кроз разне облике здравих стилова живота попут моба, радних акција, редовног пешачења и бициклизма.
Покренућемо изградњу Куће кошарке и спортско-туристичких домова других најтрофејнијих спортова.
Организоваћемо масовне волонтерске акције у области екологије, пошумља- вања, пољопривреде, прављења локал- не спортске инфраструктуре.
Увешћемо државни спортски канал на јавном медијском сервису.
Омогућићемо пореске олакшице за све који улажу у спорт.
Повећаћемо фонд часова физичке култу- ре од предшколских установа преко основних и средњих школа до универзитета.
Појачаћемо издвајања за спортску ин- фраструктуру, посебно пешачке и бициклистичке стазе.
Пружићемо конкретну финансијску и медијску подршку школском, универзитетском, рекреативном, професионалном и репрезентативном спорту.
ЖЕНА ЋЕ СПАСИТИ СРБИЈУ
Помоћ женама да ускладе мајчинство и пословну каријеру
Жена не сме бити дискриминисана зато што жели да рађа децу
Заштита жена од сваке врсте насиља и злостављања
Обавезни редовни систематски прегледи и превенција најчешћих болести жена
Запослене жене за свој рад примају и за трећину мање новца него што би за исти рад били плаћени мушкарци.
Права трудница, породиља, мајки више деце и самохраних мајки веома су мала.
Жена која не може да нађе посао или одлучи да се посвети својој породици обавља целодневни посао који није вред- нован и није цењен;
те жене су остављене без адекватне социјалне заштите и без соп- ствених прихода.
По броју жена оболелих од рака дојке Србија заузима друго место у Европи.
Сва- кога дана умире по једна жена, а четири их се разболи од рака грлића материце.
Шта ће Двери урадити
Омогућићемо женама право на избор између каријере и одлуке да буду мајке већег броја деце и да за ову одлуку добију заслужено друштвено признање,
материјални статус
и пуно право на одговарајућу социјалну заштиту.
Запослене жене имаће апсолутну заштиту од губитка посла због одлуке да рађају.
Жене које се посвете каријери у привреди, уметности или спорту имаће једнаке услове за рад и једнака признања као и мушкарци.
Усвојићемо закон који ће женама обезбедити пуну заштиту од физичког и сваког другог облика насиља.
Развијаћемо посебне програме за обра- зовање жена из области репродуктивног здравља,
за њихове рекреативне и културне активности,
као и покретање сопственог посла, занатских и других породичних радњи.
Уверени смо да ће жена и мајка спасити Србију.
Зато жена мора да има поштовање и подршку која јој припада.
Запослене жене имаће апсолутну заштиту од губитка посла због одлуке да рађају
СРБИ, СВИ И СВУДА
Држављанство и упис у бирачки списак за све Србе у региону
Оснивање Фонда дијаспоре за одржив развој Србије којим ће управљати српско расејање
Очување Републике Српске
и проширивање специјалних веза између Србије, Црне Горе и Републике Српске
Покретање питања Републике Српске Крајине
Врши се велики притисак на гашење и утапање Републике Српске у вештачки наметнуту централизовану Босну и Хер- цеговину;
бројни су притисци на српске националне заједнице у региону, посебно у Црној Гори и Хрватској.
У региону, као и у самој Србији, сви имају већа права од Срба!
Министарство за дијаспору је укинуто,
а не функцинишу ни Скупштина Срба у регио- ну и расејању,
ни Канцеларија за односе са Србима који живе ван граница Србије.
Шта ће Двери урадити
Србија ће поново постати матица за све Србе света.
Радићемо на свим облицима економског, информационог и културног умрежавања српског народа на Балкану.
Посебно ћемо проширити специјалне везе између Србије, Црне Горе и Републике Српске.
Свим Србима у региону и расејању морамо обезбедити лакше добијање држављанства Србије
и остваривање бирачког права.
Српску дипломатију ставићемо у функцију промоције економских интереса државе
и заштите српских заједница у региону.
Радићемо на далеко чвршћој повезаности са српским расејањем, на бази одбране заједничких виталних националних и државних интереса,
и очувања националног и културног идентитета;
на проширивању и унапређивању ин- формативних, научнообразовних и привредних веза;
на давању подршке и помоћи за допунске школе српског језика и историје,
као и за културне, хуманитарне, информативне и спортске актив- ности у српском расејању.
Поставићемо питање Републике Српске Крајине
и повраћаја отете српске имовине и других материјалних и нематеријал- них потраживања Хрватској.
Пружићемо материјалну и правну подршку Србима оптуженим или осуђеним пред Хашким трибуналом.
Подстицаћемо повратак и улагање Срба из расејања у матицу, преко поновног оснивања Министарства са српско расејање
као и Фонда дијаспоре за одржив развој Србије, којим ће управљати људи из расејања и улагати у оно што је најпотребније за развој Србије.
У сарадњи са српским расејањем разрадићемо програм повратка квалификова- них и високостручних људи, као и свих породица које желе да се врате у Србију.
Србија ће поново постати матица за све Србе света
ЗА БЕЗБЕДНОСТ НАШЕ ДРЖАВЕ
Враћање обавезе редовног служења војног рока
Повратак у активну службу прерано пензионисаних официра са великим искуством
Не у НАТО
Набавка новог наоружања
и развој сопствене војне индустрије
Повећање дневница за све припаднике снага безбедности
Повратак обавезног служења војног рока за све пунолетне и здравствено способне мушкарце
Србија се све више приближава НАТО пакту који нас је бомбардовао бомбама са осиромашеним уранијумом, што за последицу има нагли пораст канцерогених обољења у нашем народу.
Укидање обавезног служења војног рока, уз критично мали број професионалног дела војске и застарело наоружање, онемогућавају успешну одбрану државе и националних интереса.
Вештачки изазвана и руковођена мигрантска криза прети да од Србије направи највећи азилантски центар у Европи што доводи у питање општу безбедност државе.
Недопустиво је да се припадницима снага безбедности смањују плате и днев- нице.
Шта ће Двери урадити
Вратићемо обавезно служење војног рока за све пунолетне и здравствено способне мушкарце.
Обновићемо традицију радова које организује и изводи Војска, као начин да се помогне изградња земље сопственим снагама и ресурсима.
Законски ћемо регулисати да се ниједан мушкарац не може запослити у државној служби уколико није одслужио војни рок.
Развијаћемо сопствену производњу наоружања и опреме кроз обнову и повећање капацитета домаћих војно-техничких института и војне индустрије.
Србија не треба да буде члан НАТО,
а треба да подржи иницијативу о успостављању новог Споразума о недељивој колективној безбедности који је предложила Русија
и појача сарадњу са ОДКБ.
Потребна нам је и војнотехничка сарадња са Русијом
и набавка новог наоружања.
Законом ћемо штитити права свих рат- них војних ветерана, инвалида и породица погинулих - учесника у ратовима од 1991-1999.
Залажемо се за јачање српске војничке традиције кроз обнављање традиционалног формацијског система и прослављених елитних јединица.
Обновићемо војно судство,
војне објекте и пољопривредна добра,
као и војни спорт.
Ограничићемо пролазак миграната пре- ко територије Србије.
Уложићемо у реновирање објеката и об- нову техничких средстава МУП-а.
Повећаћемо дневнице за све припадни- ке снага безбедности државе Србије
ЗА ЕВРОПУ НАЦИЈА И САВЕЗ СА РУСИЈОМ
Прекид штетног пута Србије у ЕУ
Европа нација уместо бриселске диктатуре
Русија као главни спољнополитички партнер Србије
Суспендовање Бриселског споразума
Враћање питања Косова и Метохије у оквире Савета безбедности Уједињених нација
Више од 15 година налазимо се на по- губном путу у ЕУ по сваку националну цену.
За то време смо изгубили преко пола милиона грађана, уништена нам је про- изводња и економија, а Србија је постала економска и политичка колонија оних који су нас бомбардовали 1999. године.
На том путу у ЕУ од нас се захтева и правно признање Косова,
дозвола увоза ГМО хране,
увођење санкција Русији
и ула- зак у НАТО,
затим растурање породице
и предаја последњих природних и привред- них ресурса...
У ЕУ нећемо ући још најмање 10 година, а питање је да ли ће ЕУ тада и постојати.
Треба да бринемо о нашим интереси- ма, српској држави и домаћој економији.
Тражимо партнере са којима имамо бољу и поштенију рачуницу у међудржавној и привредној сарадњи.
Шта ће Двери урадити
Залажемо се за хитан прекид са погуб- ном политиком да ЕУ нема алтернативу,
и повратак националном интересу у међународним односима.
ЕУ нас је до сада уцењивала, растурала нам државу и извлачила новац из наших новчаника.
Залажемо се за Европу нација
и билате- ралну сарадњу са свим европским државама која је у обостраном интересу.
У највећем политичком, војном и економском интересу Србије је блиска сарадња са Русијом, што је уосталом и по- литика највећих европских земаља.
Ми хоћемо исто што и они.
Поништићемо Бриселски споразум.
Било који евентуални разговори о Косову и Метохији могу се водити само у оквиру Савета безбедности Уједињених нација.
Двери се залажу за Европу нација.
Главни спољнополитички партнер Србије треба да буде Русија
ВРАТИЋЕМО НАРОДУ ДРЖАВУ
Заштита уставног поретка Републике Србије на целој државној територији, посебно на Косову и Метохији
Реформа изборног система
Испитивање порекла имовине свих политичара и тајкуна од 1990.
Закон о заштити презадуженх породица
Укидање чипованих личних докумената
Укидање сувишне покрајинске бирократије у Војводини
Двери ће државу вратити народу
Кроз актуелни процес спровођења ре- форме домаћег правног система по налогу из ЕУ врши се слабљење Републике Србије.
Почев од 2000. године држава постепено губи своје традиционалне функције,
не штити уставне вредности
и запоставља извршење уставних дужности,
прихвата и усваја штетна правила и правна решења непроверена у домаћој пракси
и повећава парадржавну бирократију оснивањем раз- личитих регулаторних тела и агенција.
Закључењем Бриселског споразума прекршен је Устав Републике Србије.
Постојећи изборни систем је лош.
Без слободних медија нема слободних избора.
Корупција, организовани криминал и инструменти партијске државе разарају сваки покушај јачања правног поретка и правне свести.
Судије, јавни тужиоци и др- жавни службеници су под сталним притис- цима партијског апарата.
Шта ће Двери урадити
Донећемо Закон о заштити презадуже- них породица
и породичним људима омогућити нови финансијски почетак, јер нико неће моћи да им одузме и прода породични дом.
Донећемо Закон о испитивању порекла имовине свих политичара, државних службеника и тајкуна од 1990. године.
Заштитићемо судије и јавне тужиоце од политичких притисака.
Законски ћемо санкционисати све одговорне за кршење Устава.
Огласићемо противправним и ништавим све домаће нормативне акте и међународне споразуме који нису у складу са устав- ноправним поретком Републике Србије.
Спречићемо сваки штетан покушај најављене измене важећег Устава,
а посебно уставне преамбуле у којој се кон- статује да су Косово и Метохија неотуђиви део Србије.
Изменићемо изборне прописе
и спречити све видове изборних злоупотреба и нерегуларности.
Преиспитаћемо даље функционисање нових правосудних професија (приватних извршитеља и јавних бележника).
Укинућемо парадржавна регулаторна тела и агенције, јер се злоупотребљавају за партијско запошљавање.
У државну управу вратићемо стручност и издићи је изнад сваке политике.
Донећемо Закон о агентима страног интереса
и контроли финансирања НВО из иностранства.
Укинућемо чиповање личних карата и других јавних исправа.
Залажемо се за укидање сувишне покрајинске бирократије у Војводини.
ДВЕРИ
Да вратимо народу државу!
Да земља остане наша!
Да вратим о живот у своје руке!
