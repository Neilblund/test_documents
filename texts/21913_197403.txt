Op 10 maart beslist u over de vernieuwing die ons land zodanig nodig heeft. U, nu met de Volksunie om dit waar te maken: een Vlaamse staat. De Volksunie wil een nieuw land. Een leefbaar, dus federaal België, waarin Vlamingen en Walen eerlijk en met eerbied voor elkaar kunnen wonen en samenwerken. Als goede buren met klare afspraken. En met de autonomie en het beslissingsrecht waar we als gemeenschap in dit land recht op hebben. Daarom wijst de Volksunie de halfslachtige gewestvorming af, die met haar dolle doolhof van federaties, gewesten, provincies, taalgebieden, agglomeraties, gewestelijke ontwikkelingsmaatschappijen, enz. van ons land een bestuurlijk onding gemaakt hebben waarin de burger de kans niet meer heeft om nog aan bod te komen. Daarom blijft de Volksunie de onvoorwaardelijke voorstander van een eerlijk federalisme met twee, waarbij Brussel een hoofdstedelijk statuut krijgt. Aldus wil de Volksunie een Belgische Bondstaak (zoals b.v. Zwitserland, Duitsland en de Verenigde Staten), waarin de twee deelstaten, met eigen wetgevende en fiscale bevoegdheden, hun eigen zaken beredderen en samenwerken waar het moet. De Volksunie is ervan overtuigd dat alleen op deze manier er tussen Vlamingen en Walen een ware en duurzame vrede en verstandhouding kan ontstaan. Inmiddels wil de Volksunie nu meteen:  -   De oprichting van een Vlaamse en Waalse rechtstreeks verkozen     gewestraad met eigen uitvoerende macht en reële bevoegd     bevoegdheden.  -   De absolute beperking van Brussel tot de huidige 19 gemeenten.  -   De oprichting van een provincie Vlaams-Brabant.  -   De onmiddellijke en volledige toepassing van de taalwetten en de     sanering van de wantoestanden op taalgebied (50/50 verhouding in de     Brusselse gemeenten en C.O.O.'s, Sabena, enz.).  -   Een eerlijke verdeling van de staatsgelden volgens de     bevolkingsnormen (63 % voor Vlaanderen), dus een stopzetting van het     afvloeien van Vlaamse miljarden aan belastings- en spaargelden naar     nutteloze Waalse prestigeprojecten.  -   Amnestie (zoals die overal in het buiten land reeds van kracht is)     als basis van verzoening.  Ieder zijn deel. Het Volksunie programma wordt vaak samengevat als: Sociaal & Federaal. Logisch dus dat een levensminimum van 105.000 frank voor de VU een van haar voornaamste betrachtingen is. Zo was de Volksunie de eerste partij die dit sociaal levensminimum aldus in het parlement verdedigde. Trouwens, wij weten dat deze betrachting best te verwezenlijken valt. Het geld is er, onze welvaart moet alleen maar rechtvaardig verdeeld worden. Simpel, maar er is politieke moed voor nodig, vooral om de uitgaven te beperken die de financiële belangengroepen van de traditionele partijen steeds maar en steeds meer afdwingen. Kortom, de Volksunie wil dat onze stijgende welvaart maximaal aangewend wordt voor meer menselijk welzijn. Inmiddels wil de Volksunie ook, nu meteen:  -   Een aanpassing van de indexpolitiek, zodat de lagere inkomens in     verhouding meer krijgen dan de hoge.  -   Een bijzondere welzijnszorg voor gehandicapten, bejaarden en     gastarbeiders. Daarenboven voldoende en goedkope     gemeenschapsvoorzieningen.  -   Het vergoeden van onsociale pendelarbeid en van ontslag bij     bedrijfssluiting, zeker wanneer "werk in eigen streek" nog steeds     niet verwezenlijkt is.  -   Rechtvaardige regelingen voor zelfstandigen en landbouwers: gelijke     kinderbijslagen, eenzelfde RMZ-stelsel als dat van de werknemers,     een pensioen, dat minimaal gelijk is aan het levensminimum (105.000     fr.), omscholings- en stopzettingspremies.  -   Speciale aandacht voor de situatie van de vrouw in de maatschappij:     weg met elke discriminatie, gelijk loon voor gelijk werk, hervorming     van het huwelijksgoederen- en strafrecht.  -   Een rechtvaardige en realistisch georganiseerde ontwikkelingshulp.     Solidariteit met alle onderdrukte volkeren en minderheden.  -   Strijd tegen inflatie (minder overheidsuitgaven en controle op de     prijzen en de energiesector).  -   Rechtvaardige verdeling van de regionale kredieten en een wel     doordachte industrialisatie van Vlaanderen met bijzondere     inspanningen voor de typisch Vlaamse bedrijfstakken (schoen-,     diamant-, textielnijverheid enz.).  -   Het voeren van een speciale politiek van tewerkstelling voor     jongeren en vrouwen. Meer inspanningen voor hulp aan achtergebleven     streken als: Westhoek, Vlaamse Ardennen, Denderstreek, Hageland,     Rupelstreek, Zuiderkempen, Mijnstreek.  Groen doen! De Volksunie was onbetwistbaar de eerste partij die een reële groen- en milieupolitiek in haar programma opnam. Reeds in haar congres van 1969 bewees de VU op afdoende wijze begaan te zijn met de problemen van ons leefmilieu en de ruimtelijke ordening. Inmiddels hebben alle partijen de Volksunie voorstellen van toen overgenomen, maar hun regeringen hebben niets concreet gedaan. De Volksunie wil doen voor groen, nu meteen:  -   Een échte bestrijding van water- en luchtverontreiniging     verontreiniging met permanente meting een veel strengere     bestraffing.  -   Een snellere uitbouw van een net van waterzuiveringsstations en van     de wet op lawaaihinder.  -   Verbeterd openbaar vervoer en schrapping van sommige     milieuschendende infrastructuren als te overdreven aanleg van     kanalen en autowegen.  -   Een efficiënte politiek van natuurbescherming, versnelde bescherming     van natuurgebieden, opvoeding tot natuurbescherming.  -   Een politiek van ruimtelijke ordening waarin blijvende open ruimten     openbaar vervoer en voorzieningen voor industrie en recreatie     duidelijk worden afgelijnd.  Propere democratie. Onze democratie is verziekt. Niet de democratische beginselen zelf. Wel de democratie zoals zij in België door schandalen, verkwistingen, benoemingspolitiek en corrupte manoeuvres in een voortdurend diskrediet gebracht wordt. Waarbij trouwens het publiek de informatie onthouden wordt waar het als burger en kiezer recht op heeft. De Volksunie gunt in dit verband ieder zijn plaats, maar dan op zijn plaats. Vandaar eist de Volksunie een volkomen open controle van het parlement op het duidelijke machtsmisbruik van sommige politici, van partijgebonden gemanipuleer der vakbonden, van de multinationale ondernemingen. Daarom wil de Volksunie nu meteen:  -   Een onmiddellijke verlaging van de kiesgerechtigde leeftijd tot 18     jaar en een geest (met wettelijke waarborgen) van pluralisme,     openheid en verdraagzaamheid.  -   Het recht op hearing van ambtenaren en een streng beperkend verbod     van cumulaties (het VU-wetsvoorstel Baert).  -   Verbeterde controle voor het rekenhof op de openbare staatsuitgaven,     ook controle op de holdings, de energiesector en alle financiële en     industriële belangengroepen.  -   Het volle licht op de RTT diefstallen met bestraffing van de     schuldigen, ook al gaat het om hoog geplaatste BSP ambtenaren en     politici. De burgers hebben het recht de volle waarheid te kennen.  -   Een open, niet partijgebonden beleid betreffende en informatie in     radio en televisie waarin alle ideologische en politieke meningen     geëerbiedigd worden en aan bod kunnen komen.  -   En omdat het onderwijs de basis vormt van de democratie, wil de     Volksunie; het wegwerken van elke discriminatie zowel voor de     leerlingen als voor de leerkrachten (ook hier: gelijk loon voor     gelijk werk), een betere samenwerking tussen de netten (dus, geen     overbodige geldverkwisting), de realisatie van de pluralistische     gemeenschapsschool, een hernieuwd en echt modern onderwijs, de     absolute uitsluiting van elke partijpolitieke inmenging.  Nu met de Volksunie, omdat de VU het wil, omdat de VU het kan. De Volksunie is de enige partij in Vlaanderen waar een echte vernieuwde kracht van uitgaat? De Volksunie is ook de enige partij die deze kracht in een werkelijke politieke macht kan omzetten. Immers daar waar de andere partijen allemaal aan stemverlies lijden, is de Volksunie de enige partij die sinds haar ontstaan steeds vooruit gegaan is, met nu al 40 zetels in kamer en senaat. Aldus is de Volksunie de derde partij in Vlaanderen, al ver voor op de PVV. En alles wijst erop dat de VU na 10 maart ook het geringe verschil met de BSP ruimschoots zal overbrugd hebben, hier dus afgetekend de tweede partij zal zijn. De Volksunie beschikt dus over een reële macht. De andere partijen zijn wel verplicht met haar rekening te houden. Voorstellen en programmapunten van haar worden gretig overgenomen (zo was de door de Cultuurraad gestemde wet ter vernederlandsing van het bedrijfsleven een Volksunie voorstel). Maar de meeste ervan kunnen door de (aan hun Waalse partijgenoten en belangengroepen schatplichtige) traditionele partijen niet verwezenlijkt worden. Maak daarom de Volksunie nog sterker. Stel haar niet slechts in staat om wetten te maken, maar geef haar ook de macht om de uitvoering ervan nog sterker af te dwingen. Op 10 maart hebt u de macht. De Volksunie dankt u nu reeds voor uw vertrouwen.  Propere democratie. Tegenover de schandalen en verkwistingen, de heimelijke en achterbakse mancovers en het gebrek aan informatie van de kiezer wil de Volksunie een propere, echte democratie. Concreet:  -   Verlaging van de kiesleeftijd tot 18 jaar.  -   Herwaardering van het parlement en het parlementaire ambt (meer     controlemogelijkheden, inkijkrecht, e.d.).  -   Een recht op hearing van ambtenaren.  -   Verbod van cumulaties (ons wetsvoorstel Baert).  -   Verbeterde controlemogelijkheden voor het Rekenhof op de     staatsuitgaven.  -   Bescherming van de privacy van de speling tegen politie,     staatsveiligheid, administratie, computers.  -   Een open informatiebeleid in de B.R.T.  Machtsmisbruik van politici, vakbondsbonzen en multinationale ondernemingen moet onder controle worden gebracht van het parlement, dat aan een grondige herwaarderingsbeurt toe is. Het voeren van een beleid gericht op versobering en op beperking van waardeloze luxe en verspillingen. Het richten van de (tragere) economische groei op het welzijn, vereisen een bijzondere zorg voor het  leefmilieu. Daarom nu met de Volksunie:  -   Strengere strafwetgeving op water- en luchtverontreiniging.  -   Snellere uitbouw van een net van waterzuiveringsstations  -   Schrapping van milieuschendende infrastructuur.  -   Efficiënte politiek van natuurbescherming.  -   Bescherming van natuurgebieden en natuurparken.  -   Beperking van jacht en vogelvangst.  -   Opvoeding tot natuurbescherming.  -   Betere ruimtelijke ordening.  -   Betere voorzieningen voor industrie en recreatie.  -   Verbeterd openbaar vervoer  -   Politiek van sociale huisvesting? Vooral voor jonge gezinnen.  Eerlijk onderwijsbeleid. C.V.P. en B.S.P. willen zich meester respectievelijk van het vrij- en het officieel onderwijsnet en het volledig politiseren. De Volksunie meent dat de school er is voor de kinderen en de ouders en niet om de belangen te dienen van ideologische groepen, politieke partijen en syndicaten.  -   Het wegwerken van alle discriminatie voor leerlingen,     onderwijskrachten en ouders.  -   Het bevorderen van samenwerking tussen de netten zodat     geldverkwisting vermeden wordt.  -   Het tot stand brengen van een pluralistische gemeenschapsschool.  -   Het uitsluiten van alle partijpolitieke inmenging.  -   Het hernieuwen en moderniseren van het onderwijs.  -   oprichting van Vlaamse en Waalse gewestraad met eigen uitvoerend     bestuur en uitvoeringsorgaan (gewestelijke economische raad en     ontwikkelingsmaatschappijen) met eigen financies, waarbij 63% aan     het Vlaamse gewest toekomt.  -   de Brusselse agglomeratie blijft beperkt tot de 19 gemeenten met     paritaire bestuurssamenstelling en gesplitste kiezerslijsten.  -   de provincie Brabant en het kiesarrondissement Brussel moeten     onverwijld gesplitst worden.  -   de Volksunie wil verder de eindelijke en definitieve opruiming van     alle wantoestanden op taalgebied in de administratie, de     parastatalen (o.m. Sabena), het leger, de Brusselse ziekenhuizen,     het bedrijfsleven, enz.  -   de besteding van de centrale budgetten moeten op een eerlijke wijze     verdeeld worden over Vlaanderen en Wallonië inbegrepen het     provincie- en gemeentefonds, de fondsen voor wetenschappelijk     onderzoek, enz. De gewesten moeten zelf hun verantwoordelijkheid     opnemen voor de financiering van hun economische expansie,     uitgezonderd de werken van nationaal belang.  De gewestvorming werd één flop. De Volksunie waarschuwde ervoor en Tindemans gaf de DIT toe. Wij willen voor Vlaanderen rechtvaardige autonomie en beslissingsrecht. Wij zijn de dolle doolhof van federaties, gewesten, gemeenschappen, provincies, agglomeraties, taalgebieden, gewestelijke ontwikkelingsmaatschappijen beu. Daarom: nu met de volksunie. Een Vlaamse en Waalse staat in een Belgische Bondsstaat met Brussel als gemeenschappelijke hoofdstad.  Ieder zijn deel. Geen procenten wel centen. Vernieuwde index zodat lagere inkomens in verhouding meer krijgen dan de hogere. Bijzondere zorg voor gastarbeiders. Strijd tegen inflatie. Minder overheidsuitgaven. Betere controle op prijzen. Sociaal levensminimum 105000 fr. voor zelfstandigen en landbouwers. Gelijke kinderbijslagen, zelfde R.M.Z. bijslagen. Rechtvaardige verdeling van regionale kredieten voor streekontwikkeling. Werk in eigen streek. Gemeenschapsvoorzieningen. @ infrastructuur. Politiek van tewerkstelling voor jongeren en vrouwen. En geen discriminatie, vrouw = man.  Regeren met propere handen en zonder zakkenvullers.  C.V.P., P.V.V., B.S.P., P.L.P., P.S.C.: de ene schopt de andere buiten en dan willen zij regeren. Eendracht zogezegd. En de volgende regering? Opnieuw R.T.T., Etrimo, Ibramco, Val Saint Lambert, III Equimo, Mills en Anseele, Baudrin, Boghemans, Colin, Dubois, Desaegher, Leburton (en noem maar op). Dit hangt alleen U, doe het nu anders. Nu Volksunie.
