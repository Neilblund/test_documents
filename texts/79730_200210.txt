II ЦИЉЕВИ РАЗВОЈА
Основни циљеви Републике Српске на економско - социјалном плану су: 1.Оживљавање привредне активности, првенствено кроз покретање производњеу постојећим капацитетима
2.Стварање самоодрживе конкурентне привреде уз максимално кориштење људских ресурса и друштвеног богатства РС
3.Повећање благостања /смањење сиромаштва/, општег друштвеног и личног стандарда становништва.
Уз ове основне, изведени циљеви су: постизање угледа у свијету и спремности РС за интеграционе процесе на регионалном и европском нивоу.
Кроз овај програм се жели указати на могуће путеве превазилажења постојећег економског стања и уласка у фазу развоја,
Република Српска располаже веома битним претпостав- кама за развој: Има свега 1,4 милиона становника а располаже површином од 25.000 квадратних километара;
Има повољну демографску структуру и расположиву радну снагу високо образовног нивоа, способну за брзо учење и прилагођавање;
Има значајне природне ресурсе, посебно у области пољопривреде, шумарства, водопривреде и рударства;
Има огромне неискориштене хидро-потенцијале за производњу електричне енергије;
Има врло значајне привредне капацитете у области производње енергије, хране, грађ. материјала, производње текстила, прераде метала и у машинској индустрији;
Има повољан гео-економски положај.
Међутим, развој у садашњим условима је спутан многобројним ограничењима, од којих су највећи : нефункционисање правне државе
неуређено унутрашње тржиште
БиХ нелегалан увоз и сива економија
несигуран амбијент за капитална улагања
административне баријере на свим нивоима власти
распрострањена корупција на свим нивоима власти локалназатвореност
неразвијене институције и неефикасан јавни сектор
наглашени социјални проблеми, а посебно избјеглих и расељених лица, пензионера и незапослених.
Битно је за истаћи да ће развој РС у наредном периоду, у највећој мјери, зависити од прилагођавања условима глобализације, брзих технолошких промјена, транзиције ка тржишној економији, демократским стандардима, интеграционим процесима и повезивању на регионалном нивоу.
Да би били успјешни и да не би остали ван овог процеса морамо изградити систем БиХ и РС са којим ћемо моћи бити равноправни учесници у свим процесима и обезбиједити довољну подршку за властити развој.
III СТАЊЕ У РЕПУБЛИЦИ СРПСКОЈ
Економија Републике Српске је у веома лошем стању, са тенденцијом сталног погоршања.
Због нејасног регулаторног окружења, неефикасне администрације и одсуства владавине права, озбиљни инвеститори и предузетници заобилазе РС и БиХ, одлазећи код наших конкурената и у друге земље у транзицији.
Као резултат тога, овдје се повећава незапосленост и ствара сиромаштво широких размјера.
Довољно је истаћи да је бруто производ по становнику нижи скоро три пута него прије десет година.
У РС постоји данас макроекономска стабилност, али она је привидна јер није заснована на производњи, уравнотеженој спољно трговинској размјени и реалном привредном расту.
Напротив, сви економски показатељи упућују на драстичан пад привредне активности и на све лошије стање у економији за посљедње двије године.
Индустријска производња је у 2001. години у однносу на 2000.годину смањена 12,9%, а у 2002. години настављен је пад, и за првих пет мјесеци производња је нижау односу на исти период 2001. године за 13,1%.
Уколико се задржи овај тренд пада, на крају 2002. године производња ће бити нижа за 25% у односу на 2000. годину.
Највећи пад индустријске производње биљежи се код радно интензивних грана, што узрокује стално смањење броја запослених радника.
Истовремено, Федерација БиХ је и у 2001. години и у 2002. години забиљежила значајан раст индустријске производњеу односу на претходне периоде.
У 2001. години пад је забиљежен и у свим другим областима привређивања.
У шумарству производња је у 2001.Години, у односу на претходну годину, пала за 14%, у грађевинарству вриједност извршених радова је смањена за 26,3%, превоз роба у друмском саобраћају изражен у тонама смањен је за 33,5%, у туристичкој привреди број ноћења је пао за 14,5%, једино је телефонски саобраћај мјерен импулсима повећан за 4%.
Посебно питање је пољопривреда.
На основу врло уске базе података са којима се располаже, може се  констатовати да је у односу на 2000. годину нарушена структура сјетве у корист екстензивних култура, јер је смањена сјетва поврћа, индустријског биља, крмног биља и расадника, а повећана сјетва пшенице.
Таква опредјељења пољопривредних произвођача мотивисана су само разлогом да земља неостане необрађена, мада је забиљежено и повећање необрађених површина за 5,6%.
Подаци у области сточарске производње нису доступни, али се на основу података о производњи у кланичној индустрији из којих је видљив пад производње говеђег и телећег меса за 45%, свињског за 33% и да је смањена прерада млијека за 14,5% може закључити да је дошло до драстичног пада производње у сточарству.
Познато је да РС има врло мале шансе за извоз стоке / само у Југославију /, што говори да смањење клања у домаћим капацитетима сигурно није компензирано извозом.
Тенденција смањења производње у пољопривреди је настављена и у 2002.
Години, на што упућују и подаци о високом расту цијена пољопривредних производа у првих 5 мјесеци ове године/11,7%/.
Стопа инфлације мјерена растом цијена на мало смањена је са 16,1% у 2000. години на 2,2% у 2001. години.
Обарање цијена је резултат све већег обима увоза роба широке потрошње и све мање куповне моћи становништва.
Властита производња је толико ниска да не може значајно генерисати инфлацију.
Спољно - трговински биланс РС је изузетно лоши, практично, најбоље одражава стање у производњи и укупној економији РС.
Укупна вриједност увоза роба у односу на бруто друштвени производ износи 62%, и по овом показатељу, на посљедњем смо мјесту од свих транзицијских земаља.
Покривеност увоза извозом од 2000. године драстично пада.
У 2000. години покривеност је износила 48,2%, у 2001. години 35,2%, а у првом полугодишту ове године свега 26%.
Извоз је стално у паду /у 2001. у односу на 2000.за 28,3% , у 2000. у односу на 2001. за 4,0%/, а увоз расте.
Стање у спољно трговинској размјени је неодрживо и због вањског дуга.
Иако РС није презадужена, јер укупно уговорени вањски дуг износи 1,7 милијарди КМ, што чини 64% друштвеног бруто производа, ипак се не смију занемарити њене годишње обавезе по овим кредитима које износе 105 милиона КМ и чине 17,5% тренутног извоза.
РС не може своју будућу економску политику темељити на позицији великог купца робе широке потрошње, а нарочито хране и пића, запостављајући властиту производњу и раст запослености.
Посебан проблем је што већину увезених роба / преко 80% / чине робе широке потрошње.
Ако се наставе ови трендови, пријети нам општа унутрашња блокада и тотална незапосленост.
На то већупућују одређени подаци у статусној структури становништва.
Тенденција је ка потпуном изједначавању броја запослених лица, пензионера и незапослених лица.
Нормално је да се такав однос не може издржати, а да не услиједи социјална катастрофа.
Данас се из званичних статистичких евиденција не могу добити прецизни подаци ни о броју запослених ни о броју незапослених лица.
Према подацима из деветог мјесеца 2001. године које користи Статистички завод РС, запосленост је смањена за 3,4% у односу на стање крајем 2000. године,
а према подацима које користи Централна банка БиХ и свјетске институције, запосленост је у 2001. години смањена у односу на 2000. годину за чак 15,8%, уз истовремено смањење евидентираног броја незапослених лица заЗ,4%.
У 2002. години не исказују се подаци о броју запослених лица, мада је потпуно сигурно да је тај број због сталног отпуштања технолошких вишкова све мањи.
Истовремено, Завод за запошљавање РС и у 2001. а и у 2002. исказује све мањи број не- запослених лица, што упућује на закључак да се лица која остају без посла, практично, неевидентирају као незапослена.
Смањење незапослених лица у Заводу за запошљавање се врши искључиво брисањем са евиденције, на што упућују сљедећи подаци:
У 2000.години са евиденције је брисано 22.531 лице, у 2001. години 33,137 лица, а у првом полугодишту 2002. године 20.447 лица.
Новопријављени и број скинутих са евиденције због запошљавања је уравнотежен у задње три године.
Овакви показатељи који се пласирају у јавност су производ административног смањења броја незапослених лица од стране Завода.
Мора се знати да од 143.832 незапослена лица, колико се тренутно води на евиденцији, 118.000 лица /или 80%/ чека посао преко годину дана и да 99.350 лица /или 67%/ од евидентираних посједује стручну квалификацију од КВ спреме до ВСС.
Ови подаци довољно говоре колико је изражен проблен незапослености, без обзира што су многи подаци о броју незапослених намјерно нереално приказани.
Званична стопа незапослености је преко 40%, међутим, према подацима свјетских институција стање незапо- слености је испод 30%, јер је велики број лица приморан да тражи привремено запослење на сивом тржишту, али без здравствене заштите и подмиривања пензионог доприноса.
У поређењу са свим транзицијским привредама, стопа незапослености у БиХ, односно у РС, је највиша.
Просјечна стопа незапослености се креће од 16,6 % у јужноевропским земљама, до 12,5% у средњо- европским транзицијским земљама.
Сви званични статистички показатељи, као и проведене анкете, говоре да врло биједно живимо у РС.
Анкете показују да највећи број становништва живи на минималним примањима од око 200КМ.
Око 75% становника у РС није у могућности прибавити основну потрошачку корпу, док проценат истог становништва у Федерацији БиХ износи 46%.
Подаци говоре да је број људи који живе на граници сиромаштва у РС дупло већи него у Федерацији БиХ.
Према међународним стандардима сиромаштва четверо- члана породица у БиХ мора зарађивати око 1.000 КМ како би живјела изнад границе сиромаштва.
Анкете показују да око 12,5% домаћинстава у Федерацији БиХ успијева обезбједити тај износ, а у РС само 4,3% домаћинстава.
Куповна моћу Федерацији БиХ је ефективно 60% већа него у РС, и то најбоље говори колико је изражен проблем сиромаштва код нас.
Видљиво је то и из података о платама и пензијама.
Према званичним статистичким подацима просјечна плата по запосленом у РС износила је у 2001. години 308 КМ, а у првом полугодишту 2002. године чак 343 КМ.
То је мање него у Федерацији БиХ за 28% и није ни лоше, да је тачно.
Међутим, треба знати да се просјечне плате у Заводу за статистику РС /осим наводно, у септембру и марту/ утврђују на основу узорка тако што се на бази одређеног броја запослених и посљедње плате која је примљена, без одбзира на који се мјесец односи, утврди просјек.
С обзиром да је позната чињеница да десетине хиљада запослених лица не прима плату, јасно је колико је тачан податак који се исказује као просјечна плата.
Примјера ради, у марту 2001.године исказана је просјечна плата од 306 КМ, а стварни просјек је износио свега 216 КМ.
Реално, просјечна плата у РС у првом полугодишту ове године износи око 240 КМ.
Пензионери у РС је, по броју назначајнија, али и најугроженија категорија становништва.
Тренутно је у РС регистровано 182.000 пензионера, са просјечном пензијом од 120 КМ, што је за 37% мање него у Федерацији БиХ, гдје просјечна пензија износи 190 КМ.
Позната је чињеница да се и те ниске пензије од свега 120 КМ врло тешко исплаћују.
Мјесечно се у фонд ПИО прикупи свега 65% потребних средства за исплату пензија, па садашња Влада покушава рјешавати питање исплате пензија путем кредита од банака, што само отежава позицију Фонда, а сутра и пензионера и Владе РС.
Такав приступ је неодржив и имаће за посљедицу отежавање укупне социјалне ситуације у РС.
У условима нередовних исплата плата и пензија угрожене су и све друге области из социјалне сфере - здравство, дјечија заштита, центри за социјалну заштиту и друге социјалне институције.
У посебно тешкој ситуацији се налази здравство РС.
Здравственим осигурањем обухваћено је свега двије трећине становника, а за свега 45% становника се плаћа осигурање.
Средства која се прикупе не могу покрити више од 50% здравствених потреба у РС.
Укупно стање отежава наслијеђена нерационална организованост, високи трошкови пословања Фонда здравства и нередовно измирење обавеза према здравственим установама и добављачима лијекова.
У 2001.години остварен је раст буджетских прихода у односу на претходну годину за 1,6%.
Овај раст је посљедица веће дисциплине у наплати пореза.
Наплата даджбина које се контролишу на граници /царина и акциза/ знатно је смањена у односу на претходну годину, што довољно говори каква је била ефикасност царинских органа РС.
Један од битних показатеља о стању економије РС је структура биланса и кредитне активности банака.
Укупна актива банкарског сектора у РС је смањена током 2001.године за 9,7% /са 1.101 милион КМ на 944 милиона КМ/.
Истовремено, у Федерацији БиХ актива биланса банака увећана је за 39,2% и већа је од активе банака у РС за готово 4,5 пута.
Кредити одобрени становништву имају готово занемарљиво учешће у укупној активи банака /свега 2,7% у поређењу са 15,5% у Федерацији БиХ/.
Укупно одобрени кредити становништву у Федерацији БиХ су 25 пута већи него у РС, што је један од битних индикатора финансијског потенцијала и куповне моћи у два ентитета.
У постојећој економској ситуацији нереално је очекивати брзо и успјешно рјешавање свих нагомиланих проблема, али се почетак не може одгађати.
Битно је да престанемо сами себе обмањивати и да приступимо реформама које ће обезбиједити привредни раст.
Томе мора бити све подређено,без тога ћемо бити немоћни.
Опструкције и колебљивост у политици продужиће тренд пропадања економије у Републици Српској.
То се мора зауставити.
IV ПРИВАТИЗАЦИЈА
Приватизација као темељно питање транзиције због спорости и недовољне јавности у провођењу постаје један од највећих проблема у РС.
Ово је мишљење највећег дијела јавности РС и оно има свој оправдан основ.
У већини фирми, изузев неколико десетина предузећа од стратешког интереса за РС, у којима се већински дио капитала приватизује продајом на бази »тендер понуде«, извршена је дјелимична приватизација ваучерима становништва концентрисаним преко ПИФ- ова,
при чему је 30% капитала остало као државни дио који се треба приватизовати продајом путем лицитације или тендера са фиксним условима.
Лицитације су најчешће неуспјешне или се завршавају на ниској продајној вредности и код купаца који немају ни визије ни планове за фирме у којима постају сувласници.
У јавности је оправдано присутно мишљење да се ради о шпекулативним куповинама које су усмјерене на стицање тренутачне користи, а не на покретање производње.
Посљедице започетог, а недовршеног процеса привати- зације су и тренутно и дугорочно негативне за економију РС, при чему су најуочљивије слиједеће:
у највећем броју фирми капитал није ни државни ни приватни, што онемогућава озбиљне захвате на плану пословне активности;
с обзиром да је највећи дио фирми ван функције, тешко ће се пронаћи озбиљни партнери који ће купујући преосталих 30% државног капитала имати озбиљне намјере за покретање привредне активности у истим;
због пат - позиције менаджмент ових фирми је демотивисан да предузме активну улогу на пословном плану.
Влада се не осјећа одговорном, а ПИФ - ови су немоћни да дају подршку пословној активности ових фирми.
Истовремено, статус запослених радника није дефинисан, запослени су, а не раде и не примају плате, и због свог статуса оправдано опструишу покушаје покретања производње;
кроз процес приватизације не остварују се планирана средства од продаје државног капитала која би се усмјерила на успоставу нове привредне структуре и на подмирење унутрашњих дугова РС.
Фирме од стратешког значаја за РС нису, практично, ни ушле у процес приватизације због неприпремљености / свега три фирме су приватизоване / и ван функције су, са несагледивим посљедицама технолошког заостајања и губљења тржишних позиција.
Процес приватизације не прате синхронизовано друге активности без којих приватизација не може дати ефекте, чак и да је провдена.
Није створен систем који функционише у условима извршене приватизације.
Није формиран фонд за реституцију, а функционисање Берзе, хартија од вредности је тек у зачетку због проблема регистровања учесника у берзовном пословању, ради чега трговина хартијама од вредности није заживјела, а самим тим и приватизација не добија своју потврду на финасијском тржишту.
Посебан проблем је институт стечаја без чијег оживља- вања ће велики дио капитала, без обзира на власништво, бити ван функције.
Сам процес приватизације носи са собом бројна питања, од тога ко одлучује о продаји државног капитала, под којим условима се врши продаја и ко услове утврђује, до тога да ли се преузете обавезе у приватизацији поштују.
Због недовољне јавности и неочекиваних изненађења губи се повјерење у цијели процес приватизације.
Посебно је испрофанисана приватизација банака.
Сам процес се одвијао нетранспарентно, под сумњивим околностима и уз сумњиве услове продаје.
Постојећи банкарски систем је прије приватизације обезвријеђен и онеспособљен извлачењем депозита које контролише држава, да би се након тога распродао за безначајне износе или боље речено поклонио.
Све што се дешавало није логично и зато је присутан утисак и сумња да је све плански урађено у интересу појединаца из владајуће структуре.
Посљедице одређених концепцијских заблуда, погрешка у процедури и динамици, те самом провођењу продаје су погубне / дуготрајно одлагање покретања производње, пад укупне привредне активности, губљење позиција на тржишту, застаријевање капацитета и слично /.
Већина грађанаје огорчена јер се осјећа превареним.
Због тога се као императив намеће потреба ревизије проведених поступака приватизације, али и самог система приватизације који се мора мијењати.
У основи, промјенама се мора обезбиједити: Да се процес приватизације максимално убрза, посебно у области стратешке приватизације, и учини доступним јавности;
Да се из процеса приватизације искључе учесници који имају шпекулативне намјере, у ком циљу ће се од потенцијалних купаца тражити доказ о поријеклу капитала и доказ о пословним плановима у предузећу које потенцијални купац намјерава приватизовати;
Да се у први план код приватизације стави технолошко ослособљавање, покретање производње и запошљавање;
Да се приватизована имовина која се не стави у функцију максимално опорезује.

V ЕКОНОМСКА ПОЗИЦИЈА И ПРЕТПОСТАВКЕ РАЗВОЈА РЕПУБЛИКЕ СРПСКЕ
Садашњи тренд у привреди Републике Српске ће нас до краја 2002. године спустити на економски ниво из 1997. године са далеко лошијим техничко - технолошким, кадровским, финансијским, организационим и тржишним позицијама и претпоставкама за брз опоравак.
Ми смо суочени са објективним проблемима који ће годинама бити ограничавајући фактор у развоју.
У већини фирми, опрема је технички и технолошки застарјела и превазиђена.
Све фирме су финансијски исцрпљене.
Банкарски сектор је без довољно потенцијала и без повјерења, због чега се највећи дио финансијског капитала налази изван финансијскогсистема.
Привредни субјекти су без икакве позиције на тржишту, раније позиције су изгубљене а нове нису створене.
Због лошег квалитета у домаћу производњу су и потрошачи у РС изгубили повјерење.
Руководно особље у фирмама је без искуства, што је посљедица честих промјена без икаквих критерија осим страначке подобности.
Највећи број стручних и радно способних људи је потпуно искључено из свих процеса у друштву и налази се на маргини догађаја у РС.
Процес приватизације стагнира, нема оживљавања привреде и смањења незапосленосги.
Умртвљено је комплетно економско ткиво привреде.
Недостају програми и средства за финансирање великих пројеката са мултипликативним дејством за развој средњег и малог бизниса.
Оправдано је раширено увјерење да примарни проблеми РС леже у непостојању јасног програма развоја.
Досадашње стратегије развоја на нивоу БиХ и РС прављене су по рецептима који се примјењују у свим транзицијским земљама, у форми и са садржајем који неуобзирује расположиве могућности, специфичности и потенцијале наше средине.
Нашнајвећи потенцијал су млади и образовани људи спремни за рад, са жељом за афирмацију и успјех, а главна и основна претпоставка развоја је систем са јасним институционалним надлежностима.
Наш циљ је да створимо систем који мора бити прихватљив, рационалан и стимулативан за све који жел< радити.
Без система који је логичан, схватљив и сигуран з; домаће и стране привреднике нема инвестициони: улагања и легалног рада, што су битни фактори будуће развоја.
У уређеном систему сваком ко се бави привредном активношћу мора бити на почетку године јасно под какви условима ће радити у току године, јер без тога не може водити успјешну пословну политику.
Економско - социјално стање у РС је све горе, што је највеће упозорење да систем не функционише.
Стање је такво да се ситним преправкама и прилагођавањима од случаја до случаја не може даље градити и одржати постојећи систем.
Републици Српској су потребни корјенити захвати и дубоке реформе које морају бити у функцији постављени> циљева на плану развоја.
Код економских реформи морг се уважити : да је БиХ јединствен економски простор; да се на нивоу БиХ проводи јединствена спољно - трговинска и царинска политика;
да све прописе којима се одређују услови пословања на јединственом тржишту и у спољно - трговинској размјени / порески систем, конкуренција, заштита потрошача и сл,/ морају бити јединствени на нивоу БиХ или хармонизовани између ентитета;
да се сви међународни уговори закључују и проводе са нивоа БиХ;
да БиХ мора имати законски оквир и институције које ће омогућити функционисање јединственог тржишта и под једнаким условима приступ страном тржишту;
да сви технички прописи у БиХ морају бити са нивоа БиХ усклађени са европским стандардима / из области цертификације, квалитета, стандарда, процедура /, што је предуслов приступа тржишту Европске Уније;
да мора на нивоу БиХ због јединственог тржишта постојати систем заштите повјерилаца који ће бити врло ефикасан;
Република Српска мора подржати доношење закона и успоставу институција БиХ које ће служити њеним интересима.
Свака опструкција на том плану одгађа и могућност изградње система РС, јер се систем не може успоставити у нелогичним условима, односно мимо БиХ.
Законодавни и институционални оквир који је нужан за успостављање цјеловитог економског система у БиХ и РС је приоритетан задатак који се мора завршити без одлагања, на свим нивоима одлучивања.
Синхронизовано са успоставом система на нивоу БиХ, у Републици Српској се мора завршити започети процес приватизације
и плански приступити реформама у свим областима које ће бити у функцији легалног рада, оптималног кориштења ресурса, обезбјеђења капиталних улагања, праведног пореског оптерећења, спречавања малверзација и шпекулативних радњи, спречавања пословних превара и утаја обавеза према држави и сл.
То је услов да можемо успјешно водити социјалну политику, обезбиједити средства за редовно подмирење пензија и основне потребе у здравственој заштити и школству, те средства за потребе државне админи- страције и државних институција на свим нивоима, уз редовно сервисирање дугова по ино-кредитима,
и на крају, издвојити дио средстава за подстицање развоја.
На даље, конкретним мјерама мора се зауставити неконтролисани увоз као и распродаја друштвеног богатства, посебно природних ресурса.
Врло битно питање у реформи система и стварање сигурног амбијента за привредне активности је казнена политика и ефикасно судство које ће бити у функцији заштите привредних субјеката који легално раде и свих грађана.
Све мјере које ће се донијети унутар појединих сегмената економског система морају бити конзистентне и компати- билне без међусобног искључивања и неутрализације.
Кључним реформама система створиће се услови за покретање инвестиционог циклуса, повећање обима производње и укупне привредне активности и повећање извоза.
Могућности које стоје на располагању су огромне од ангажовања страног и властитог капитала до концесија, потребна је сигурност у систем у коме ће сви бити једнако третирани, уз унапријед позната правила.
VI МАКРОЕКОНОМСКИ УСЛОВИ
1.МОНЕТАРНА ПОЛИТИКА
Несумњиво је да се у постојећим економским условима у БиХ мора и даље задржати валутни режим монетарног одбора који једини тренутно може обезбиједити стабилност и конвертибилност валуте као предуслова макроекономске стабилности.
Циљ монетарне политике је укључивање КМ у монетарну сферу (унију) ЕУР-а.
Оваква политика треба да охрабри иностране инвеститоре за директна страна улагања у БиХ.
2.ФИСКАЛНА ПОЛИТИКА
2.1.ЦАРИНСКА ПОЛИТИКА
Босна и Херцеговина је јединствено царинско подручје у коме функционишу два царинска система, организована на нивоима ентитета, због чега је данас једно од најбитнијих отворених питања провођење јединствене царинске политике и прикупљања царинских прихода.
Због настојања усмјеравања увоза на властите ентитетске границе, код ентитетских царинских управа присутно је потцјењивање царинске основице, што максимализује тровинске токове и приходе ентитета и Дистрикта Брчко, али смањује укупне царинске приходе и нарушава функционисање јединственог тржишта БиХ.
Имајући наведено у виду, мора се ићи на међусобно техничко увезивање ентитетских управа царина, како би се на тај начин обезбиједила неопходна размјена података ради јединственог вођења царинске политике на нивоу БиХ,
а тиме ће се искључити могућност нелојалне конкуренције, те омогућити већа заштита домаће производње и повећање прихода ентитета.
2.2.ПОРЕСКА ПОЛИТИКА
Опорезивање је цијена која се мора платити зг функционисање цивилизованог и демократског друштва.
Поред фискалне функције, пореска политика је врло битан и ефикасан инструмент економске политике.
Пореском политиком се усмјерава развој, врши алокацијг привредних ресурса ради успјешнијег кориштења, регулише тржиште и правично распоређивање теретг јавних потреба.
честе промјене и недослиједности, као и различити ставови у формирању и провођењу пореске политике, онемогућили су у досадашњем периоду стварање ефикасног пореског система.
Порески систем мора одражавати економско стање и захтјеве економске политике, те социјално стање и потребе РС.
Поредтога, систем мора бити примјењив и ефикасан.
И ако је у посљедњих годину дана знатно побољшана ситуација у области пореске политике, посебно када је у питању досљедност и ефикасност наплате, ипак се мора у наредном мериоду преиспитати укупан порески систем на линији усклађивања могућности и потреба.
Посебно се мора преиспитати опорезивање дохотка привредних субјеката и дохотка грађана, опорезивање имовине, те доприноси за здравство и пензије.
Морају се утврдити реалне могућности и степен оптерећења, мора се извршити диференцијациЈа оптерећења и поједноставити и побољшати систем наплате.
Један од битних момената код преиспитивања пореског система је потреба да се изврши максимално могуће усклађивање са пореским системима земаља ЕУ, како са аспекта прилагођавања, тако и са аспекта смањења отпора у провођењу.
У доградњи пореског система мора се : реформисати систем опорезивања добити фирми и дохотка грађана, са циљем да се пореско оптерећење врши сразмјерно економској снази уз знатне пореске олакшице приликом инвестирања;
укинути двоструко опорезивање дохотка грађана и  роба које се стављају у промет;
задржати порез на стамбене површине, али изнад стамбеног минимума који треба прописати;
задржати и повећати порез на луксуз / куће за одмор виле, аутомобили високе кубикаже и др/;
укинути сва пореска оптерећења на репроматеријале и оруђа за пољопривредну производњу;
увести пореске олакшице фирмама код новог запошљавања;
редефинисати административне таксе;
у потпуности хармонизирати порез на промет између ентитета;
поједноставити систем доступа средствима по основу пореза која припадају општинама, уз претходно дефинисање њихове позиције у фискалној области.
У циљу изградње реалног и стабилног пореског система у наредном периоду се мора : приступити увођењу система пореза на додату вриједност као замјене садашњег система пореза на промет;
јасно дефинисати значај, висина и намјена акциза; редефинисати пореска политика у правцу повећања пореских оптерећења дохотка и добити.
Порез на имовину грађана се уз издиференцирано оптерећење мора задржати, с тим да се мора драстично опорезовати имовина која се не користи.
БиХ је једна од ријетких земаља у Европи која није успоставила систем ПДВ Иако постоји пуна сагласност стручњака у БиХ и Међународне заједнице о увођењу система ПДД ова одлука се одпаже из политичких разлога, уз неоправдан страх да ће се системом ПДВ централизовати порески систем на нивоу БиХ.
Садашњи систем пореза на промет је један од главних узрочника пореских утаја и сиве економије у међуентитетској трговини, а истовремено и препрека у трговини јер се због заштите од утаје пореза прибјегава двоструком опорезивању.
Посебно подручје у пореском систему представљају акцизе на високотарифне робе.
Акцизе имају велики значај за економију друштва, а посебно за привреде ниског степена развијености и велике овисности од увоза као што је РС.
Овај вид опорезивања примјењује се и у развијеним земљама и преставља један од битних прихода за покривање јавних потреба.
Кроз акцизе као стабилан извор РС мора обезбиједити додатна средства за Буджет и значајна средства за разво инфраструктуре, првенствено путне мреже.
Због два пореска система у БиХ и због порозности границг јошувијек није постигнут потпун и ефикасан обухват захватања по овом основу.
Све акцизне робе / нафтњ деривати, цигарете, алкохол, кафа / су у великој мјери предмет нелегалне трговине, што се у наредном периоду мора сузбити сљедећим активностима : максималном сарадњом свих контролних, а првен ствено пореских органа ентитета;
пооштравањем казнене политике за утаје порески) обавеза /ускладити казнену политику са земљама ЕУ/;
пооштравањем услова за обављање увоза акцизни) роба и стављања истих у промет на домаћем тржишту;
успоставом техничких контролних механизам; промета нафтних деривата;
усклађивањем висине акцизних оптерећења а земљама у окружењу.
У наредном периоду се мора размотрити могућнос повећања акциза ради рјешавања глобалних проблема Р( и БиХ, штоје оправдано, јер цијене акцизних роба најмање утичу на стандард грађана са ниским примањима.
3.СПОЉНОТРГОВИНСКА ПОЛИТИКА И СТРАНЕ ДИРЕКТНЕ ИНВЕСТИЦИЈЕ
Република Српска свој развој базира у великој мјери на директним страним улагањима и спољно - трговинској размјени.
Међутим, мора се констатовати да на том плану нема позитивних трендова.
Предуслов за привлачење страних инвестиција које ће бити у функцији развоја и повећања спољнотрговинске размјене су разумни и схватљиви услови, дефинисани кроз систем, јединствено тржиште БиХ и политичка стабилност.
У таквим условима РС, као и БиХ, би могла постати инвестициона, производна и извозна платформа Југоисточне Европе, због својих предности у односу на конкурентске земље региона, а то су: географски положај (близина ЕУ и медитеранскх земаља);
релативно јефтина и образована радна снага;
богатство одређених природних ресурса;
преференцијални третман у трговини са развијеним земљама.
Једно од кључних питања развоја Републике Српске је уређење тржишта, у чему сузбијање нелегалног пословања и нелојалне конкуренције, те заштита повјерилаца, има прворазредни значај.
Нелојална конкуренција на тржишту не угрожава само развој већдоводи у питање и опстанак предузећа из домена регуларног пословања, а што опет има за посљедицу да се у таквом амбијенту власници капитала ( и домаћи и страни) врлотешко одлучују на инвестирање.
Велики удио сиве економије посебно погађа производне секторе, што има за посљедицу увоз и оних производа који се успјешно могу произвести у властитој производњи.
То се даље рефлектује на смањење запошљавања и на повећање дебаланса у спољно- трговинској размјени.
Сиво тржиште се не може сузбијати елиминисањем посљедица, као што су ситни улични продаваци (што је до сада била пракса), који су врло често у тој активности пронашли изворе егзистенције.
Сиво тржиште се мора  сузбијати уклањањем узрока, а прије свега гашењегм предузећа чије су адресе и одговорна лица непознати или непостојећи (фиктивна предузећа), а који, у правилу, прометују велике количине робе (најчешће високотари- фне).
Гашење »фиктивних фирми« мора бити проведено у поступку који неће регуларне фирме излагати додатним трошковима и компликованим административ-ним процедурама.
Због неувезаности система између царинских управа ентитета није у потпуности обезбијеђена контрола укупне границе БиХ, што представља додатни фактор сиве економије.
Истовремено, међуентитетски промет роба и услуга мора се уредити тако да се онемогући прикривање нелегалног промета.
Поред елиминисања нелегалног промета за значајније инвестиционе активности домаћих, а посебно страни> инвеститора, неопходно је поједноставити администра- тивне процедуре код регистрације фирми и створити систем заштите повјерилаца.
Заштита повјерилаца мора бити врло ефикасна због чега поред законског оквира којим ће се регулисати овс подручје, треба предузети слиједеће мјере : основати привредне судове који ће се растеретити других (непривредних) поступака и ефикаснс рјешавати привредне спорове;
оживјети институцију стечаја како би хроничнс неефикасни, а прије свега фиктивни и несавјесни учесници у трансакцијама, били ефикасно елимини- сани са тржишта, чиме ће се повећати осјећа одговорности према имовини.
Овај поступак ће утицати позитивно на инвестициону климу, што ће у даљој фази допринијети повећању запослености и бољем остваривању Буджета.
Повећање директних страних улагања у РС треба обезбиједити неопходан додатни капитал за развој примјену нових технологија и искустава у тржишном привређивању као и уравнотежен развој РС.
У периоду од 1996 - 2001. године у РС је укупнс регистровано 400 милиона КМ страних улагања, или, просјечно, 67 милиона годишње.
С обзиром да се не прати извршење најављених и регистрованих улагања, тешко је утврдити колика су остварена директна улагања.
Према одређеним провјерама она су далеко нижа од регистрованих и највише су усмјерена у трговину и транспорт ради обезбјеђења тржишта на просторима РС и БиХ.
Врло мало улагања се усмјерава у производњу.
Мјере за повећање страних директних инвестиција, поред општих предуслова (политичке стабилности, правне сигурности, уређења тржишта, поједностављења административних процедура приликом регистрације фирми), су:
поједностављење процедура за улагања и инвести- рање уопште /регулисање права над земљиштем, добијање грађевинских дозвола и других сагла- сности/;
проналажење организационих форми и начина за промоцију страних улагања на нивоу РС;
секторска анализа привреде РС како би се потенци- јалним страним инвеститорима могле аргуметовано презентовати могућност појединих сектора;
актуелизација и промоција концесија као облика улагања страног капитала.
Централно питање даљњег развоја је оспособљавање за извоз.
Извоз је императив развоја наше економије и. побољшања наше спољнотрговинске позиције.
Да би дошло до повећања извоза неопходно је: стварање конзистентног система стимулисања извоза примјеном подстицајних мјера базираних на искуствима других земаља у транзицији, уз уважавање властитих специфичности (субвенције, кредити, укидање административних баријера, успостава институцијеза осигурање гаранција);
заштита домаћег тржишта нецаринским баријерама (одредбе о квалитету, заштити животне средине и сл. );
успостављање односа кроз уговоре о трговини и добијање преференцијалних третмана са земљама који су значајни трговински партнери;
доношење регулативе и развој признатих институција за цертификацију производа, посебно из области пољопривреде;
повећање броја билатералних и мултилатералних транспортних дозвола за земље са којима имамо најинтензивнију робну размјену и са свим сусједним земљама;
поједностављење издавања виза за пословне људе за земље које представљају значајна извозна тржишта РС.
4.РЕГИОНАЛНО ПОВЕЗИВАЊЕ
У наредном периоду посебно важну улогу у развоју РС имаће регионално повезивање БиХ унутар Пакта стабилности као и испуњавање одређених услова битних за отварање процеса придруживања Европској унији.
У том смислу, неопходно је максимално подржати даљње повезивање БиХ кроз споразуме о сободној трговини са земљама у региону, а исто тако и извршавање постављених услова од стране Европске уније, дефинисаних у Мапи пута, што је предуслов за отварање процеса преговора о придруживању у ЕУ.
Ово из разлога што је велики дио опструкција у досадашњем периоду долазио управо из РС.
Регионално повезивање омогаћава: стварање зоне слободне трговине;
дефинисање заједничких регионалних инфраструк- турних пројеката и њихову реализацију уз подршку међународне заједнице;
бољу сарадњу земаља у региону у спречавању кријумчарења и царинских превара;
уједначавање економских политика у региону, посебно у секторским областима.
Регионална сарадња отвара могућности бржег економског развоја и кориштења властитих ресурса.
VII СЕКТОРСКЕ ПОЛИТИКЕ
Успјешно стварање претпоставки за развој у појединим секторима и вођење секторских политика зависи од утврђених могућности са аспекта постојећих ресурса и њихове доступности, производне традиције, располо- живог потенцијала радне снаге, расположивих енергената, финансијске подршке, извозних шанси и еколошког окружења.
Стога је неопходно утврдити потенцијалне могућности, дефинисати циљеве и кроз сарадњу са страним партнерима, као и кроз привати- зациони процес, стварати могућности за њихову реалијзацију.
Посебно је битно обезбиједити усклађивање секторских политика развоја са свих наведених аспеката, водећиј рачуна о приоритетима.
Због тога су у наредним сегментима везаним за поједине секторске политике изнешене само основне шансе и могућности, најбитније претпоставке и правци потребног дјеловања.
1.ЕНЕРГЕТИКА
Енергетски потенцијал РС је један од најбитнијих фактора њеног развоја.
Основу енергетског потенцијала чине хиодроенергетски потенцијал, те резерве лигнита и мрког угља.
Хидроенергетски потенцијал РС се процјењује на 10.000 GW/ћ, од чега је у постојећим хидроелектранама искориштено свега 3.000 GW/ћ, што значи да постоје могућности, а у наредном периоду због очекиваног оживљавања привредне активности, и потребе за изградњом нових електро енергетских капацитета.
Производња и дистибуција електроенергије у РС је ван контроле и утицаја Владе.
Влада не влада процесима и не води политику у овом сектору.
С једне стране, производи се вишак електричне енергије у источном дијелу РС и извози се, при чему су сви подаци о производњи, извозним аранжманима и наплати недоступни јавности, а са друге стране, у западном дијелу РС изражен је проблем нередовног и неквалитетног снабдијевања електричном енергијом, што постаје све више ограничавајући фактор развоја привреде.
Процесима у овој области владају уско страначки кругови, због чега се један од најбитнијих сегмената економије РС држи ван контроле надлежних органа, што је апсурдно, ако знамо да је електроприведа искључиво у државном власништву.
С обзиром на потенцијале и могућности, те важност у укупном развоју РС овај сектор мора бити у центру пажње РС, паје у том циљу неопходно : утврдити јасан концепт развоја електропривреде у наредних 10 година;
утврдити приоритете изградње електроенергетских објеката / раније дефинисани пројекти хидроелектрана / и начин и услове финансирања;
водити јасну политику поузданог и сигурног снабдијевања свих дијелова РС, што захтијева подешавање преносних система;
утврдити економски оправдану цијену електроенергије.
Значајан сегмет у сектору енергетике је нафтна индустрија која може бити значајан фактор укупног развоја РС у наредном периоду.
У сагледавању мјеста, положаја и могућности нафтне индустрије, прије свега рафинерије нафте, потребно је имати у виду сљедеће: да је локално тржиште БиХ врло мало (сса 1,2 мил. тона), а тржиште окружења покривено капацитетима из Хрватске, Србије и Мађарске;
да је услов за рад постојећих капацитета њихова реконструкција и модернизација која се може остварити само кроз приватизацију;
да је врло тешко обезбиједити конкурентност и наћи интерес на удаљеним тржиштима.
Пропуштено вријеме нас је удаљило од прилагођавања изнесеним условима, па је потребно у наредном периоду размотрити могућност уласка у преговоре са земљама из окружења око тржишта,
а упоредо, врло хитно пронаћи стратешког партнера, који ће уз улагања обезбиједити и тржиште деривата ван простора бивше Југославије.
У противном, Рафинерија Брод ће остати само неостварена шанса.
Приватизација која би имала за циљ само кориштење монополског положаја, а не покретање производње Рафинерије и освајање трећих тржишта, мора бити искључена као могућност.
Значајан пројекат у области енергетског сектора је гасовод Зворник - Нови Град.
Ово је пројекат чијом реализацијом ће се постићи знатни ефекти у енергетском погледу, а посљедично, у стварању услова за развој нових производњи.
2.САОБРАЋАЈ ИТЕЛЕКОМУНИКАЦИЈЕ
Република Српска има веома повољан гео-саобраћајни положај, због близине значајних саобраћајних коридора у Региону, као што су пруга и ауто-пут у долини Саве, пловни пут Сава-Дунав, тедолина ријеке Босне.
Стварањем европског институционалног оквира за реализацију транспортних планова и програма земаља Југоисточне Европе (дефинисаним Пактом стабилности за Југоисточну Европу и програмима који су саставни дио Пакта или су везани за његово проводјење) створени су предуслови за развој саобраћаја на овим просторима.
При томе је важно да се обезбиједи рационална саобраћајна инфраструктура, која може да пружи сигурне и поуздане транспортне услуге уз ефикасну комбинацију свих видова транспорта.
За РС је од посебне важности унапредјење постојећих и изградња недостајућих саобраћајних веза са сусједним  земљама, што треба да омогући успостављање саобраћајних веза високог ранга са главним транспортним коридорима у Региону.
Уз то, посебно је важно остваривање боље повезаности на просторима Републике Српске, нарочито између источног и западног дијела као и повезивање унутар БиХ, у складу са заједнички утврђеним приоритетима.
Приоритети у развоју путне инфраструктуре су : изградња аутопута од Бања Луке до Градишке, Изградња овог аутопута има вишеструк позитиван утицаЈ за подизање економске активности, изградњу нових привредних капацитета и новог запошљавања;
изградња дионице аутопута шамац - Плоче / коридор Ус 1 од шамца до Добоја;
реконструкција путног правца Нови Град - Приједор - Бања Лука Прњавор - Дервента - Добој као везе за коридор Ус;
реконструкција дионица на правцу Бијељина - Зворник - Власеница- Соколац - Србиње -Требиње.
У жељезничком саобраћају приоритет је рехабилитација главних жељезничких праваца и рационализациЈа жељезничке мреже, као и остваривање ефикаснијег управљања и организације пословања.
У наредном периоду потребно је модернизовати пругу Нови Град - Добој - Шамац, те Добој - Зворник.
У авио саобраћају посебну пажњу треба посветити модернизацији и проширењу капацитета аеродрома Бања Лука.
Међу најважнијим задацима на плану развоја телекомуникација и информатичког сектора је даљни развој дигиталне и интернет технологије, што је у модерном начину пословања постао један од кључних предуслова.
Треба остварити широку мобилизацију интернет корисника на пословном плану, као и укључивање у пружање информатичких услуга у земљама Европске Уније.
Доступне информације указују на могућности да се домаћи информатички кадар укључи у рад на развоју база података, Интернет/\/\/ећ дизајна и сл.
Уз то, посебно је важан развој електронске трговине, који би требао да прати развој тржишта картица, односно употребу неготовинских средстава плаћања (кредитне, пословне, дебитне картице).
Нормативно регулисање области телекомуникација је један од задатака који треба да обезбиједи бољу организацију, рационално кориштење капацитета, спречавање монополских тенденција, усклађеност са европским стандардима, обезбјеђење квалитета и сигурности, тако да систем телекомуникација буде максимално ефикасан.
З.ПРЕХРАМБЕНА ПРИВРЕДА / Аграрни сектор
Прехрамбена привреда као интегрални ниво производње, прераде и трговине прехрамбеним производима, данас је најкомплексније и најсложеније питање у привреди Републике Српске.
У предратном периоду пољопривредна производња на подручју Републике Српске је равноправно конкурисала свим другим подручјима бивше Југославије, посебно у области сточарства, повртларства и воћарства.
Високс достигнути ниво пољопривредне производње пратили су прерађивачки капацитети који су по технолошкој обради, асортиману, квалитету, паковању и цијенама били конкурентни надомаћем и инотржишту.
Због сукоба на подручју БиХ дошло је до драстичног пада пољопривредне производње, сточни фонд је преполовљен а рад прерађивачких капацитета је сведен на минимум.
У периоду од 1996.године до данас није дошло до значајнијег напретка.
Иако је било настојања у појединим периодима да се овом сектору да одговарајући значај и да се подстицајним мјерама интезивира производња у цијелокупном репро-ланцу,
због неконзистентне политике и неадекватних мјера, те немогућности финасирања производње и прераде, у посљедњих годину дана дошло је чак до значајнијег пада производње у свим сегментима
- државна пољопривредна добра су у распаду, индивидуални произвођачи с тешкоћом заснивају ратарску поризводњу, сточарску производњу одржавају за властите потребе, а прерађивачки капацитети постепено престају са радом.
У таквој ситуацији имамо енормно висок увоз хране из околних земаља, штојошвише гуши домаћу производњу.
Развој аграрног сектора мора бити први приоритет Републике Српске у наредном периоду, зашто постоје слиједеће претпоставке: Република Српска располаже са 1.145.000 ћа пољопривредног земљишта од чега оранице чине 52%;
у Републици Српској се око 250.000 домаћинстава бави пољопривредном производњом;
постоје бројни, раније изграђени, капацитети за узгој и тов стоке и за производњу млијека;
велики дио пољопривредних домаћинстава која своју егзистенцију заснивају на обради земље има дугогодишње искуство у пољопривредној производњи;
Република Српска располаже великим бројем високо стручних кадрова у овој области;
тржиште за свјеже пољопривредне производе је близу и доступно је/ пијаце и прерађивачки капацитети /;
на простору Републике Српске данас постоји око 200 предузећа регистованих за производњу прехрамбених производа / прерада /, са различитим капацитетима и различитом структуром.
Да би се обезбједили конкретни услови за покретање производње и развој у аграрном сектору неопходно је: утврдити стратегију развоја пољопривреде и донијети мјере за остваривање стратешки постављених циљева;
да се прерађивачки капацитети технолошки оспособе з, производњу у складу са европским стандардима I нормама, што се мора стимулисати повољним кредитима;
да се на нивоу БиХ формирају институције за цертификацију капацитета и производа у пољопривреди I прехрамбеној индустрији, што је услов за изво: прехрамбених производа, посебно анималног поријекла;
да се стимулишу пољопривредни произвођачи да формирају и изграде организационе форме које ће бити спона између релативно уситњене производње и прерађивачких капацитета;
да Влада РС најхитније: формира на нивоу РС аграрни фонд за развој пољопривреде, који ће бити у функцији стимулисања интензивне пољопривредне производње.
Средства за овај фонд ће се обезбједити из Буджета РС;
обезбиједи бескаматне позајмице пољопривредним произвођачима на рок до године дана за заснивање производње;
обезбиједи субвенције за све извезене пољопривредне производе и производе предане у прерађивачке капацитете РС, осим за пшеницу и меркантилни кукуруз;
обезбиједи субвенције за узгој и држање музних крава;
најугроженијим сеоским домаћинствима подијели пластенике, приручне системе за наводњавање, ситнг радила и сјеменски материјал за заснивање производње поврћа;
плански, путем кредитне подршке, усмјерава пољопривредну производњу у реално интензивне и профитабилне области /поврће, јагодичасто воће, индустријско и љековито биље, сточарство, рибарство/.
Влада РС ће урадити програме ревитализације Поповог поља, те државне земље у Лијевче пољу и другим подручјима.
Велики комплекси уређеног пољопривредног земљишта у државној својини су запуштени и заборављени.
Влада се не можеоглушити на овај проблем, јер ће поред изгубљене користи наступити дугорочне штете.
/ НАПОМЕНА : Конкретан програм пољопривреде и села је обрађен као посебан документ /.
4.ДРВНА ИНДУСТРИЈА
Шумско богаство од 1,2 милиона хектара је један од три најзначајнија природна ресурса Републике Српске.
На шумском богаству у предратном периоду израсла је дрвна индустрија која је у укупној индустрији Републике Српске учествовала са 13%, а 40% капацитета дрвне индустрије у БиХ је смјештено на простору Републике Српске.
Дрвна индустрија БиХ и РС је била присутна на тржиштима цијелог свијета као једна од водећих извозних грана.
У ратном и поратном периоду дошло је до значајног пада производње и данас кориштење капацитета у дрвној индустрији не достиже ни 20% од предратне, а технолошки застарјела за западном Европом је 10 до 20 година.
Основне слабости дрвне индустрије су: У сектору пилана: мала и неквалитетна производња, застарјела опрема, мањак капацитета за сушење и даљњу обраду и незнатно кориштење споредних производа;
У сектору намјештаја: ограничен асортиман, застарјели дизајн и незадовољавајући квалитет, технички и организационо врло лоше стање, трошкови рекламе и маркетинга изузетно ниски (1%, а у Европи 8-10%), недостаје развој производње, маркетинга, сопственог дизајна, недостаје квалитетна сировина због неконтролисаног одлива;
Из свих изнесених разлога стање у дрвној индустрији је тешко, оптерећено недефинисаним односима између шумских газдинстава и дрвне индустрије, на њену штету, што има за посљедицу стални тренд пада производње и све мање вредновање дрвних сортимената.
Тиме се чини вишеструка штета за Републику Српску (умањује се доходак, смањује се број запослених, исцрпљују се и технолошки застаријевају прерађивачки капацитети).
Обрт по запосленом у Републици Српској је 6 пута нижи него у СР Њемачкој.
Дрвна индустрија која се базира искључиво на властитим ресурсима приоритетно је подручје за развој Републике Српске.
Претпоставке за то постоје, а то су: квалитетна и доступна сировина, присутна традиција у обради дрвета, традиционализам у производњи намјештаја од масивног дрвета, сразмјерно ниске инвестиције, близина највећих свјетских потрошачких тржишта.
Да би омогућили брз раст у дрвној индустрији и вратили јој примат на тржишту, потребно је учинити слиједеће:
забранити илегалан рад пилана и распродаје квалитетног дрвета у бесцјење;
успоставити стабилне и дугорочне односне између шумских газдинстава и дрвно - прерађивачких капацитета;
утврдити таксу на цијену обловине, која би била стални извор за развој путне мреже у шумским подручјима, ради доступности квалитетним шумским дионицама и планском искориштавању;
велике дрвно-прерађивачке капацитете што хитније приватизовати, технолошки обновити и оспособити за конкурентан наступ на тржишту;
подржати развој малих и средњих капацитета оријентисаних на финалне производе и извоз;
кроз организован заједнички наступ на сајмовима и презентацијама, вратити примат на раније изгубљеним тржиштима, нарочито у региону;
уз помоћ профилираних учесника генерисати нова тржишта;
субвенционисати извоз намјештаја, грађевинске столарије и других финалних производа од дрвета.
5.ТЕКСТИЛ НА ИНДУСТРИЈА
Ниска капитална улагања, висок број запослених, претежно жена, релативно једноставна технологија, масовна потражња и релативно висок обрт учинили су да је текстилна индустрија била и остала најзаступљенија и најраспространија грана производње у укупној индустријској производњи у већини земаља, а посебно неразвијених.
У предратном периоду у укупној индустрији и рударству БиХ, текстилна индустрија је учествовала са 10% у производњи, 9,6% у дохотку, 7,6% у извозу и 14,5% у броју запослених.
У Републици Српској учешће текстилне индустрије је било релативно веће, ако се има у виду да се око 60% свих текстилних капацитета БиХ налази на просторима Републике Српске.
Ова грана и данас доприноси ублажавању проблема незапослености.
У више од половине општина Републике Српске, предузећа из области текстилне индустрије су водећа по броју запослених,
а у значајном броју општина текстилни капацитети су носиоци привредног развоја (Нови Град, Козарска Дубица, Градишка, Србац, Прњавор Дервента, Зворник, Билећа и др).
У данашњим околностима, већина капацитета текстилне индустрије одржава производњу на ниском нивоу (до 10%) или Је ван функциЈе,
што има за посљедицу стални раст увоза одјевних предмета који данас учествује са 15% у укуоном увозу, што Је за 5 до 7 пута веће учешће у увозу, у односу на развијене земље.
У таквим условима настављен Је технолошки пад и искључење из међународне размјене.
Данас су практично сви капацигети текстилне индустрије из Републике Српске на европском и регионалном тржишту заборављени.
Имајући у виду степен незапослености у Републици Српској од преко 40%, текстилна индустрија ће и у наредном периоду бити једна од приоритетних грана у којој се мора тражити шанса развоја.
Утом циљу неопходноје: Окончати започети процес приватизације текстилних капацитета и започети реактивирање продајних путева, нарочито са земљама бивше Југославије и СР Њемачком, те кроз изградњу тржишних релација створити шансе за техничко технолошку обнову;
Извршити реконструкцију и модернизацију базних капацитета (предионица, ткаоница, плетионица и др) који имају обезбјеђено тржиште;
Велике конфекцијске капацитете развијати у два правца: капацитете тешке конфекције технички и технолошки оспособити за конкуретан наступ на тржишту;
лаку конфекцију препустити малим и средњим предузетницима који ће радити самостално или у сарадњи са организаторима производње, који имају успостављене тржишне и друге пословне релације.
У великим текстилним комбинатима, који не успију ставити капацитете у функцију, изнајмити просторе организаторима производње (подузетницима), што ће због смањених улагања исте учинити конкурентним и тржишно успјешнијим;
Формирати текстилне центре који ће пратити ситуацију на тржишту, модне трендове, техничка и технолошка достигнућа и пружити макретиншке и техничке услуге (укључујући наступ на сајмовима и модним ревијама, кројачке услуге и сл.) свим малим текстилним предузећима која се за то опредијеле.
Овакав вид подјеле послова омогућује свим субјектима - предузетницима да буду конкурентни са својом производњом.
6.МЕТАЛНИ КОМПЛЕКС
Метало-прерада, производња електро-опреме и машинска индустрија били су у предратном периоду окосница развоја БиХ.
Многи производи из ове области били су присутни на свјетском тржишту или су уграђени у производе, постројења и објекте широм свијета.
Распадом пословних система (Енергоинвест, Унис, Фамос, Хидроградња, Јелшинград, Чајавец) практично су изгубљене тржишне позиције овог комплекса.
У међувремену код свих постојећих капацитета застарјела је технологија а изгубљена је и критична маса (кадровска, организациона и техничко-технолошка) као претпоставка за праћење развоја.
У постојећим производним капацитетима могуће је, кроз приватизацију, покренути производњу у појединим дијеловима (производња алата, окова, металне галантерије, електро склопова и машинске индустрије) и то првенствено на бази кооперативне производње са заинтересованим партнерима у свијету.
Претпоставке развоја у овој области су присутне јер: постоји релатино велики број образованих кадрова;
постоји појединачно и колективно радно искуство;
постоје многи капацтети који се уз техничку модернизацију могу одмах користити.
Оно што је битно за покретање развоја ове области је да се изведе хитна приватизација без много условљавања, главни услов мора бити покретање производње и запошљавање.
7.ГРАЂЕВИНАРСТВО
Грађевинарство у посљератном периоду има вишеструко значајну улогу: с једне стране обнављање и изградњу објеката за становање, пословних, инфраструктурних и других објеката,
а с друге стране омогућава отварање нових радних мјеста за широк дијапазон радних профила, те на тај начин може да ублажи проблем незапослености.
Постоје четири кључна сектора грађевинарства којима посебно треба посветити пажњу: станоградња,  производња грађевинских материјала (цемент, цигла, камен и др.), изградња и оправак саобраћајне инфраструктуре, комунални инжењеринг.
У области грађевинарства посебно је важно регулисање ове области из угла административних и регулаторних трошкова, с циљем да се процедуре издавања разних дозвола учине ефикаснијим.
То се посебно односи на трајање процедуре куповине земље, добијање архитектонских/урбанистичких рјешења.
С друге стране, потребно је стимулативно регулисати плаћање накнада за уређење градског земљишта, куповину земљиита (комуналије).
Овим мјерама могу значајно да се подстакну активности у грађевинарству и да се на тај начин постигну вишеструки ефекти.
8.ТУРИЗАМ
Туристичка привреда у развоју привреде Републике Српске треба да има врло наглашено мјесто због значајних директних и индиректних ефеката на укупан привредни развој.
Она се, што је веома битно за нас, у свијету цијени као дјелатносг која у међународној размјени заузима трећу позицију, одмах иза нафтне и аутомобилске индустрије.
Просјечана раст у међународним токовима се већ деценијама креће по натуралним показатељима између 4% и 5% просјечно годишње, а по вриједносним знатно више.
У свјетском извозу туристичка привреда прелази 8%, у укупној запослености досеже 6%, а у стварању друштвеног производа превазилази 10%.
У Републици Српској туристичка дјелатност је неразвијена.
У предратном периоду она је располагала са цца 16.000 лежаја у основним капацитетима, док се сада од тог броја налази у функцији тек неких 5.000 смјештајних једница.
На хиљаду становника имамо тренутно 3,4 лежаја (у основним капацитетима) док ЕУ расплаже, илустрације ради, са 22,5 лежаја.
Удио девизног прихода од туризма у друштвеном производу РС износи тек 0,3%, док код ЕУ то износи близу 2%.
Кориштење капацитета код нас, при тако смањеном броју смјештајних јединица, износи тек 25%, а код земаља ЕУ углавном око 50%, што се сматра нормалним.
Насупрот недовољне развијености, туристичка привреда Републике Српске располаже са врло повољним природним и антропогеним богаствима.
Ово се посебно односи на балнеолошко богаство, те на националне паркове, шумска пространства за лов, ријеке, језера, планинске услове за зимски туризам као и на антропогени колорит (духовна баштина, умјетничко духовно стваралаштво).
Покретање развоја туристичке привреде би се одразило позитивно на укупан привредни развој јер она има и директне ефекте (на угоситељство, саобраћај, трговину на мајло, занатство).
али и индиректне ефекте (преко потицања развоја индустрије, пољопривреде, велетрго- вине и грађевинарства), те мулитпликативне ефекте потрошње која се базира на позитивном девизном приливу.
У стратешком опредјељењу развоја наше туристичке привреде мора се поћи од ресурсне утемељености и еколошке димензије.
Даљи приступ треба да полази од комплексности и интегралности развоја, а затим од респекта тржишта тражње ЕУ као кључног емитивног тржишта.
Након оваквог развојног опредјељења, остаје савладавање прагова ограничења.
То би значило побољшање туристичке и комуналне инфраструктуре, затим окончање власничке и управљачке трансформа- ције, па кадровско ојачавање, посебно код менаджерских структура пословодства предузећа и туристичких агенција.
У гранском смислу, избор приоритета пада на бањски и планински туризам, а онда на вјерски, манифестациони, рурални и транзитни.
Развој туризма претпоставља слиједеће: стварање адекватног политичког амбијента за афирмацију наших туристичких могућности;
заштиту природних и културних добара, уз провођење адекватних мјера заштите животне средине;
вођење агресивне промотивне и пропагандне активности са презентовањем на страним берзама туристичких пројеката и програма;
стварање заједничког туристичког производа са другим земљама, као што су Грчка и Југославија;
стварање услова за ванпансионску потрошњу (забаве, ексклузивне трговине, ексклузивни ресторани, обиласци споменика културе, спорт и сл .).
9.МАЛА И СРЕДЊА ПРЕДУЗЕЋА
Будући развој у РС базираће се првенствено на предузетништву, а прије свега на успостави и развоју малих и средњих предузећа (СМЕ).
За развој малих и средњих предузећа неопходно је, уз успоставу система слободне економије у овој фази, која се може сматрати јошувијек почетном, обезбиједити: побољшање пословног окружења;
олакшавање приступа финансијским средствима;
побољшање услуга за СМЕ.
Побољшање пословног окружења подразумијева смањење процедура и трошкове оснивања СМЕ, давање пореских олакшица и поједностављење царинскх процедура при увозу опреме, смањење трошкова надзора и контрола инспекцијских органа.
Приступ финансијским средствима је кључни фактор за развој СМЕ.
У циљу стварања услова за повољније и јефтиније кредитирање, нарочито код почетка рада, неопходно је успоставити гарантни фонд за кредите.
Истовремено, потребно је обезбиједити могућност за успоставу јавног фонда у оквиру кога би предузетници на бази тржишта дефинисали потребе и приоритете приликом одлучивања о финансијској подршци појединих пројеката.
Значајну улогу у развоју СМЕ у почетном периоду имаће успостава инфраструктуре преко које ће се пружати потребне услуге за СМЕ (приступ тржишним информацијма, савјетодавне услуге, информације о финансијским могућностима, програми обуке за менаджере и запослене).
Сва средња и мала предузећа не могу имати све функције у својој организацији нити је то потребно, али морају имати потребне информације битне за њихово пословање и развој.
Развоју, прије свега малог предузетништва, може значајно допринијети успостава инфраструктурне мреже за бизнис центре у оквиру тзв. технолошких паркова или других сличних облика.
У том циљу могуће је искористити велике просторе фирми које ће се тешко приватизовати и претворити их у бизнис центре.
То би смањило трошкове формирања фирми и убрзало процес почетка рада.
VIII Социјални сектор
1.СИСТЕМ ПИО
Постојеће стањеОсновни проблеми у пензионом систему су сљедећи: изразито ниске пензије, неповољан однос просјечне пензије и просјечне нето плате, неповољан однос између броја пензионера и пензионих осигураника.
Пензије су веома ниске и код великог броја пензионера сведене на егзистенцијални минимум.
Најнижа пензија износи 80 КМ, а просјечна исплаћена пензија је око 120 КМ.
Због законске одредбе да се пензије исплаћују из текућег мјесечног прилива средстава у фонд ПИО, исплаћује се око 65% стварних износа пензија које су прописане законом.
У РС на једног пензионера долази 1,2 запослених, активних осигураника, што значи да један активни осигураник из својих прихода финансира 0,8 пензионера.
Ако рачунамо и вишак запослених, који нису активни осигураници, долазимо до још неповољнијег односа 1:1, па чак и мање.
Међутим, овдје треба истаћи да по постојећим прописима послодавац има обавезу да плаћа допринос и за раднике на чекању.
Стопа доприноса која служи за текуће финансирање пензија износи 24%.
Због недостатка средстава кроз постојећи систем финансирања Влада прибјегава неекономском начину прикупљања средстава / из средстава јавних предузећа и путем позајмица банака /.
Нарочито је апсурдан начин исплате пензија боновима које издаје Електропривреда, након чега долази до поскупљења струје тако да пензионери највећи дио бонова потроше за плаћање разлике у цијени струје што, суштински, не обезбјеђује побољшање положаја пензионера.
Потребне реформе система ПИОТренутни систем не одговара ни пензионерима ни запосленима, па држава нема другог излаза него да  приступи темељној реформи пензионог система.
У свим транзиционим земљама исказан је проблем пензионих система који су се као и у РС ослањали само на један извор финансирања.
Кључно питање за реформу Фонда ПИО у РС је оптимална брзина промјена са становшита друштвених могућности.
Суочена са великим проблемом исплата пензија, РС је донијела Закон о ПИО у који су уграђене одређене мјере које представљају увод у реформу система ПИО.
Ове мјере су везане за старосну границу, за везивање износа пензије за износ уплаћених доприноса и за исплату пензија из текућег прилива средстава у Фонд.
Но, и поред тога, готово сви проблеми у функционисању система ПИО су остали.
Основни разлози за неуспјех у провођењу реформи налазе се у неефикасности и неспремности државних органа да законска рјешења проведу у пракси.
За то је неопходно хитно обезбједити : а.) Повећање прихода и смањење расхода Фонда Приходи Фонда могу се значајно повећати само повећањем броја лица који плаћају допринос.
До повећања укупног прихода може доћи само елиминацијом »рада на црно«, повећањем запослености, адекватним кориштењем имовине коју Фонд ПИО оствари у процесу приватизације и намјенским кориштењем постојеће имовине Фонда ПИО.
б.) Редовну исплату пензија Редовност у исплати пензија је кључни захтјев свих пензионерских протеста, јер она омогућује планирање и измирење њихових обавеза као и извјесност да ће моћи обезбиједити неопходне услове за живот (храна, лијекови, комуналије).
Пензије се могу исплаћивати редовно само уколико обвезници допринос обрачунавају и уплаћују уредно, а чију контролу врше надлежни органи.
Држава мора обезбиједити да обвезници уредно измирују своје обавезе или изврши уплату недостајућих средстава Фонду ПИО.
ц.) Измирење свих дуговања према пензионерима Фонд ПИО мора обезбиједити да се све заостале обавезе преме пензионерима измире у тачно одређеном временском периоду.
Пензионери су категорија грађана која не може дуго чекати на измирење обавеза.
План измирења обавеза мора садржавати јасне рокове и изворе (приватизација, финансијска дисциплина, кредити...).
д.) Израду социјалне карте пензионера:  Поред хране, најзначајније ставке за које пензионери издвајају своја средства су комуналне услуге и лијекови.
Економски положај пензионера је веома различит (посједовање непокретне имовине, године старости, додатни послови, помоћ дјеце...), због чега је потребно јасно раздвојити оне пензионере којима је неопходна субвенција за набавку лијекова и плаћање комуналија, од осталих пензионера.
Израда социјалне карте није једноставан посао и захтијева пуно учешће удружења пензионера и локалне заједнице.
На овај начин било би обезбијеђено да сви пензионери имају сигурно снабдијевање струјом, гријањем, водом и основним лијековима.
Средства за подмирење ових обавеза у већини случајева могуће је обезбиједити уз помоћ локалних заједница, док би помоћ Буджета РС била неопходна само за најнеразвијеније општине.
е.) Спријечавање нелегалног поступка инвалидског пензионисања   - Усљед сграха од незапослености, долази до јошвећег прибјегавања ионако већ присутној пракси пријевременог пензионисања.
На овакав корак радници су често подстицани од стране власти, тако да, нажалост, актуелна власт пријевремено пензионисање сматра једним од кључних мјера свог социјалног програма.
Потребно је извршити ревизију већдодијељених инвалидских пензија, јер их уживају многи који су радно ангажовани на подручју сиве економије.
Све наведене мјере везане су за законит и ефикасан рад надлежних државних органа.
Провођење ових мјера предуслов су провођења реформе пензионог система у РС.
Мора се при томе имати у виду да горе набројане мјере не могу дугорочно ријешити сву тежину кризе пензионог система.
Једино рјешење су радикалне, дубоке промјене самих темеља пензионог система.
Изградња будућег пензионог система мора почивати на обавезном допунском осигурању и приватним пензијским фондовима који ће увијек располагати довољним средствима да могу одговорити обавезама у будућности.
Мора се створити систем који може у будућносги обезбиједити стабилне и довољно високе пензије, повећање домаће штедње и могућност избора од стране пензијског осигураника.
За остваривање ових циљева потребан је комбиновани пензијски систем, чији би елементи били и државно и приватно, и обавезно и добровољно осигурање, и систем текућег финансирања и систем капиталних фондова.
Искуства других земаља показала су да се пензиони систем не може одржати ако се ослања само на један извор финансирања.
Кључни услов реформе система ПИО је увођење више извора финансирања и то: текући систем финансирања, индивидуална капитализована штедња i добровољно пензијско осигурање.
Предложени концепт заснива се на сличним већ постојећим концептима који функционишу у свијету.
Суштинска реформа, тј.прелазак на капитализоване фондове, подразумијева и пензионе трошкове, јер запослени морају да обезбјеђују пензије садашњим пензионерима, али и да штеде за своју старост.
Промјене морају да обезбиједе самоодрживост пензионог фонда.
2.ФИНАНСИРАЊЕ ЗДРАВСТВЕНОГ СИСТЕМА
Тренутно је у РС, према грубим процјенама, здравствено осигурано око 45% популације.
Здравствено нису осигурана незапослена лица, породице погинулих и несталих у рату, демобилисани борци, пензионери и пољопривредници (оно што уплаћују не може да покрије њихово здравствено осигурање јер није направљен правилан катастарски разрез).
Због неиспуњавања законских обавеза дефинисаних Законом о здравственеж осигурању, (Влада РС мора да уплаћује здравствено осигурање за горе побројане категорије становништва) у овом тренутку Влада РС дугује ФЗО око 42 милиона КК
Законом о доприносима Је дефинисана стопа доприноса за здравствено осигурање, коЈа у овом треднутку износи 15% на нето плату, што је апсолутно недовољно за покривање свих здравствених потреба, а посебно потреба најосјетљивијих група: дјеца до 15 година, старије особе изнад 65 година, хронични болесници и незапослена лица (по Уставу РС).
Укупан здравсгвени буджет за РС за 2001. годину је износио 171 мил. КМ, а 2002. године је због измјене стопе доприноса смањен на 140 мил. КМ што је за око 20% мање у односу на 2001. годину.
Постојећи модел финансирања здравства може функционисати у условима минималног односа запослени / незапослени 3:1.
У РС овај однос је данас 1:1, што у практичном смислу значи да је систем финансирања здравствене заштите неодржив и захтјева изналажење додатних извора финансирања.
Да би се обезбиједио глобални систем финансирања здравствене заштите у РС, неопходно је да се постојећа законска регулатива измјени и допуни.
Из претходно изнесеног је јасно видљиво да је у РС, поред основног модела финансирања, неопходно увести алтернативне изворе финансирања.
Стабилно и одрживо финансирање здравственог система РС мора се заснивати на три извора финансирања: издвајање доприноса за здравствено осигурање, увођење посебне таксе за здравство, финансирање одређених здравствених услуга на нивоу локалне заједнице.
Да би у потпуности функционисао ‘систем обавезног здравственог осигурања, што подразунијева да цијелокупно становништво РС буде здравстевно осигурано, Влада у старту мора обезбједити 35 до 40 мил. КМ за здравствено осигурање ратних војних инвалида, породица погинулих бораца, незапослених, пензионера, избјеглица и расељених лица која нису осигурана по другом основу а у складу са Законом о здравственом осигурању.
Свјетска банка је 1999. године предложила да се стопа доприноса за здравствено осигурање снизи на 15% (претходно је износила око 20%) под условом да најмање 70-80% популације РС буде обухваћено обавезним здравственим осигурањем.
Међутим, најновије анализе показују да је само 45% становништва РС обухваћено обавезним здравственим осигурањем, чиме је горе наведена стратегија Свјетске банке доведена у питање.
Зато у наредном периоду стопа доприноса мора бити у директној корелацији са процентом лица која су обухваћена обавезним здравственим осигурањем.
Да би се систем финансирања здравствене заштите у појединим сегментима растеретио, неопходно је да се поједини програми финансирају из буджетских средстава која би се пунила системом посебних такси за здравствену заштиту.
Ова средства би се убирала увођењем такси на високо акцизне робе као што су: дуван, алкохол, кафа, нафта и нафтни деривати, те игре на срећу.
Средства добијена на овај начин би се усмјерила на финансирање приоритетних програма превенције и лијечења најмасовнијих незаразних обољења као што су малигна и кардиоваскуларна обољења.
Одређени здравствени програми се морају пребацити на ниво одговорности општина.
Према садашњем систему, општине су одговорне за организацију и функционисање система здравствене заштите на својој територији, а која се остварује преко домова здравља.
Међутим, у финансијском погледу локалне заједнице немају никакву одговорност за финансирање.
Одређени програми који имају висок локални значај морају се финансирати из општинских буджета.
То се у првом реду односи на организацију рада служби хитне помоћи, дјепомично финансирање програма за борбу против неких заразних и незаразних болести, болести зависности и на провођење хигијенско-санитарних мјера и поступака.
Поред обавезног вида осигурања неопходно је да се уведе проширено или допунско здравствено осигурање.
На овај начин ће се обезбиједити додатна финансијска средства у систему здравствене заштите.
Да би се ово остварило потребно је потенцијалним осигураницима овог типа обезбједити брзу и адекватну врхунску здравствену заштиту.
Овим ће се постићи два циља: брзо и ефикасно пружање здравствених услуга, и додатна количина новца која би се користила у сврхе здравственог осигурања осталих.
Да би се створила здрава конкуренција у здравственом систему морају се стимулисати постојеће осигуравајуће куће на увођење приватног здравственог осигурања.
Овим ће се на тржишту здравствених услуга развити конкуренција која ће довести до проширења спектра здравствених услуга, побољшања нивоа квалитета услуга и снижење цијена услуга.
Имајући у виду глобалну расподјелу средстава која је предложена од стране Свјетске банке, неопходно је истрајати на спровођењу стратегије која подразумијева да се за примарну здравствену заштиту издваја 40%, а за секундарну и терцијарну здравствену заштиту 60% од укупних средстава намјењених за здравствену заштиту.
Када је у питању уговор за примарну здравствену заштиту, основни принципи на којима се мора инсистирати су увођење модела плаћања тимова породичне медицине базираног на тежинској капитацији, и систем проспек- тивног плаћања.
Тежинска капитацја подразумијева да се за различите старосне и полне категорије издваја различита количина средсгава по глави становника.
Проспективно плаћање подразумијева да у односу на уговорену годишњу суму тимови породичне медицине унапријед добијају 1/12 те суме чиме се постиже максимална оперативност и ефикасност у раду тимова.
Уговори за секундарну и терцијарну здравствену заштиту морају бити базирани на Одлуци о мрежи здравствених установа којом се прецизирају територија, популација, број болничких кревета и број медицинског особља у односу на врсту и тип здравствене установе.
Систем плаћања је такође проспективан, као и код примарне здравствене заштите.
Оваквим начином уговарања постићи ће се максималан ефекат у рационализацији болничких капацитета и кадрова који су у овом тренутку предимензионисани и анахрони.
Један од значајних проблема са којим се сусреће систем здравствене заштите је и постојање нерегулисаног приватног сектора, као што су амбуланте, поликлинике и апотеке.
Склапање уговора са приватним здравственим установама, што омогућава постојећи закон о здравственим установама, довешће до значајног смањења цијена здравствених услуга, унапређења квалитета услуга и успостављања система здраве конкуренције.
То је битна могућност превазилажења проблема недостатка средставауздравству, што се мора искористити.
3.ОБРАЗОВАЊЕ
Да би Република Српска, као и БиХ, постала равноправан партнер у Европи и чланица европских асоцијација, потребно је да се изврше значајне промјене у сфери образовања.
Наш образовни систем има низ предности у односу на многе земље Запада, тако да га не би требало некритички мијењати.
Све промјене треба до обезбиједе интеграцију већпостојећих предности са савременим трендовима које ће систем образовања учинити ефикаснијим, просперитетним и демократским, компатибилним са окружењем и Европом.
Да би се то остварило, потребноје: из наставних планова и програма избацити сувишне и застарјеле садржаје како би се дјеци олакшало учење,
увести актуелна и савремена знања савременог свијета као што је информатичка писменост и познавање страних језика, а посебно енглеског као доминантног свјетског језика у XXI вијеку,
у наставу увести нове методе, као што је интерактивно учење, којима ће се наставна активност што више са наставника пренијети на ученике и студенте, да би се млади људи оспособили за учење учења, за самосталан рад,
наставу модернизовати, како би осим преношења знања преузела функције развијања емоционалних, социјалних, радно-акционих и когнитивних компетенција потребних за слободан живот у XXI вијеку,
обезбиједити вертикалну и хоризонталну проходност школа, факултета и занимања,
обезбиједити потпуно финансирање талената до највишег нивоа образовања,
у наставне планове и програме увести европске стандарде.
Наведене активности треба реализовати тако да се испоштују одређени виши циљеви, културни и етнички интереси, као што су: очување етничке традиције и позитивне историје, културног и духовног идентитета свих грађана, без обзира на боју коже, нацију или вјероисповијест,
поштивање права дјетета и грађанских права свих оних који се образују у школама РС, изградња демократских односа у којима ће се поштовати личност дјетета и његов субјективитет.
Историја школства је показала да се ни једна реформа није могла остварити без вољне опредијељеносги наставног кадра, да су све досадашње реформе падале на фактору званом »настави кадар«.
У том смислу је потребно материјално и професионално стимулисати наставни кадар, обезбиједити зараде које гарантују достојанство просвјетне професије као и систем професионалног напредовања који ће наставнике мотивисати на залагање и стално стручно усавршавање.
У сфери професионалног образовања потребно је обезбиједити: примјену модуларног система у средњешколским занимањима, система какав данас развија и примјењује савремена Европа,
везу са привредним и друштвеним фирмама и институцијама за које се кадрови образују како би се задовољиле посебне потребе ученика и фирми којима су ти ученици као стручњаци потребни,
преко института и научних пројеката развити непосредну везу привреде и факултета који могу ријешити низ иновативних и технолошких проблема са којима се привреда сусреће при освајању модерних технологија и савремене производње.
Ни један систем образовања данас не може остати затворен и аутархичан, а пледирати на савременост и ефикасност.
Наш систем образовања мора бити постављен флексибилно како би слиједио савремене трендове у Европи и свијету, али, исто тако, мора задржати традиционалне вриједности, квалитете и своје предности које су до сада биле неспорне у развијеном свијету.
IX ЈАВНИ СЕКТОР
1.ДРЖАВНА УПРАВА
Кључни услов за реформу јавног сектора у БиХ је дефинисање позиције и улоге Савјета министара БиХ и однос Влада енитета и Савјета министара,
Дејтонски мировни споразум јасно је дефинисао област и надлежности заједничких органа.
Међутим, у цјелокупном посљератном периоду, до данас, одвијају се расправе између органа и институција БиХ и ентитета око међусобних надлежности и овлаштења.
Као резултаттога имамо: недовољно развијене институције на нивоу БиХ
нехармонизовану ентитетску легислативу у већем броју подручја, што постаје ограничење у раду
велики број скупих и гломазних институција, непотребних на нивоу ентитета
БиХ је сувише мала држава да може нерационално користити своје материјалне и људске ресурсе, стварати гломазне институције и развијати паралелне институције власти на различитим нивоима.
Односи ентитети - БиХ требају да се граде и одвијају уз поштивање Дејтонског мировног споразума и рационалног кориштења укупних људских и материјалних ресурса,
Мора постојати општа сагласносг око нивоа овлаштења органа и институција БиХ која ће омогућити несметано вршење функција и успјешно макроуправљање на нивоу БиХ.
Иако постоји потреба за успостављањем и јачањем већег броја заједничких институција, не посгоји ни један разлог да све институције БиХ буду смјештене у једном граду, Измјештање одређеног броја институција Бих у ентитете сигурно би повећало повјерење у јошувијек ровитој политичкој ситуацији.
ВЛАДА РС
Влада РС је огроман апарат који ни својом величином ни начином рада не одговара потреби грађана РС, а поготово није сервис грађана.
У овом тренутку Влада РС броји 21 министарство и потоме је једна од највећих Влада у нашем окружењу.
Влада има и министарства за поједине области за које према Уставу БиХ нема надлежности.
Због тога трошкови за рад Владе у Буджету из године у годину расту.
Због свега овога неопходно је реконструисање Владе у правцу: смањења броја минисгарстава, смањења броја запослених, избора професионалних кадрова, јасног дефинисање односа према локалној заједници
Новим уставним амандманима значајно је смањен број министарстава, иако би реално гледано, исти могао бити и мањи.
Само смањење броја министарстава неће обезбиједити ефикасност у раду Владе, уколико се јасно не дефинишу нова министарства, њихове надлежности и међусобни односи.
Да би ово било реализовано, неопходно је донијети нови Закон о Влади и Закон о минисгарствима, који ће кроз структуру Владе и министарстава обезбиједити функционалну везу са општинама и институцијама БиХ.
Структура и надлежност министарстава мора бити тако утврђена да обезбјеђује вођење цјеловите политике по појединим областима привредног и друштвеног живота у складуса Уставом.
АДМИНИСТРАЦИЈА
БиХ, а посебно РС, имају огроман административни апарат који троши велика средства за свој рад, а није у могућности бити сервис грађана.
Поред величине административног апарата, још већи проблем јесте структура запослених, мали број високообразованих кадрова у односу на укупан број, велики утицај политичких структура на одлуке администрације, неадекватна национална заступљеност запослених и нејасна подјела овлаштења између појединих нивоа  власти.
Постојеће стање у администрацији значајно отежава доношење одлука Владе, као и њихово спровођење и због тога је непоходна темељита реформа државне администрације.
Реформу државне управе треба усмјерити : на елиминисање преклапања надлежности између појединих министарстава и служби
на јасно раздвајање политичких и неполитичких функција у државној управи
на смањење броја запослених
на елиминисање политичког утицаја код пријема државних службеника.
Посебно је битно: да процедуре у државној управи морају бити поједностављене и усклађење са постојећим условима привређивања и власништва;
да се проводи непрестано усавршавање и образовање кадрова у админисграцији кроз владине центре за обуку;
јачање информатизације у администрацији кроз системско повезивање институција и организовано прикупљање, обрађивање и размјену података.
На овај начин биће спријечена потреба да већи број институција прикупља исте податке и чува их само за своје потребе.
У цјелокупном процесу реформе државног апарата посебну пажњу потребно је посветити раду инспекцијских служби, јер путем њих Влада врши надзор над примјеном закона.
У систему инспекцијског рада мора се: извршити рационализација са становишта броја инспекција
Јасно дефинисати надлежност инспекција
учинити доступним јавности све прописе, а нарочито правилнике које доносе ресорни министри
обезбједити јасно и јавно поступање по жалби
2.ПРАВОСУЂЕ
У поступку реформе правосуђа, а у циљу организовања независног и ефикасног правосудног система, потребно је предузети сљедеће:
У ОБЛАСТИ ЗАКОНОДАВСТВА:
Донијети Закон о кривичном поступку којим ће бити прецизно одређена улога и одговорност свих учесника у поступку.
Онемогућити одуговлачење поступка, тако што ће се утврдити прецизни временски рокови у којима морају бити спроведене поједине процесне радње.
Донијети Закон о парничном поступку којим ће се поступак учинити ефикаснијим.
Отклонити могућности понављања и одлагања рочишта.
У поступку по жалби другостепени судови морају мериторно одлучивати, кад год за то постоје услови.
Донијети Закон о извршном поступку који ће обезбједити стварно извршење правоснажних судских одлука.
Извршење не смије зависити од добре воље извршеника него механизам извршења мора тећи по налогу суда.
За оне који изигравају закон у поступку извршења предвидјети најстрожије санкције.
Донијети властите законе из области грађанског, привредног, управног, породичног и других права како би престала примјена преузетих закона СФРЈ и бивше БиХ.
У УСПОСТАВЉАЊУ НЕЗАВИСНОГ СУДСТВА:
Избор, именовање и разрјешење судија и тужилаца одвојити од скупштинске процедуре и тај поступак дати у надлежност посебним тијелима, по узору на европске земље.
Судијска и тужилачка функција мора бити понуђена угледним и професионалним кадровима, као посебна част и привилегија.
Успоставити финасијску независност правосудних органа доношењем Закона о судском (правосудном) буджету.
У ОРГАНИЗАЦИЈИ СУДОВА:
Извршити рационализацију мреже судова тако да судови буду организовани на четири нивоа.
Први ниво били би општински судови, са надлежношћу у предметима у којима суди судија поЈединац.
Број судова опште надлежности треба смањити и организовати их на територији са најмање 70 хиљада становника.
Два до три суда имали би искључиво апелациону надлежност.
Врховни суд остао би у оквиру сада успостављене организације и надлежности.
Формирати привредне судове као судове посебне надлежности, пред којима би се обезбиједила максимална заштита повјерилаца.
У надлежности ових судова, поред привредних спорова треба да буду сва спорна питања која настају у поступку приватизације, сукцесије и других транзиционих промјена.
У СТВАРАЊУ УСЛОВА ЗА ПРОФЕСИОНАЛНИЈИ РАД СУДИЈСКОГ КАДРА:
Обезбиједити услове рада у судовима и тужилаштвима тако да техничка опремљеност омогући размјену искустава судске праксе (компјутери, литература и сл.) Едукација судијског кадра мора бити преманентна и ићи у правцу прилагођавања правосудног система са начином функционисања правосуђа у земљама Европске Уније.
У РЕФОРМИ ЈАВНОГ ТУЖИЛАШТВА
Тужилачку функцију треба одвојити од политичких утицаја тако да се избор, именовање и разрјешење тужилаца врши по истом принципу како то буде уређено код избора и именовања судија.
Тужилаштва треба да буду организована у три нивоа.
Унутрашња организација треба да буде таква да се укине фунција замјеника јавног тужиоца, те да се садашњи замјеници преведу у јавне тужиоце, са шефом тужилаштва на челу.
У јавним тужилаштвима односи би требали бити приближни онима између предсједника суда и судија.
X МЈЕРЕ И ПРИОРИТЕТИ
Република Српска треба двоцифрену стопу привредног раста и ново запошљавање.
Да би се остварио овај циљ, потребна је активна улога Владе РС која мора дефинисати економску политику као скуп мјера и инструмената којима ће дјеловати у складу са постављеним приоритетима.
Такав приступ нема алтернативе.
Само слободно тржиште и либерализација не могу осигурати жељени привредни раст.
Сигурно је да се привредни раст у великој мјери мора заснивати на страним инвестицијама, чему се морају подредити мјере у систему, али основни, почетни извор раста се мора пронаћи у домаћој привреди, ангажовањем властитих потенцијала и ресурса.
Безтога нема ни страних улагања, јер нико из вана нема мотива да дође на простор који економски пропада.
Да би покренули развој и привредни раст морамо учинити максималне напоре и одрицања у садашњој ситуацији.
У противном наставићемо са економским падом и губљењем претпоставки развоја.
Иако је економско - социјална ситуација изузетно тешка она се неће почети побољшавати уколико се дио властитих средстава не усмјери у развој јер ће се доћи у јоштежу ситуацију и искључиву зависност од Међународне заједнице.
Ако се не покрене привреда и не обезбједи раст нема ријешавања социјалних проблема, а онда ће се и најуспјешнији привредни субјекти морати борити за опстанак.
Полазећи од стања и свих околности у којима треба учинити искорак будућа Влада мора бити спремна за врло радикалне потезе и мјере без којих нема напретка.
Циљ је доћи до позитивних помјерања на плану укупне економије Републике Српске.
С тим се морају сви сложити и зато ће се тражити минимум сагласности Владе, Синдиката, привредника, научних институција, пензионера, младих, посебно студената.
1.ПОЧЕТНЕ МЈЕРЕ
Нарасли проблеми у свим областима захтијевају проблемски приступ и анализу која мора претходити избору мјера.
Мјере не могу бити свеобухватне и фронталне, оне морају бити издиференциране, како би се, са што мање напора и улагања, обезбиједио искорак из постојећег стања.
Основни циљ је заустављање пада и отварање простора за оживљавање производње и запошљавања.
Заустављање даљњег пада и отварање развојног процеса ће се обезбиједити сљедећим мјерама: створити позитивну климу за ангажовање свих стручних и реформски опредијељених кадрова, без обзира на политичку припадност.
Увести конкуренцију за свако радно мјесто, а основни критериј за постављање и остајање на функцији мора бити успјех и потврђивање.
извршити рационализацију свих институција система, повећањем стручности, а смањењем броја извршилаца, у складу са општим опредјељењем подјела надлежности између институција БиХ и институција ентитета, те новом организацијом Владе РС.
извршити хитне измјене законских прописа из области рада у циљу легализације запошљавања,
извршити анализу доприноса за здравствено и пензионо осигурање и хитно промјенити прописе у овој области са циљем ублажавања постојеће врло тешке ситуације,
хитно сагледати употребу средстава у области здравствене заштите и пензионог осигурања и предузети ригорозне мјере за смањење трошкова кроз: рационализацију управљачко-административног апарата у фондовима,
рационализацију организације и функционисања здравства, ревизију остварених права на пензије, а све са циљем да се средства усмјере према потреби, у складу са њиховом намјеном,
разрадити систем наплате реалних буджетских прихода (царина, акциза, пореза) при чему све активности привредних субјеката и становништва морају бити условљене претходним измирењем обавеза према  држави, али кроз поједностављене процедуре.
Инспекцијски надзор поједноставити и избјећи дуплирање и преклапање.
Извршити редефинисање пореског система у складуса пореском политиком / поглавље VI - 2.2
донијети одлуку о смањењу полиције за једну трећину са плаћеним чекањем до коначне преквалификације и радног ангажовања у привредној сфери,
сачинити програм демилитаризације Р Српске са динамиком извршења у наредне четири године,
ускладити цијене електричне енергије и телекомуникационих услуга са цјенама у ЕУ
извршити ревизију приватизације са циљем спречавања злоупотреба и убрзавања процеса, при чему приоритетни услови морају бити покретање процеса производње и запошљавање,
код већприватизованих предузећа и банака извршити ревизију са аспекта испуњења преузетих уговорних обавеза од стране улагача,
хитно донијети пакет стимулативних мјера које ће подстаћи пољопривредну производњу у складу са политиком аграрног сектора / поглавље VII - 3.
избилансирати све настале, а неизмирене обавезе привредних субјеката и грађана према буджету и фондовима и сачинити реалан план наплате, водећи рачуна да се тиме не утиче на смањење пословне активности,
избилансирати све унутрашње дугове у Републици Српској (неисплаћене пензије, инвалиднине и борачка заштита, стара девизна штедња, ратне штете и остале старе обавезе и сачинити план за њихово измирење (начин измирења, динамика и други услови),
посебно прописати субвенције за стимулисање извоза пољопривредних производа и финалних производа из области дрвопрепаде,
утврдити мјере за стимулацију штедње становништва.
Највећи дио капитала се налази изван финансијског система.
Треба га ставити у функцију.
утврдити техничке и кадровске услове за обављање спољнотрговинског промета, посебно акцизних роба, на који начин ће се отворити простор за високо стручне кадрове који тренутно немају запослења,
пооштрити казнену политику у циљу успјешније борбе против криминала, пословних превара и корупције.
2.МЈЕРЕ ЗАСИСТЕМСКЕ, ЕКОНОМСКЕ И СОЦИЈАЛНЕ РЕФОРМЕ
Основни услов за отварање процеса развоја Републике Српске је изградња управљачког система БиХ са јасним разграничењима надлежности институција на нивоу БиХ и ентитета.
Кроз организациону структуру система у БиХ морају се успоставити функционалне везе које ће обезбједити ефикасно функционисање органа власти на свим нивоима у складу са надлежностима.
У основи организација власти у БиХ мора бити тако успостављена да БиХ као држава буде функционална, а Република Српска ефикасна и рационална.
У циљу осгваривања потребних системких реформи које обезбјеђују реалне могућности функционисања БиХ и РС, а што ће представљати основу за економске и социјалне реформе, битно је сљедеће: Обезбједити консензус око потребних системских реформи у БиХ и РС на полазном принципу да је БиХ држава и да РС може постојати само унутар БиХ.
БиХ мора имати институције преко којих се обезбјеђују функције државе, а институције на нивоу ентитета обезбјеђују функционисање система у складу са надлежностима ентитета и договореном политиком на нивоу БиХ.
Обезбиједити да се израдња система институција БиХ врши путем легално изабраних представника у законодавну и извршну власт на нивоу БиХ и ентитета.
Тиме ће се створити услови за ефикасно вршење власти и враћање повјерења Међународне заједнице у изабране органе БиХ и ентитета.
Само под тим условима ће нас међународна заједница и свјетске институције схватити озбиљно.
Успостава система и потребних институција на нивоу БиХ као претпоставке за економске реформе, мора бити договорена између ентитета (сједиште, структура, надлежност, функционална повезаност са органима ентитета).
Обезбиједити провођење реформи у систему које су услов за ефикасно функционисање јединственог економског простора у БиХ.
У том смислу мора се: Изградити стабилан и проводив порески систем кроз увођење система ПДВ-а, чиме ће се обезбиједити алокација прихода према потрошњи и спријечити злоупотребе,
Обезбиједити алокације акциза, као посебне врсте пореза, у складу са мјестом крајње потрошње,
Повећати оптерећења кроз акцизе на високо тарифне робе (нафтни деривати, цигарете и алкохолна пића) до нивоа који се примјењује код земаља у окружењу, што ће обезбиједити додатна средства у буджету која треба употријебити за покретање инвестиционог циклуса (изградњу инфраструктуре).
Обезбиједити техничко- функционално увезивање царинских управа ентитета, чиме ће се обезбиједити јединствено провођење царинске политике на нивоу БиХ.
Издефинисати на нивоу БиХ регулаторни оквир који омогућује улазак страног капитала.
Привредни субјекти морају несметано и под истим условима дјеловати на цијелом подручју БиХ и имати приступ свим ресурсима, тржишту и информацијама.
Предложене мјере којима се обезбјеђују економске реформе и успостава јединственог економског простора морају бити договорене и издефинисане између ентитета и Дистрикта и подржане од међународне заједнице.
Економским реформама којима ће обезбиједити интензивирање привредне активности и развој створити услове за потребне реформе у социјалној сфери,
а прије свега: У области пензионог осигурања, гдје је потребно отворити процес успостављања, поред постојећег система финансирања, нових видова који ће почивати на додатним изворима финансирања у складу са искуствима других земаља у транзицији.
У области здравства дефинисати ниво обавезног осигурања који подразумијева основну здравствену заштиту.
У области школства дефинисати систем финансирања потреба од друштвеног интереса, при чему се посебно мора водити брига о стварању материјалних могућности за школовање најбољих ученика и студената.
Кроз систем образовања мора се обезбиједити примјена нових технологија и знања, познавање странихјезика и информатичких знања.
Обезбиједити заштиту најугроженијих категорија становништва који немају довољне приходе за живот (инвалиди, немоћни и незбринути и друге социјалне категорије)
Обезбједити и одржати систем борачко-инвалидске заштите, заштите породица погинулих и несталих лица.
Полазећи од старосне структуре у РС и демографских процеса које карактеризира врло низак наталитет и тенденција одлива младих, прије свега школованих људи, у иностранство, морају се створити услови и доњети мјере чијом примјеном ће сезауставити негативни трендови.
Младе предузетнике (до 30 година старости) ослободити свих издатака приликом оснивања фирми и свих обавеза из дохотка из области производне и услужне сфере у прве три године рада и интелектуалних услуга,
Израдити програм и у оквиру буджета предвидјети средства за кредитирање младих привредника (до 30 година старости) до износа од 20. 000,00 КМ без залагања имовине (хипотеке).
Хипотека је диплома, стручност и понуђени програм.
Утврдити критерије по којима млади брачни парови морају имати предност код додјеле стамбених кредита уз симболичну камату.
Влада ће кроз буджет обезбједити средства из којих ће покривати разлику у каматама на стамбене кредите.
Увести породиљски пакет за новорођенчад који ће се финансирати из буджета РС уз адекватно породиљско одсуство од двије године.
Свакој мајци ће се признати двогодишњи стаж и надокнада за двије године породиљског одсуства уз признавање права из радног односа, без обзира да ли је запослена или не.
3.ПРИОРИТЕТН И ПРАВЦИ РАЗВОЗА
По угледу на развијене земље и провјерену праксу у свијету, будући развој РС ће се базирати на предузетништво, а прије свега на успостави и развоју средњих и малих предузећа.
У том правцу се морају усмјерити све снаге и ресурси, то мора постати доминантна економска филозофија.
На том правцу у наредном периоду морамо кроз системске и економске рефоме и осмишљене развојне захвате створити претпоставке, а прије свега:
Морамо обезбиједити убрзану приватизацију страте- шких предузећа са којом ће се унијети капитал и технологија, обезбиједити тржиште и укључивање у пословно-техничку сарадњу са ино компанијама.
Морамо обезбиједити услове (извјестан, сигуран и подстицајан амбијент) за домаће и стране улагаче на бази реалних програма који се базирају на домаћим ресурсима, јефтиним инпутима, квалификованој радној снази, преференцјалним условима извоза и еколошким предностима,
Морамо трансформисати и оспособити комерцијалне банке за подршку развоју и успоставити систем за сигуран пласман средстава у привреду,
II
Најјачи допринос развоју ће обезбиједити покретање инвестиционог циклуса отпочињањем реализације стратешких пројеката, а прије свега:
Изградњом енергетских објеката: хидроелектрана Бук Бијела, хидроелектрана Србиње, термоелектрана Бања Лука, гасовод Зворник-Нови Град.
Ови пројекти који су и са аспекта ресурса (хидропотенцијал) и са аспекта домаћег и ино тржишта економски и еколошки потпуно оправдани могу се и морају реализовати на бази уступљених концесија.
Изградњом аутопутева и то: аутопута Градишка - Бања Лука - Мркоњић Град - веза са путем за Купрес, дионица аутопуга шамац - Плоче (коридор \/с) на релацији шамац - Добој.
Изградња аутопутева ће се одвијати по дионицама, динамички на бази утврђених приоритета.
Отпочињање изградње аутопутева претпоставља: мобилизацију средстава за учешће кроз повећање акцизе на нафтне деривате,
мобилизацију слободних средстава становништва (штедње) уз гаранцију банака и других механизама гаранције штедних улога,
задужење код Европске банке за обнову и развој и Европске инвестиционе банке под повољним условима, а у складу са њиховим опредјељењем подршке регионалним инфраструктурним пројектима на Балкану.
Почетак градње аутопутева подразумјева усаглашеност између ентитета на нивоу БиХ и стварање регулаторног оквира БиХ.
Реализацијом стратешких и инфраструктурних пројеката створиће се услови за покретање производних и услужних дјелатности и интензивирање привредне активности на цијелом подручју РС и БиХ.
Истовремено, реализацијом наведених пројеката обезбјеђује се уравнотежен регионални развој РС.
III
Најбржи и најпотребнији искорак у развоју се мора обезбиједити у аграрном сектору.
У тој области стоји нам на располагању: обрадиве површине, сточарски објекти, искуство, приступ тржишту и бројни прерађивачки капацтети различите структуре и технолошких могућности.
Потребан је организован приступ и подршка Владе РС кроз одговарајуће мјере.
РС мора обезбиједити довољно хране за властите потребе, и у размјени овог сектора са ино тржиштем, обезбиједити задовољење свих потреба становништва по структури.
Овај сектор производње може и мора бити билансно позитиван у спољнотрговинској размјени.
Главна претпоставка поред конкретних подстицајних мјера Владе РС у складу са утврђеним приоритетима на бази компаративних предности је стварање институцио- налних и системских рјешења на нивоу БиХ која ће омогућити приступ инотржишту.
Долазак на власт и успостављање повјерења грађана РС према будућој Влади захтијева доношење одлуке у Народној скупштини РС да се сваких шест мјесеци провјерава остварење овог програма, чије неостварење повлачи за собом предузимање мјера за отклањање сметњи, укључујући и промјену персоналног састава на оним мјестима која оправдано дођу под удар критике.
Република Српска ће уз такав економски и политички ангажман у оквиру БиХ остварити квалитетан развој на цјеловитом економском простору а преко њега и као интегративни дио европских економских процеса.
