Det strammer til...  Mørke uvejrsskyer trækker i dette efterår sammen om mange familiers fremtid. Det sikre er, at får Folketinget lov at køre friløb som i de sidste 3 ½ år, vil katastrofale jordskælv ram me mange, før der er gået endnu 3 ½ år. Skattereform, muhamedanertilstrømning, kartoflerier, arbejdsløshed, virksomhedslukninger, verdensrekordvalutagæld o.s.v. er frugterne af VKRregering nr. 2. Det man mangler i Folketinget, er helt oplagt den Fremskridtsmodvægt, som tidligere holdt skatterne i ave, og dermed styrkede den personlige frihed i Danmark. Derimod er det hult og usandt, at vi skal sigte efter den politiske stabilitet, hvor det stabile er, at skatterne hele tiden stiger. Det sikre den 8. september er derfor at styrke Frernskridtets Parti. Har man den mindste tvivl, kan man i alt fald snusfornuftigt sige sig selv, at det under ingen omstændigheder bliver værre ved at sørge for større indflydelse til stemmesedlens eneste parti, som vil styrke den enkelte families stilling i stedet for at statsmagten via alskens restriktioner, skatteplyndringer og andre indgreb gør tilværelsen usikker og dårlig for det enkelte menneske.    PARCELHUSFOLKET   Fremskridtspartiet er det eneste parti, som har stemt imod både skattereform og kartoffelpest. Vi har stillet forslag om, at skatteforhøjelser ikke må ske på grund af den nye 18. ejendomsvurdering. Alle de andre partier stemte imod hver gang. Bliver vi det nye Folketings tunge på vægtskålen, kan de andre ikke længere undgå at følge os et stykke af vejen. Den kloge vælger stemmer efter, hvad partierne har gjort i folketingshverdagen, når de har trykket på afstemningsknapperne. Ikke efter, hvad der i en hektisk valgkamp udspys af valgflæsk. Af stemmesedlens seksten muligheder er den nederste liste Z den eneste, som går ind for lavere skatter. Og vi arbejder vel at mærke for det hver eneste dag året rundt. Da Fremskridtspartiet havde mange stemmer, blev de andre så forskrækkede herover, at skatterne faldt. Efter katastrofevalget for 3 ½ år siden er det gået den omvendte vej. Folketinget har påført danskerne verdens hårdeste skattetryk. Kun ved at der kommer Fremskridtsboller på den nye folketingssuppe vil udviklingen vende igen. Det vil være et mareridt med et nyt folketing uden Fremskridtspartiets indflydelse. Det vil betyde en videreførelse af de sidste 3 ½ års afgrundskurs lige ud i det store skatteragnarok.  Skattereform m.v.  I uskøn fordragelighed har de gamle partier skærpet skatten forfærdeligt. Som så mange steder er det her ikke »Anker eller Schlüter«, men »Anker og Schlüter«. Af valgtaktiske grunde er det indtil videre kun de forhøjede børnetilskud, som er ført ud i livet (fra juli 1987). Isi Lykketoft har bevidst udsendt alt for lave trækkort for 1987. Oven i de store restskatter i 1988 kommer til den tid (efter valget) ikke blot forhøjede store trækkort, men også kartoffelafgiften. Befolkningen har kun eet selvforsvar for at hindre disse ulykker: Stor opbakning til stemmesedlens eneste lavskatteparti. Nok står det nederst på stemmesedlen. Men det er forrest i oprydningen, når skattelovene skal ændres.    IKKE STATSMINISTER VALG   Blandt de mange barnagtigheder. som gennemsyrer den danske debat, hører påstande om, at et valg skulle dreje sig om, hvorvidt det ene eller andet parti skal levere statsministeren. Det er skrupforkert. Valget drejer sig om, hvordan de enkelte partiers indflydelse bliver i Folketinget. Intet parti får jo et flertal alene. Derfor vil intet parti blive enebestemmende i det nye folketing. Vælgerne skal derfor stemme på det parti, som den enkelte vælger mener kraftigst trækker udviklingen i den retning, som den pågældende vælger foretrækker.    EBBERØD   Gammelpartierne tror, at de er tryllekunstnere, som kan bruge løs af penge, de ikke har. Når folk fra de nyttige erhverv handler sådan, går det ud over dem selv. Når Schlüter medfølge vil gå på vandet, er det de produktive og de arbejdsomme, der drukner. Så uretfærdig er verden. Indtil Holger Danske vågner med et Z på en valgdag  Stop venteliste-uanstændigheden  Hellere sørge for de fornødne øjenoperationer, så mennesker bevarer synet, end betale for den finkultur, som syge og handicappede alligevel ikke kan nyde. Det er for usselt, at medmennesker år efter år skal døje med smerter i øjne, i hofter, i hjerte, i knæ eller andetsteds. Blot fordi de regerende partier ødsler med bevillinger til mindre væsentlige formål og derfor ikke kan finde de fornødne penge til at holde operationsstuerne åbne langt flere af ugens 168 timer. Lige indtil ventelisterne er helt væk, kan flere af dem, der ønsker det, komme til operation for det offentliges regning på udenlandske sygehuse eller private klinikker. At sikre de enkelte danskeres gode helbred er den vigtigste af alle Folketingets pligter. Derfor skulle der ikke bevilges een øre til andre offentlige formål, så længe der stadig er så mange på venteliste som de gamle politikere har tilladt i de senere år. Men også økonomisk er det på lidt længere sigt elendigt at have disse tusinder på venteliste. De skal jo have offentlig hjælp, meris de venter og kun kan arbejde på halv eller kvart kraft. Samdrægtigt har alle de andre ote partier senest den 28. april 1987 nedstemt Fremskridtspartiets præcise forslag om at gøre noget, der virkeligt hjælper. Ventelistehelvedet er for forværret ved, at sygehusene gang på gang hindres i at arbeje effektivt på grund af strejker og lignede. Fremskridtspartiet har et udførligt lovforslag om, at arbejdskonflikter ikke må finde sted på sygehuse og plejehjem. Så enkelt er det På Fremskridtspartiets liste over, hvad det nye folketing skal, står nemlig allerøverst forkortelse og helst total afskaffelse af sygehusenes ventelister. Der skal ske noget straks. Hellere i dag end i morgen. Men der skal også tænkes langtsigtet: De fornødne penge skal bevilges til at uddanne væsentligt flere sygeplejersker, læger og andre dygtigheder til behandling og omsorg for syge og svage mennesker. Sundhedsvidenskaberne gør nemlig i disse år så store fremskridt, at Folketinget har mulighed for at afbøde og lindre sygdomme hos langt flere danskere. Den chance må ikke forspildes vd fedtethed og på Christiansborg.  INGEN LÆGEBETALING  Ingen er selv herre over, hvor meget man kommer til at ligge på sygehuset. Og det er helt afgørende for den enkeltes tilværelse, at helbredet er bedst muligt. Derfor være økonomiske bekymringer. Det er Fremskridtspartiets op gave nr. l at sørge for et endnu bedre sundhedsvæsen end det, vi har i forvejen. Og de, som bevare deres helbred, må i glæde herover betale for, at deres mindre heldigt medborgere får det godt og undgår økonomisk tryk, når de rammes af sygdom. Derfor var Fremskridtspartiet udslagsgivende til at hindre partiet Venstres anslag de to gange, man var langt på vej til, at den enkelte selv skulle betale for sin lægehjælp (1974 og 1983). Kommer forslaget herom frem igen i det nye Folketing, har vi forhåbentlig tilstrækkeligt mange Z-folketingsmedlemmer til også tredie gang at hindre sådan urimelig lovgivning.  Partipolitiseringen af dansk fiskeri  Dansk fiskeris ulykke stammer fra Christiansborg. Oprindeligt var det Poul Dalsager (S) og Niels Anker Kofoed (V), der lod sig imponere af de såkaldte havbiologeksperter. Hånd i hånd begyndte de derfor embedsmands-papirparagrafindbindingen af det indtil da frie fiskeri. Som altid avlede den ene restriktion den næste. Og nu er fiskekutternes vigtigste besætningsmedlemmer snart jurister og bogholdere. Fremskridtspartiet er i Folketinget ene om at kæmpe for færrest mulige restriktioner. Størst mulig frihed til fiskerne gavner alle og skader ingen anstændig interesse. Selvfølgelig er der intet rentabelt for fiskerne i at gå på fangst efter fiskearter, der er ved at forsvinde, men som vil genopstå i større mængder, når de får fred i nogle år. Under alle omstændigheder har den forkvaklede udvikling medført, at dansk fiskeris fremtid først og fremmest beror på, hvad de politi ske partier bestemmer. De skader, som er sket på Christiansborg, kan kun genoprettes ved, at Folketinget får en ny sammensætning, hvor partiet, der bliver tungen på vægt skålen, går ind for at afskaffe og begrænse restriktioner og forhindre indførelse af nye. Det er derfor helt forfejlet, når nogen tror, at de i 1987 kan få mere saglige fiskeridrøftelser end de partipolitiske debatter. Folketingsvalgets udfald er aldeles afgørende for danske fiskeres fremtid.  Landmand – pas på!  Dansk landbrugs fremtid afgøres af det nye folketing. Fortsætter det hidtidige flertal, vil europæeren Uffe Ellemann-Jenen ofre pengene på EFs middelhavsmedlemmer. Til ægte og fiktive oliven. Til ineffektive bjergbønder o.s.v. Da de samme penge ikke kan bruges to gange, bliver der ikke råd ordentlige priser til danske landmænd. Miljødebatten vil tilspidses. I det nuværende folketing står alene Arne Bjerregaard og Fremskridtsfolkene på landbrugets side. Britta Schall Holberg er forlængst blæst omkuld af medieflipperne. Derfor hendes nye udkast til forordning , om at ministerierne i København skal bestemme, hvordan hver enkelt mark må gødskes og dyrkes. Og dertil knyttede kæmpeskemaer, hvor den enkelte bonde under strafansvar skal indberette til embedsmændenes EDB- kartotekssystemer om hvert gram gødning. Det er blevet så galt, fordi Venstre vil tækkes byernes vælgere. Landmænd regner de som sikre liste V-vælgere. Derfor mener Venstre ikke, at der er grund til at tage hensyn til dem. Men det danske landbrug kan på valgdagen give Venstre en alvorlig forskrækkelse ved at stemme Z. Jo flere Fremskridtsstemmer, des mere tvinges Venstre til at besinde sig til påny at slås for landbrugets interesser. Hvis landmænd den 8. september bare bevidstløst stemmer Venstre, som de plejer at gøre, reduceres de til statsdirigerede forpagtere af deres egen jord. En slags frilandsmuseums-kustoder, hvis ejendomme hånligt omtales som marginaljorder. Der hvor forfædrene har ryddet for sten og dyrket op. Det er det faretruende perspektiv for Danmarks hovederhverv. Det bliver bittert i 1988 at høre 200 års-jubilæums-talere for stavnsbåndets ophævelse. Eneste redningskorps staves med Z på valgdagen.   En tryg alderdom  Fremskridtspartiet foreslår (også efter valget): Folkepension: 9.600 kr. Månedligt for ægtepar 4.800 kr. Måneligt for enlige. Opsparing kan bevares uden nedsættelse pensionen. Det offentlig virke skal begrænses til de nødvendige fællesopgaver – men dem må man så til gengæld løse ordentligt. En vigtig samfundsopgave er at sikre de ældre en bedre tilværelse.  Folkepension  Derfor har Fremskridtspartiet i sine 12 år i Folketinget stillet et væld af forslag om forbedring af de ældres kår. Og støttet, hvad der er kommet herom fra anden side. Fremskridtspartiet har udfærdiget en helt ny folkepensionslov, som bliver fremsat, lige så snart det nye folketing mødes. Nøje beregninger over, hvad staten har råd til, er endt med beløbet 4.800 kr. Månedligt til hver eneste folkepensionist, hvadenten han eller hun er gift, har sparet op eller påtager sig et ekstra arbejde. Efterhånden som statens finanser styrkes, skal de 4.800 .kr. sættes op til mere anstændige beløb. I det gamle folketing stemte alle de andre 8 folketingspartier den 28. april 1987 nej til Fremskridtspartiets lovforslag. Men vælgerne kan NU gøre liste Z til tungen på folketingets vægtskål. Det kan komme til at hænge på een eneste stemme. Måske Deres. Erfaringen beviser nemlig, at de andre partier kun tænker på folkepensionisterne de sidste uger før valget. Men Fremskridtspartiet slås altid for bedre vilkår for folkepensionisterne. Også når der har været valg, og det igen bliver hverdag. Udover de 4.800 kr. (9.600 kr.) opretholdes de nuværende tilskud. Gratis læge og sygehus, hjemmehjælp, de 65-billetter, brillestøtte, varmetilskud, boligydelse, madudbringning o.s.v., o.s.v. Opsparing kan man beholde uden nedsættelse af pensionen. Den fulde pension bevares også, selv om man har indtægt ved siden af. Det skal være slut med offentlige kontorers formynderindblanding i pensionisters privatliv. Den enkelte skal selv bestemme sin livsrytme. Også om man vil bruge sine egne penge tidligt eller sent i livet.  Blive i hjemmet  Mange af vore lovforslag sigter på, at de ældre kan blive i deres vante omgivelser så længe som muligt og ikke skal på plejehjem, før det er strengt nødvendigt. Derfor foreslår Fremskridtspartiet bedre hjemmehjælp – ogsa fra fredag eftermiddag til mandag morgen. Fremskridtspartiet har yderligere lovforslag om, at den ældre kan blive længere i eget hjem, hvis f.eks. en datter vil passe pensionisten. En sådan ordning er et godt tilbud for alle partner. Også for de yngre generationer. Og for det samfund, som sparer, hver gang, man undgår at sende en ældre på institution. Når folkepensionisten sikres bedre, må der økonomiseres andetsteds. Liste Z er foran til at spare, hvor der skal spares: Lønnen til folketingsmedlemmer - bekvemmelighedsflygtninge - uforståelig »kunst« - udlandsrejser for offentligt ansatte og en del andet, som ikke er strengt påkrævet, men hvor det nuværende folketingsflertal ødsler helt unødvendigt.  Fair play udbedes  Der er to hovedgrunde til, at nogle mistror Fremskridtspartiet:  l) Medierne og gammelpartierne har forvrænget vore holdninger til det ukendelige og ensidigt påduttet os synspunkter, vi ikke har. Heroverfor har vi alene kunnet stille godt 1200 eksemplarer af bladet FREMSKRIDTSPARTIET ca. 44 gange årligt. Og det er for spinkelt.  2) Grobunden for usaglighedskampagnen er, at Fremskridtspolitik kun bruger nationalproduktet een gang. Derfor kan vi ikke gøre så meget »godt« som underskuds- og gældsætningspartierne. Og det gode, vi vil, går i vidt omfang ud på at gengive folk den personlige frihed ved at nedsætte deres skatter drastisk. Men det undertrykker vore modstandere ved alene at beskæftige sig med de offentlige udgifter, der jo må formindskes som det nødvendige modstykke til skattenedsættelsen.  Tilskudsnarreværket  Selv om mange, der har gået i Danmarks Radios fordummelsesskole, er blevet hjernevasket til at tro, at tro, at de offentlige tilskud er til gavn for dem, er sandheden, at tilskuddene virker som en rusgift. Tilskuddene virker nemlig i første omgang tilsyneladende livgivende på samme måde som alkohol, narko eller andre dopingmidler. Men på længere sigt lige ødelæggende.   For hvert  Yderligere Fremskridtsmedlem bliver der et mindre til de andre partier. Og eet manglende mandat har ofte været helt afgørende til at hindre Folketinget i at begå dumheder.   Realistisk flygtningepolitik  Til forsvar for danskheden har stemmesedlen kun eet eneste parti: Vi Z-folk påpeger nøgternt og objektivt baseret på fakta, at folketingets vedtagelser i disse år kan føre ud i at de fremmede i landet bliver afgørende i flere og flere kommunalbestyrelser fra og med valget i 1989 at de bliver et større og større uroelment, og at de kan blive i flertal om 60 år, ganske som de i Libanon i perioden 1910-1970 forvandlede sig fra et mindretal til et flertal. Fremskridtspartiet kæmper med al den kraft, vælgerne giver os, for at hindre en Libanonisering af Danmark. Blandt andet ved at fremsætte forslag om, at stramning af flygtningeloven skal frem til folkeafstemning. Selvopgivelsesånden hos de andre partier i det store nationale spørgsmål må få os til at minde om generationernes tunge erfaring, at den, som ikke vil dige, må vige. Den store fare skyldes:  1)  Slaphed hos regeringen over for TV A og andre medieflopperes hetz     mod danskhedens forsvarere. Man hænger os ud som rascister, mens     baggrunden i virkeligheden blot er, at 10.000 fra sprogområder fra     Danmark giver langt flere offentlige sagsbehandlerstillinger end     10.000 Fynboer. Derfor vil de nedbrydende kræfter, som har så stor     magt i medier og organisationer, arbejde for oversvømmelse af     Danmark med helt fremmedartede mennesker.  2)  De såkaldte familiesammenføringer.  3)  Asiaternes høje børnefødselrate.  Fremskridtspartiet slås for, at danske sociale bistandskontorer ikke skal være noget tag-selv-bord for alskens bekvemmelighedsflygtninge, terrorister, fantaster og voldsmænd. Når denne holdning opnår folkelig opbakning, kommer der også gode resultater. De andre svinger jo som vejrhaner efter de vælgervinde, som de mærker. Det så vi senest ved lovforbedringen i oktober 1986. Men når valget er overstået, kan der let komme et tilbagefald til totalåbningen af Danmarks grænser, som vi havde i den forfærdelige lov, som Ninn-Hansen i juni 1983 fik vedtaget af alle partier mod Fremskridtspartiet. Jo flere stemmer til liste Z, des mindre bliver risikoen for, at danskerne mister deres adgang til selv at rade i Danmark.   Udlandsgældsætningsforbrydelsen   Det er skandaløst, at alt, hvad generationer før os - under afsavn og sparsommelighed - har bygget op, nu nedbrydes og stilles som pant til udenlandske pengeudlånere. Forklaringen på betalingsbalanceunderskuddet er ganske enkel: Fra den værste gældsætter (historien viser, det er Schlüter) og til den mest udlandsgældbekymrede i de gamle partier (måske Sundberg) har de folk vedvarende haft een og kun een hovedinteresse: at få flest mulige stemmer ved førstkommende valg, og gældsætning betyder, at man forærer nutidens vælgere et ekstra forbrug, der så skal betales af fremtidens generationer. De har jo ikke stemmeret ved førstkommende folketingsvalg. At stemme på et af de andre partier er derfor at fattiggøre vore børn og børnebørn ved, at de afskæres fra mange muligheder, fordi de skal betale, af på alle de tabte slag, som Anker, Schluter og deres forgængere har præsteret gennem deres kæmpegældsætning af den danske fremtid. Udlandsgælden mindskes mest, jo flere stemmer, der tilfalder liste Z’s sætten-tærring-efter-næring-politik.   Hele året i sommerhus  Derude, hvor der er lys og luft og dejligt landskab, har mange gennem et langt liv opbygget og forbedret deres eget lille paradis. Men i årevis har Fremskridtspartiet stået helt alene i Folketinget med et præcist lovforslag om ejernes ret til at bo i deres sommerhuse – også om vinteren. Nu op til valget er sympatien nået frem til partier, som hidtil har stemt imod. Det bliver spændende at se, om de står ved deres sindelagsskifte, når Fremskridtspartiet straks efter valget genfremsætter sit forslag. Det vil givet stive dem gevaldigt af, hvis der står en talstærk Z-gruppe bag. Sommerhusejere stemmer i Fremskridt den 8. September. Og det gør også alle and' ønsker et Danmark med lang restriktioner og meget mindre myndigheds-pose-kikkeri.
