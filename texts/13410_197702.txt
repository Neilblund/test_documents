KORT SAGT -  Vi vil arbejde for  et samfund bygget på respekt og omsorg for det enkelte menneske,  I troen på menneskers lige ret og frihed til at udfolde evner og initiativ uden at skade andre, og  i tillid til det enkelte menneskes evne og vilje til at hæve sig over egoisme og egennytte og virke for de svageres og fællesskabets interesser.  Vi anerkender hverken mindretallets ret til med magt at påtvinge flertallet sin vilje,  eller flertallets ret til at tilsidesætte minoriteters rettigheder og behov,  man går ind for et samarbejde mellem forskellige befolkningsgrupper under gensidig hensyntagen.  Det er vore mål, er det også dine? Så er du velkommen i  DET RADIKALE VENSTRE  Christiansborg 1218 København K  VÆLGER! hvad vil du?  Vi ved, hvad vi vil!  I Danmark  at arbejde for, at samfundet ændres ved hjælp af de positive folkelige kræfter, der virker under hensyntagen til det enkelte menneske og menneskets ansvar over for fællesskabet,  at skabe en sådan medleven i samfundslivet, at de enkelte bedre kan tage stilling til de træk i samfundet, der truer udviklingen og til den indsats, der skal gøres for at modvirke truslerne -  i Norden  at virke for en udvidelse og uddybning af samarbejdet mellem de nordiske folk gennem praktiske tiltag, blandt andet gennem Nordisk Råd, men også i andre internationale organer,  og at sikre mindre befolkningsgruppers ret til gennem lokalt selvstyre at bevare deres selvstændighed, samhørighed og særluge egenart, blandt andet Då Færøerne og i Grønland -  i Europa  at fremme samarbejdet mellem de europæiske nationer, at modvirke, at EF udvikler sig til en europæisk, politisk og militær union - ud fra den opfattelse, at EF kun er en station på vejen til et langt videregående samarbejde, omfattende alle verdensdele -  og i verden  at bane vejen for en udvikling af FN i retning af en verdensmyndighed med besluttende og udøvende magt på områder, hvor globale løsninger er nødvendige,  at virke for, at NATO, Warszawapagten og andre militærpagter opløses,  at støtte udviklingslandene i deres kamp for en ny økonomisk verdensorden, som gennem en regulering af den internationale udvikling kan udjævne forskellene mellem rige og fattige nationer,  at mobilisere den videnskabelige og tekniske udvikling til i langt højere grad at sættes ind i kampen mod sult og sygdom, ukontrolleret befolkningstilvækst, ressourcespild og ødelæggelse af natur og miljø uden tilflugt til kortsigtede løsninger, der forringer menneskets udviklingsmuligheder og livsvilkårene for kommende generationer,  og at gå ind for oprettelsen af et internationalt råd for konfliktforskning samt andre fredsbevarende initiativer og bestræbelser på at opnå den globale afspænding og nedrustning, der kan muliggøre den endelige afskaffelse af militarisme, militær og krig.  en verden  hvor ligeret mellem mennesker, køn, racer, folk, kulturer og religioner anerkendes som bærende princip,  hvor retten til at tænke, tro og tale frit sikres mod ensretning, indoktrinering og censur,  hvor den personlige frihed og retssikkerheden ikke knægtes med vold, diktatur og tyranni, og  hvor åbenhed, solidaritet og loyalitet mellem nationerne, rige som fattige, afløser krig, undertrykkelse og udbytning -  et samfund  hvor menneskelige hensyn anses for vigtigere end hensynet til stat, administration eller erhvervsliv, og hvor den enkelte får de bedste vilkår for at udnytte sine muligheder, bestemme sin egen livsform og skabe sig et livsindhold.  hvor børnenes særlige behov tilgodeses - hvor alle får mulighed for frit at vælge samlivsform - familiemedlemmer retsligt og i praksis anerkendes som selvstændige individer - handicappede, ældre og vanskeligt stillede får mulighed for at deltage i arbejds- og samfundslivet og forblive i deres miljøer - og hvor skellene mellem generationerne og kønnene nedbrydes,  hvor hver enkelt borger sikres lige ret til valg at arbejde, uddannelse og erhverv - teoretisk og praktisk uddannelse ligestilles - samarbejdet mellem uddannelserne og det omgivende samfund forstærkes - og den livslange uddannelses princip gennemføres uhindret at økonomiske, Sociale, geografiske eller andre skel,  hvor der gives bedre plads for sociale og kulturelle nydannelser - kunsten støttes og deri kunstneriske uafhængighed sikres - og en alsidig og frisindet kulturpolitik fremmes,  hvor privatlivets fred sikres, også mod at oplysninger i EDBregistre og hos efterretningsvæsenet misbruges, og den politiske og åndelige frihed derved trues, og hvor behandlingen af lovovertrædere baseres på resocialisering, rehabilitering og uddannelse, mens kriminalitetens årsager bekæmpes -  et demokrati  hvor den enkelte borger sikres reel medbestemmelsesret såvel i lokale anliggender som i kommunalpolitik og landspolitik, dels gennem etablering af lige muligheder for aktiv deltagelse i arbejdet i folkevalgte råd og kommissioner, dels gennem afholdelse af folkeafstemninger om principielle spørgsmål på grundlag af et grundigt, sagligt og alsidigt digt oplysningsarbejde,  hvor de folkevalgte organer styrkes i forhold til interesseorganisationer, ekspertgrupper, administrationen, de økonomiske magtkoncentrationer og den teknologiske udvikling.  hvor der tilvejebringes større åbenhed og klarhed i lovgivnings-, administrations- og institutionsmæssige forhold, og samarbejdet mellem de offentlige institutioner og administrationer forbedres, og  ..or jorden er samfundseje, samfundsskabte værdier tilfalder samfundet, og hver enkelt borger sikres lige ret til natur- og samfundsgoder -  og et erhvervsliv  hvor udviklingen af mindre forurenende og mere menneskevenlige produktionsformer fremmes, og et snævert samspil etableres mellem lovgivning, administration og erhvervsliv vedrørende beskatning, miljøbeskyttelse, egnsudvikling, uddannelse og planlægning,  hvor arbejdet føles meningsfuldt og er en kilde til selvrespekt, fællesskab og livsudfoldelse,  hvor der hersker tryghed på arbejdspladsen, og ensidig specialisering og urimeligt store forskelle på arbejdsvilkårene afskaffes,  hvor årsagerne til erhvervsskader og -sygdomme samt til nedslidning og fremmedgørelse af mennesket fjernes,  hvor medbestemmelse og medejendomsret på arbejdspladsen indføres, og en ny fordelingspolitik medfører en udligning af indkomstforskellene, ens pension for alle og lige vilkår ved arbejdsløshed, sygdom og orlov,  hvor de små og mindre virksomheders muligheder i by og på land styrkes, og arbejdsredskaber og -metoder svarende til deres behov udvikles.
