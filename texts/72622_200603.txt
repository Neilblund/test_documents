התנועה
הליכוד הוא התנועה הלאומית הליברלית שהוקמה על ידי מנחם בגין והיא מבטאת את מורשתם של בנימין זאב הרצל וזאב ז'בוטינסקי
הציונות ועם ישראל
הציונות היא תנועת השחרור הלאומית של העם היהודי
מדינת ישראל כמדינה יהודית ודמוקרטית  תפעל בנאמנות ובתנופה להגשמת עקרונות הציונות על ידי הגברת העלייה  ההתיישבות  בנין הארץ  פיתוחה  והעמקת הזיקה של העם בישראל ויהודי התפוצות למדינת ישראל ולמורשת ישראל
יובטח המשך שגשוגה של תרבות יהודית    ישראלית  היונקת את שורשיה מהמסורת היהודית לגווניה ולעדותיה
ומערכי תרבות ומדע אוניברסליים
הממשלה תראה מול עיניה את הצורך לטפח ולשמור את אחדותו של העם היהודי  ותפעל להעמקת החינוך היהודי והציוני ולמניעת התבוללות בקרב בני הנוער היהודיים ברחביי העולם
הזכויות
זכותו של העם היהודי לארץ ישראל היא זכות נצחית שאינה ניתנת לערעור
זכות בסיסית זו משולבת עם זכויות יסוד נוספות כמו עם זכותו לשלום ולביטחון
עם זכותם של אזרחי ישראל לחיות חיי חופש ורווחה במשטר דמוקרטי  המקפיד לשמור על זכויות האדם והאזרח על בסיס עיקרון השוויון
לרבות זכויותיהם של בני המיעוטים לקיים בעזרת המדינה את מורשתם  דתם  שפתם ותרבותם
תנועת הליכוד דוגלת בכינון חוקה לישראל שבה יובטחו זכויות האדם והאזרח  ייקבעו סדרי שלטון נאותים ויעילים לטובת כלל אזרחי המדינה ויישמר אופייה של המדינה כמדינה יהודית ודמוקרטית
הביטחון
קיומה של ישראל כמדינה יהודית עצמאית במזרח התיכון מותנה בראש ובראשונה ביכולתה לשמור על עוצמתה הצבאית והמדינית
לפיכך  שיקולי הביטחון ומדיניות החוץ למיניהם מקבלים עדיפות עליונה במדינת ישראל
בהתאם לכך  תקפיד ישראל לשמור על נכסי הביטחון שלה על  מנת להרתיע כל אויב  להבטיח את יכולתה להגן על עצמה בעיתות משבר כתוואי הכרחי  וכמרכיב ראשון במעלה  בכל הסדר מדיני
השלום
השלום הוא אחד מהיעדים המרכזיים של מדינת ישראל
ישראל תמשיך לפעול למען השגת הסכמי שלום יציבים וקבועים ויחסי שכנות טובים עם הפלשתינאים ועם כל מדינות ערב
תוך ראיית הביטחון בכל הרמות כתנאי הכרחי שבלעדיו לא יתכן שלום בר קיימא במזרח התיכון
ירושלים
ירושלים היא בירתו הנצחית של העם היהודי  עיר אחת מאוחדת  שאינה ניתנת לחלוקה
ישראל  תעשה לחיזוק אופייה וסמליה היהודיים ותגביר את תנופת ההתיישבות היהודית בכל רחביי העיר  ביצורה של ירושלים כבירתנו היא משימה לאומית ממדרגה ראשונה
הממשלה תפעל במרץ לחיזוקה ולפיתוחה של העיר בכל התחומים למען כל תושביה
ישראל תבטיח את חופש הפולחן הדתי ואת הגישה החופשית אל המקומות הקדושים לבני כל הדתות בירושלים
כלכלה
מדיניות כלכלית
כללי
מאז ומתמיד דגלה תנועת הליכוד בכלכלה חופשית
המציאות בכל העולם מוכיחה  כי כלכלה המתבססת על חופש ויזמות מאפשרת צמיחה ורווחה לאורך זמן
מעבר לצמיחה החומרית  כלכלה חופשית היא גם תנאי הכרחי לקיומה של חברה דמוקרטית בה מושג היסוד הוא אחריות אישית ואזרחית
כלכלה חופשית ומשגשגת היא הבסיס לעוצמה לאומית ותנאי מוקדם ליכולתה של החברה להקצות משאבים לסיוע לחלשים
על  כן  היא גם אבן הראשה של חברה חופשית ומוסרית
עקרונות המדיניות הכלכלית
להלן רשימת העקרונות שינחו את המדיניות הכלכלית של ממשלה בראשות הליכוד
צמיחה מהירה של המשק על בסיס כלכלה חופשית
שמירה על רמת גרעון נמוכה בתקציב הממשלה
יצירת יתרון תחרותי למדינת ישראל בתחום ההיי טק ושילובה של ישראל בכלכלת המידע
המשך מדיניות פתיחת המשק לתחרות באמצעים שונים  אשר ביניהם   הפרטה  ייעול מערכות ממשלתיות  פיקוח על ההגבלים העסקיים  וכיו"ב
המשך הורדת נטל המס   כולל המע"מ   לעידוד הצמיחה  להקלה על השכבות החלשות  ולהמרצת המשק והמוטיבציה לעבוד
שמירה על רמת אינפלציה נמוכה
מדיניות מוניטארית מאוזנת  שתאפשר צמיחה מהירה ותעודד השקעה במשק
המשך שיפור  הרחבה והקמה של מערכות תחבורה ותשתיות מודרניות אחרות ברחבי המדינה
המשך צמצום האבטלה באמצעות יצירת מקומות עבודה  הכשרת עובדים ותמרוץ לעבודה  למשל בדרך של מס הכנסה שלילי
נקיטת צעדים אשר יקלו ברכישת דיור עבור זוגות צעירים  זכאים ועולים חדשים
הקטנת תלותו של האזרח בשלטון ועידוד יזמות פרטית בכל קני המידה
יעדי פעולה
להלן רשימה של חמישה עשר יעדי פעולה כלכליים  שממשלה בראשות הליכוד תפעל להשגתם   מבנה המשק
ממשלת הליכוד תמשיך בפתיחת השוק הישראלי לתחרות
תוקטן הריכוזיות במשק הישראלי ותוצג תחרות בתחומים נוספים כגון תחבורה  תעופה  אנרגיה ועוד
הממשלה תמשיך לפרק את יתרת המונופולים במשק  תוך פתיחת סביבתם העיסקית לתחרות והפרטתם
ממשלת הליכוד תמשיך להשתמש במודלים פיננסיים מתקדמים למימון פרוייקטים לאומיים וביצועם באמצעים חוץ תקציביים
בדרך זו  ניתן יהיה להמשיך לקדם מיזמים בעלי היקף השקעה גדול ללא נטל על תקציב המדינה  בזמן קצר יחסית וביעילות רבה יותר
העלאת המשק על פסי צמיחה מהירים
לשם הגדלת הצמיחה במשק יופנו תקציבים נוספים לביצוע עבודות תשתית  הן פיזיות והן אנושיות
תשתיות אלו יהוו חלק מהמרכיבים של כל צמיחה בת קיימא במשק
הממשלה תפעל מתוך הבנה שצמיחה אמיתית צריכה להתבסס על פעילות ריאלית של המשק המושגת על ידי הגדלת התחרות  הפחתות מיסים וביצוע רפורמות לביטול מונופולים
תנאי בסיסי להגברת הצמיחה הוא שמירה על שיעורי אינפלציה נמוכים
הממשלה תמשיך לנקוט מדיניות פיסקאלית ומוניטארית משולבת  שתבטיח שמירת שיעורי האינפלציה ברמה חד ספרתית
שילוב המשק בעידן המידע
טכנולוגיה מתקדמת וחדשנית היא בסיס לכל משק צומח
הממשלה תפעל לתעל את המשק לתעשייה מתקדמת וחדשנית עתירת ידע והון  אשר תתחרה כשווה בין כלכלות העולם
בניגוד לחשיבה המקובלת  התעשייה הטכנולוגית מועילה לכלל השכבות  בהיותה יוצרת סביבה תעשיית שירותים נלווים המספקת מקומות עבודה רבים
הפרטה
ביצוע ההפרטה מגביר את היעילות של המשק
פעילות שמבוצעת על ידי מגזר ציבורי ממשלתי שאינו פועל על בסיס שיקולי רווח  כשהיא מבוצעת באמצעות המגזר הפרטי בשוק חופשי ובתנאי תחרות  היא יעילה יותר ומהווה מנגנון טבעי ויעיל לקביעת סדרי עדיפויות נכונים במשק
ממשלת הליכוד תרחיב את הפרטת החברות הממשלתיות שאין עניין ציבורי מיוחד בניהולן על ידי המדינה או נציגיה
בכל מקרה ומקרה של הפרטה הממשלה תשמור על שיתוף העובדים בתהליך ועל זכויותיהם
הממשלה בראשות הליכוד תנקוט בצעדים להגברת התחרות במשק ולמנוע היווצרות מונופולים
תעשייה
ממשלת הליכוד תעודד את ענפי התעשייה  התיירות והבנייה מתוך מטרה שאלו יובילו את המשק לצמיחה ארוכת טווח
במקביל  תמשך המגמה של הפניית המשק מתעשיות מסורתיות מיושנות לתעשיות מתקדמות  בהן לישראל יש יתרון תחרותי
עידוד ההשקעה בתעשייה יימשך על ידי שימוש בחקיקה מתאימה ויצירת אטרקטיביות להשקעות זרות בתעשייה הישראלית
תיירות
ענף התיירות הוא אחד הענפים המובילים בכלכלת ישראל
ממשלת הליכוד תשקיע בפיתוחו של ענף התיירות  תוך יצירת התנאים למימוש הפוטנציאל הכלכלי הטמון בו
הממשלה תקדם פרויקטים גדולים של תיירות נוצרית על שפת ים כינרת ובירושלים ושל תיירות פנאי באילת ובנגב
הממשלה בראשות הליכוד תתמוך במדיניות השמיים פתוחים   כדי להוזיל את מחירי הטיסות
ענף הבנייה
על מנת להביא לתנופת בנייה  תנקוט ממשלת הליכוד במדיניות של הפשרת קרקעות לבניה  תוך העמדת מקורות הון למימון הענף ויצירת התנאים לירידת מחיר הדירות
הליכוד יקדם רפורמה בתחום הנדל"ן  לרבות רפורמה במינהל מקרקעי ישראל ובתהליכי אישור הבניה
תשתיות
ממשלת הליכוד תמשיך בהשקעות גדולות ובפיתוח מערכות תחבורה ותשתיות  תוך שימוש בחברות ישראליות וזרות בשיטת הB.O.T
יעד מרכזי בחזון תנועת הליכוד הוא ביטול מושג הפריפריה באמצעות הרחבת ההשקעות בתשתיות תעבורתיות שיצמצמו את המרחק בין המרכז לנגב ולגליל
ממשלת הליכוד תמשיך להגדיל את תקציב הפיתוח של תשתיות הרכבת
בנוסף  ממשלת הליכוד תפשיר קרקעות לאורך צירי התנועה החדשים כדי לאפשר פריסת אוכלוסין בכל רחבי מדינת ישראל
ממשלת הליכוד תעודד הקמת אזורי תעשיה ומפעלים בפריפריה
ממשלת הליכוד תמשיך בפעילות לפיתוח מקורות מים ולהקמת מפעלי מים חדשים  אשר יאפשרו מענה לגידול בביקוש למי שתייה
הקטנת נטל המס
הליכוד מכיר בכך ששיעורי מס שולי גבוהים ומיסוי כבד משפיעים באורח שלילי על הצמיחה הכלכלית  דבר המביא לפגיעה בשוק העבודה
ממשלת הליכוד תמשיך את מדיניותה להפחתת שיעורי המס
זהו מהלך שכבר הביא  ויוסיף להביא לצמיחה כלכלית מהירה ויהווה תמריץ לעבודה וחסכון
הממשלה תפעיל מנגנון מיסוי שיעודד חיסכון לטווח הארוך הנדרש למשק כאמצעי להוזלת משכנתאות ועידוד השקעות ריאליות
שוק ההון
ממשלת הליכוד תמשיך לצמצם את מעורבות הממשלה בשוק ההון כהמשך ישיר לרפורמת הבנקים
ממשלת הליכוד תמשיך לראות בבורסה לניירות ערך כלי מרכזי לתיעול ההשקעה במשק
ממשלת הליכוד תפעל לשימוש באמצעים פיננסיים מתקדמים ובשוק ההון למימון פרוייקטים לאומיים  לרבות מימון ההשקעות בענפי התעשייה  התיירות והחקלאות
ריבית
ממשל הליכוד  בשיתוף פעולה עם בנק ישראל  תמשיך במדיניות של ריבית גמישה ההולמת משק צומח בתנאים של אינפלציה נמוכה
קידום התעסוקה
ממשלת הליכוד תמשיך להשקיע מאמצים להגדיל את מספר המשתתפים בשוק העבודה  בשלוש דרכים מקבילות
הוצאתם של עובדים זרים מן המשק
ומלחמה בעבודה השחורה
יצירת מסגרות לעידוד מובטלים להיכנס לשוק העבודה והכשרתם המקצועית
עידוד יצירת מקומות עבודה באמצעות הכלים המעודדים את צמיחת המגזר הפרטי
העלאת רמת החיים הריאלית
מעבר המשק לצמיחה מאפשר לממשלה להעלות את רמת החיים הריאלית ע"י הגדלת הכנסתם הריאלית של האזרחים והגדלת כוח הקניה שלהם
הממשלה תפעל להוזלתם של מוצרים ושירותים והעלאת איכותם  בראש וראשונה דרך הגברת התחרות במשק
הממשלה תמשיך לפתח את המערכות המספקות לצרכן מידע ובקרה על טיב המוצרים והשירותים שהוא מקבל ותעודד תחרות בין יצרנים מוכרים וספקי שירותים לטובת הצרכן
בנוסף לכך  תמשך חשיפה מבוקרת של המשק ליבוא מתחרה שתביא להתייעלות ענפים רבים במשק והורדת מחירים
מחקר ופיתוח
כדי להכין את המשק לקראת המשך תהליך הצמיחה המואץ והאפשרות לשילובה של ישראל במרחב הבינלאומי  יתקיים מעקב ומחקר ממלכתי על ההתפתחויות הכלכליות והטכנולוגיות בארץ ובעולם
לשם כך  יוגדלו המשאבים לנושאי מחקר ופיתוח אזרחיים וצבאיים  ותמשך מדיניות של עידוד ההשקעות במחקר ופיתוח
יושם דגש על עידוד ותגמול החוקר והממציא הבודד  וכן על עידוד מו"פ בעסקים קטנים ובמיזמי סטארט   אפ
רפורמה במשק האנרגיה
הממשלה תמשיך בביצוע רפורמה מקיפה במשק האנרגיה  בתחומי הגז  הדלק והחשמל
הממשלה תמשיך לעודד שימוש בתחליפי דלק ותפעל להעברת המשק להתבססות על גז טבעי
בכל מקום שהדבר ניתן  תעודד הממשלה תחרות בשוק האנרגיה
חקלאות והתיישבות
חקלאות והתיישבות
הממשלה רואה בפריסת ההתיישבות בכל חלקי הארץ חשיבות לאומית וחלק ממערך הביטחון של מדינת ישראל
הממשלה תמשיך ותפעל ביתר שאת  להקצבת משאבים ואמצעים לסיוע מיוחד לישובים בקו העימות ובפריפריות  דוגמת התכניות לפיתוח רמת הגולן ובקעת הירדן  שבוצעו על ידי הממשלה בשנים האחרונות
הממשלה תפעל לקידומו של המשק המשפחתי והשיתופי  ותשמור על ענפי חקלאות מסורתיים כמו משק החלב וענף הלול
הממשלה תעודד במיוחד את היצוא החקלאי בהמשך למדיניות שהנהיגה בשנים האחרונות על ידי מתן אשראי  מענקי השקעות  תקציבי שיווק ותוספת הקצאות של מים ועובדים לענפי יצוא
תושלם חקיקת חוק עידוד השקעות הון בחקלאות עם מסלול מיוחד של פטור ממס להשקעות מוטות יצוא
הממשלה תעודד ענפי חקלאות בעלי ערך מוסף התיישבותי כמו ענף המרעה  המשלב אספקת בשר טרי עם שמירה על קרקעות הלאום
הממשלה תנהיג מדיניות מכסים המגנה על התוצרת החקלאית המקומית בהתאם להסכמים ובהתאם למקובל בעולם
הממשלה תדאג לאספקה סדירה של תוצרת חקלאית זולה מישראל לאזרחיה  תוך מתן תמורה נאותה לחקלאים וצמצום פער התיווך
הממשלה תאיץ את הקמת השוק הסיטונאי החדש כפרויקט לאומי   שיסייע בהקטנת פער התיווך מול הרשתות הגדולות
הממשלה תעודד את המחקר והפיתוח החקלאיים ואת שירותי ההדרכה החקלאית הציבורית שהם מהמובילים בעולם
החקלאות המתוחכמת מנצלת את היתרון היחסי של החקלאי הישראלי לצורך שיווק תוצרת חקלאית בארץ ובחו"ל ומכירת אמצעי ייצור חקלאיים ומערכות השקיה למדינות רבות בעולם
הממשלה תיזום תכנית ממלכתית לפיתוח הכפר ויצרת מקורות הכנסה חלופיים שיבואו בעיקר מתיירות  תעשייה  מלאכה ושירותים  תוך דגש על אזורי הפריפריה
הממשלה תיישם את ההחלטה על הקמת היפודרומים למרוצי סוסים באזורי הגליל והנגב כמכשיר מרכזי לפיתוח הפריפריה
הממשלה תפעל ליישום מהיר של החלטות הממשלה ומינהל מקרקעי ישראל 979  לביצוע היוון ורישום חלקות המגורים על שם המתיישב והסדרת הפעילות הלא חקלאית בהתיישבות  תוך שמירה איכות החיים והסביבה
הממשלה תשלים את הטיפול בהסדרי חובות המושבים בהמשך למדיניות שהונהגה בשנים האחרונות הקובעת תאריך יעד להפסקת פעילותה של מנהלת חובות המושבים
הממשלה תפעל להשלים את הרפורמות להסדרת פעילות מועצות הייצור החקלאיות בדרך של בחירת חבריהן  ישירות על ידי המגדלים וצמצום כוחם של הארגונים
הממשלה תפעל לשינוי פקודת האגודות השיתופיות ולהגדרת זכויות המתיישב  תוך ניתוקו מכל המערכות הפוליטיות ולהסדרת יחסי הגומלין בין האגודות המוניציפליות והחקלאיות
מנהל מקרקעי ישראל
הליכוד יערוך רפורמה במנגנון מנהל מקרקעי ישראל שייעל את שירותיו לאזרח
הליכוד יאפשר לאזרחים בעלות פרטית על רוב הקרקעות
הליכוד ימזג את מנהל מקרקעי ישראל עם משרד השיכון
רווחה  חינוך ושירותים חברתיים
רווחה
הקטנת מימדי העוני
בעיה מטרידה במיוחד בישראל היא בעיית העוני
התנאי העיקרי והחשוב ביותר הנדרש ליציאה ממעגלי העוני הוא הבטחת צמיחה שמייצרת מקומות עבודה
יש למצוא את הדרכים לשלב את האוכלוסיות החרדית והערבית בשוק העבודה  כמו גם אזרחים אחרים המסוגלים לעבוד  כולל מציאת הדרכים להגדלת היצע העבודה באזורים שבהם יש חוסר במקומות עבודה
מדיניות הרווחה של הליכוד תסייע ותעניק קצבאות לקבוצות שונות באוכלוסייה שאינן מסוגלות לעבוד כגון   קשישים  בעלי מוגבלויות  ילדים במצוקה ואחרים
הליכוד מתחייב להגדיל באופן משמעותי את התמיכה באוכלוסיות אלו ולממן אותה מתוך הגידול בהכנסות המדינה ממיסים  שהוא פועל יוצא מצמיחת המשק
ניתן להגדיל את הסיוע לכל זכאי גם כתוצאה מצמצום מספר הזכאים לקצבאות  שיבוא גם הוא מצמיחת המשק
יותר מקומות עבודה    יותר עובדים    פחות זכאים לקצבאות    יותר תקציב למי שזכאי
תכנית 10 הנקודות    כללי
נתניהו והליכוד ינהיגו תוכנית חברתית חסרת תקדים של 10 נקודות בסך של 4.5 מיליארד ₪ מדי שנה
המימון יבוא בעיקרו מהגידול בצמיחה ומהתייעלות ממשלתית
התוכנית תעודד יציאה לעבודה ותעזור לשכבות החלשות   לציבור הקשישים  לאמהות החד הוריות  לעולים  לסטודנטים ולאוכלוסיות אחרות מעוטות יכולת כלכלית
מדיניות הצמיחה ועידוד העבודה שהנהיג נתניהו הוסיפה 200,000 מקומות עבודה לישראלים בשנתיים וחצי
היציאה לעבודה ושדרוג השכר תוך כדי העבודה  היא הדרך היחידה להוציא אנשים מהעוני
התכנית המובאת כאן  תחזיר עוד 200,000 ישראלים למעגל העבודה ותצמצם את הפערים בחברה
תפקידה של הממשלה לסייע למי שאינו יכול לעזור לעצמו  בראש ובראשונה לקשישים ונכים
נתניהו כבר העלה את קצבאות הזקנה ב 170 ₪ לחודש לבודד  וביטל את הקפאת קצבאות הזקנה והנכות
הצעדים הנוספים המובאים כאן יוציאו את כל הקשישים בישראל מקו העוני הנוכחי ויאפשרו להם לחיות בכבוד
תכנית 10 הנקודות    פירוט
מעונות יום חינם לילדי אמהות חד הוריות ומשפחות שהכנסתן עד 7000 ₪ לחודש
אמהות רבות קובלות על כך שאינן יכולות לצאת לעבודה או להמשיך בעבודתן בגלל העול הכספי של הטיפול בילדיהן בשעה שהן עובדות
הטבה זו נועדה לפתור בעיה זו
ההטבה תינתן לכל אישה  בין אם היא עובדת ובין אם לא
היא תשמש תמריץ ליציאת נשים לעבודה מתוך ידיעה שילדיהן מטופלים במשך יום העבודה ללא צורך בתשלום
שווי ההטבה   בין 1500-500 ₪ לחודש   500 ₪ לילד בודד שכבר מסובסד ו1500 ₪ לילד בודד שאינו מסובסד
לחילופין  יינתנו הטבות מס על העסקת מטפלת
צעד זה ייתן 2 נקודות במס לאישה המעסיקה מטפלת לילד מתחת לגיל 9
שווי ההטבה  350 ₪ לחודש
צהרונים חינם לילדי אמהות חד הוריות עד גיל 9
אמהות חד הוריות רבות שרוצות לצאת לעבודה נתקלות בקשיים מיוחדים במציאת פתרון לילדיהן בשעות העבודה
הטבה זו מהווה עזרה נוספת לאמהות אלה ומבטיחה פתרון לילדיהן עד גיל 9
שווי ההטבה: ₪300 לחודש   לילד בודד
8,400 ₪ תוספת שכר שנתית באמצעות מס הכנסה שלילי
הטבה זו נועדה לתגמל אנשים עובדים שהכנסתם הנמוכה אינה מאפשרת להם ליהנות מהטבות מס
התוספת תינתן בשלב הראשון ל50,000 עובדים במחצית השנייה של 2006  במסגרת תחילת יישום תכנית מס הכנסה שלילי
שווי ההטבה  700 ₪ לחודש
₪ שכר לחיילים בשנה השלישית לשירותם הסדיר
חובתה המוסרית של מדינת ישראל לאפשר לחיילים המגנים עליה להתחיל את חייהם האזרחיים ברגל ימין
הטבה זו תינתן לכל חייל בשרות סדיר בשנת השירות השלישית
היא תאפשר לחייל משוחרר לממן את כל עלות שכר הלימוד לתואר ראשון  או להשתתף בהקמת עסק  לעזור ברכישת דירה וכיו"ב
שווי ההטבה  3,300 ₪ לחודש
₪ הפחתה בשכר הלימוד לסטודנטים
האינטרס הלאומי של מדינת ישראל מחייב אותה לעודד השכלה גבוהה
ההטבה המוצעת תאפשר לצעירים רבים לממש חלום ולרכוש השכלה אקדמאית
כמו כן היא תאפשר לסטודנטים רבים להשקיע יותר בלימודיהם  ותסייע בצמצום הפערים החברתיים
שווי ההטבה  3,000 ₪ בשנה
30 אחוז הוזלה בתעריפי התחבורה הציבורית
רבים מהמשתמשים בשירותי התחבורה הציבורית נמנים עם האוכלוסיות החלשות
הטבה זו נועדה להקל עליהם את השימוש באוטובוסים וברכבות  בין השאר בהגעה למקום העבודה
להטבה מהפכנית זו יתרונות נוספים  כגון הקלת העומס בכבישים  הפחתת תאונות הדרכים והפחתת זיהום האוויר
שווי ההטבה  300 ₪ בחודש למשפחה
10 אחוז הטבות לתושבי הגליל והנגב וקירוב הפריפריה למרכז על ידי רשת כבישים ורכבות
על כל הצעדים לעידוד העבודה   סעיפים 1-7   יקבלו תושבי הגליל והנגב הטבה עודפת של 10 אחוז וקריטריונים נוחים
כשר האוצר  נתניהו הקצה 40 מיליארד ₪ להשלמת רשת כבישים מהירים ומסילות ברזל לגליל ולנגב  כולל רכבת לאילת
הודות לתכניתו הכלכלית  המימון לרשת התחבורה כבר נמצא  אך דרוש   מנוע   שידחוף להשלמת רשת התחבורה הארצית
נתניהו יעשה זאת  ויאפשר לזוגות צעירים ממרכז הארץ הצפוף והיקר לרכוש בית צמוד קרקע בגליל ובנגב  ולעבוד בערים המרכזיות
חיבור הפריפריה למרכז יבטל את המושג של   ערי פיתוח
אחרי 57 שנות קיום המדינה  הן יהפכו סוף סוף לערים מפותחות
העלאת קצבת הקשישים ל2400 ₪ בחודש
חייהם של הקשישים דלי האמצעים אינם קלים והם זקוקים לסיוע מיוחד כדי להתקיים בכבוד
כשר אוצר העלה נתניהו את קצבת הקשישים ב  170 ₪ לבודד וב 230 ₪ לזוג בשנת 2005
עתה הוא יעלה את קצבת הקשיש מ 2,089 ₪ ל- 2,400 ₪ לחודש
הודות להטבה זו לא יישארו קשישים בישראל מתחת לקו העוני  כפי שמגדירה אותו הלשכה המרכזית לסטטיסטיקה
בנוסף קצבתם של קשישים עולים תעלה בעוד 10 אחוז
שווי ההטבה  470 ₪ לחודש     כולל הצעד הראשון
50 אחוז הנחה בתרופות לקשישים
קשישים רבים נאלצים לוותר על קניית תרופות חיוניות  כיוון שאין ידם משגת זאת  או שהם נאלצים לוותר על מצרכי יסוד כדי לממן את התרופות
הטבה זו נועדה לאפשר להם לקנות את התרופות הללו במחיר נמוך המיוחד להם  ולדאוג לבריאותם תוך חיים בכבוד
שווי ההטבה   כ  250 ₪ לחודש   בהתאם לכמות צריכת התרופות החודשית
7,200 ₪ סבסוד שנתי של שכר דירה לטווח ארוך בדיור הציבורי
זכאי הדיור הציבור נמנים לרוב עם האוכלוסיות החלשות בישראל והם מתקשים למצוא דיור הולם
עתה  לאחר שקופת המדינה התמלאה הודות למדיניות הכלכלית של נתניהו  ניתן להקל עליהם בהוצאות הדיור
סבסוד שכר דירה לטווח ארוך ייתן לזכאים קורת גג בטוחה ויציבה למשך שנים
שווי ההטבה  600 ₪ בחודש
עלות ומקורות מימון של תכנית 10 הנקודות
סה"כ עלות התכנית לשנה היא 4.8 מיליארד ₪  כ2.5 אחוז מהוצאות הממשלה
ניתן לממן זאת בהתאמות סבירות של תקציב המדינה  הכוללות הקצאת הגידול הטבעי בהוצאה למטרה זו  התייעלות בתקציב משרד הביטחון והתייעלות ברכש הממשלתי
מקורות המימון לתוכנית
מיליוני שקלים גידול טבעי בתקציב הממשלה   תוספת 1 אחוז לשנה לפי חוק   2,000
חיסכון של כ10 אחוז ברכש הממשלתי  כ25 מיליארד שקלים בשנה   ע"י מכרוז  כולל   מכרזים הפוכים   ושקופים 2,500
התייעלות בתקציב משרד הביטחון 1,500
סה"כ 6,000
הערה   מימון הפחתת המיסים יבוא מהצמיחה הכלכלית  מהגדלת תקבולי מיסים והגברת הגביה כפי שקרה בשנים 2004  2005
בריאות
קידום מערכת הבריאות שלנו ובמיוחד הרפואה הציבורית בישראל הוא יעד מרכזי ברמה החברתית והמוסרית
ממשלה בראשות הליכוד תדאג בסדרי העדיפויות שלה להבטיח רמת רפואה מתקדמת לכל אזרח בישראל מנער ועד זקן  בהתאם להתפתחויות הטכנולוגיות של המאה ה21
לשם כך יקודמו  בין היתר היעדים הבאים
סל התרופות   על פי חוק ביטוח בריאות ממלכתי הסל יורחב עוד יותר ואף ייקבע בחוק  עדכון קבוע של לפחות 2 אחוז שיבטיח כל שנה תוספת משמעותית של תרופות וטכנולוגיות חדשות
סיוע לקשישים
יחוקק חוק ביטוח סיעודי ממלכתי שיבטיח כי כל אזרח בישראל שיזקק למוסד סיעודי יקבל שרות זה מהמדינה כחלק מחוק ביטוח בריאות ממלכתי
עד שיחוקק החוק  הממשלה תרחיב את היקף התקציבים לקודים גריאטריים   כדי שגם בשנה הקרובה  קשישים לא יצטרכו להמתין לאשפוז במוסד סיעוד
פיתוח שרותי האשפוז בישראל   תקודם התוכנית לפיתוח מיטות אשפוז בבתי החולים ברחבי הארץ ובכלל זאת תפעל הממשלה לבנייתם של מרכזים רפואיים חדשים בנגב  באשדוד  בקריות ובאזור השרון
רשומה רפואית לאומית   ישראל תהיה לאחת המדינות הראשונות בעולם בהם לכל אזרח תהיה רשומה רפואית ממוחשבת שתעמוד לרשות מערכות הבריאות בכל מקום  בבתי החולים ובקהילה
רשומה זו תכלול את ההיסטוריה הרפואית של כל אזרח  בדיקות שעבר וחוות דעת רפואיות שניתנו לו בהזדמנויות שונות
קידום שרותי הרפואה המונעת   יינתן דגש מיוחד לחינוך לבריאות ופיתוח שירותי הרפואה המונעת  תוך שימת דגש מיוחד בשרותי הבריאות לאם ולילד  ושירותי הבריאות לאוכלוסיות חלשות
קופות החולים תקבלנה תמריץ מיוחד כדי לפתח שירותים אלה
חינוך
מערכת החינוך   כללי
מערכת החינוך היא התשתית האזרחית החשובה ביותר של מדינת ישראל  המהווה מרכיב מרכזי בחוסנה החברתי והכלכלי של המדינה
החינוך הציבורי מופקד על הגברת הלכידות בחברה הישראלית  תוך חיזוק הזהות היהודית והזהות האישית והקבוצתית של כל חלקי החברה
בד בבד  מערכת החינוך היא האמצעי העיקרי לשימור ההון האנושי יקר הערך של מדינת ישראל ולחיזוק מעמדה הכלכלי של ישראל בעידן הגלובליזציה
לאורך שנים רבות סבלה מערכת החינוך מהזנחה ומקיפאון  שהביאו להידרדרות חמורה בהישגי התלמידים ולהגדלת הפערים בחברה הישראלית
במהלך חמש השנים האחרונות  תחת ממשלת הליכוד  קיבלה מערכת החינוך לראשונה את המקום הראוי לה בסדר העדיפויות הלאומי  והוחל בביצוע רפורמה מערכתית  מקיפה ויסודית לשיפור רמת החינוך בארץ על פי המלצות דו"ח דברת
יישום הרפורמה החל ב34 רשויות מקומיות כבר בשנת הלימודים הנוכחית  והליכוד ימשיך את תנופת העשייה בתחום חשוב זה
תקציב החינוך
לצורך יישום הרפורמה במערכת החינוך  החליטה ממשלת הליכוד בשנת 2005 על הקצאת 11 מיליארד ₪ למשך תקופה של חמש שנים
ממשלת הליכוד תעמוד על יישום החלטה זאת  ותבטיח כי התוספת התקציבית תשמש כל כולה  לשיפור רמת החינוך בישראל ולצמצום הפערים שעוד נותרו בתחום החינוך
הזדמנות שווה לכל תלמיד
במרכז הרפורמה במערכת החינוך עומד הצורך להעניק הזדמנות שווה לכל תלמיד בחינוך הציבורי
הממשלה בראשות הליכוד תפעל למימוש מלא של עיקרון זה
להלן   סעיפים 1-7   פירוט הדרכים והאמצעים לקידום השוויון בתחום החינוך
שוויון בחלוקת תקציב החינוך
כדי להבטיח השקעה ראויה ושוויונית בתלמידים המגיעים מפריפריה חברתית או גיאוגרפית  החלה ממשלת הליכוד ביישום תיקצוב דיפרנציאלי לכל תלמיד  שעל פיו מושקעים משאבים משמעותיים יותר בתלמידים המגיעים מהשכבות החלשות
בזמן שמפלגות אחרות מדברות  הליכוד כבר ביצע תיקצוב שוויוני לכל תלמיד
יום לימודים ארוך
במסגרת הרפורמה החלו 67,000 תלמידים ללמוד בשנת הלימודים תשס"ו ביום לימודים ארוך  הכולל סיוע פרטני לתלמידים מתקשים  הכנת שיעורי בית מודרכת  תגבור לימודי  פעילויות ותכניות העשרה מגוונות ופעילויות חברתיות
תלמידים אלה מצטרפים לכ 120,000 תלמידים שהחלו ללמוד ביום לימודים ארוך  עוד קודם לכן
הליכוד יפעל לקיום יום לימודים ארוך בכל בתי הספר היסודיים בארץ
ארוחה חמה לכל תלמיד
תלמידים מקבלים כבר היום ארוחה חמה בבתי הספר
הליכוד יפעל להרחבת מפעל ההזנה  במטרה להבטיח שכל התלמידים הלומדים במסגרת יום לימודים ארוך יקבלו ארוחה חמה  תוך הקצאת משאבים מיוחדים למימון ארוחות לתלמידים המגיעים משכבות חלשות
הקטנת הנשירה
ממשלת הליכוד הצליחה להגדיל את שיעור הלומדים במערכת החינוך בכ10 אחוז ולצמצם את הנשירה מהמערכת בכ20אחוז  כך שהנשירה עומדת כיום על 4.5 אחוז בלבד
הליכוד יפעל לצמצום נוסף בשיעור הנשירה
סיוע מיוחד לעולים חדשים
הליכוד ימשיך להעניק סיוע מיוחד לקליטת עולים חדשים במערכת החינוך באמצעות תכניות תגבור ממוקדות ובאמצעות הכנסת מגשרים תרבותיים לבתי ספר  בהם יש צורך בכך
שילוב תלמידים מהחינוך המיוחד
הליכוד יפעל לשילוב תלמידים בעלי צרכים מיוחדים   החינוך המיוחד   בכיתות לימוד רגילות  תוך מתן מענה לצרכים הייחודיים של כל תלמיד ותלמיד
השאלת ספרי לימוד
החל משנת הלימודים תשס"ד מופעל ב 1,150 בתי ספר ביישובים ברמה סוציו אקונומית נמוכה  מפעל השאלת ספרי לימוד
הליכוד ירחיב מפעל זה לבתי ספר נוספים במטרה לסייע לתלמידים המגיעים משכבות חלשות
שיפור הישגי התלמידים
בשנת 1999 הגיעו תלמידי ישראל למקום ה28 במתימטיקה מתוך 38 מדינות
פעילות נמרצת של ממשלת הליכוד הביאה לכך שכבר ב 2003 קפצה ישראל למקום ה19 במתימטיקה במבחנים הבינ"ל   TIMS
מפלגות אחרות מבטיחות שיפור בהישגי התלמידים   הליכוד כבר ביצע
הליכוד יפעל להמשך השיפור בהישגי התלמידים  במטרה להבטיח שהנכס האנושי של מדינת ישראל ימשיך להיות מהמובילים בעולם כולו
להלן   סעיפים 1-4   פירוט הדרכים והאמצעים לשיפור הישגי התלמידים
לימודים בכיתות קטנות
הקטנת מספר התלמידים בכיתה מגדילה את זמן האיכות שמקבל כל תלמיד מהמורה ומאפשרת ליווי אישי של תלמידים מתקשים
ממשלת הליכוד החלה  לראשונה מאז קום המדינה  בהפעלת כיתות לימוד קטנות במסגרת הרפורמה
ב-34 הרשויות המקומיות בהם יושמה הרפורמה בשנת הלימודים הנוכחית  נלמדים מקצועות היסוד בכיתות א  וב  בקבוצות של עד 20 תלמידים למורה
הליכוד יפעל להמשך יישום הרפורמה בכלל ישובי הארץ  ולצמצום מספר התלמידים גם בכיתות  ג  עד ו
יישום תכנית ליבה לבתי הספר ולגני הילדים
לראשונה מאז קום המדינה  קבעה ממשלת הליכוד תכנית ליבה בכל בתי הספר היסודיים ופעלה ליישומה בכל בתי הספר ובכלל המגזרים
התכנית קובעת סטנדרטים לימודיים במקצועות היסוד   אנגלית  עברית ערבית  מדעים  מידענות ומתימטיקה   תוך שילוב של לימודים ערכיים ושמירה על אקלים בית ספרי הולם
הליכוד יפעל להמשך יישום התכנית בכל בתי הספר
מבחני הערכה ארציים
ממשלת הליכוד החלה בביצוע מבחני הערכה ארציים  מבחני המיצ"ב   בכיתות ה  ח  המאפשרים לאתר בעיות בזמן אמת ולהפיק לקחים הן ברמה הבית ספרית והן ברמה הארצית
כמו כן  הוחל בביצוע מבחני קריאה בכיתות ב  לצורך איתור תלמידים בעלי ליקויי למידה ומתן סיוע ייחודי לתלמידים אלו
הליכוד ימשיך בתהליכי המדידה וההערכה וביישום המסקנות הדרושות כדי להבטיח שיפור מתמיד בהישגי התלמידים
העלאת שיעור הזכאים לתעודת בגרות
ממשלת הליכוד הביאה בחמש השנים האחרונות לגידול של כ9 אחוז בשיעור הזכאים לתעודת בגרות
הליכוד ימשיך לפעול להגדלת מספר הזכאים לתעודת בגרות  ובד בבד לשיפור מבחני הבגרות במטרה להבטיח תעודת בגרות איכותית יותר  הכוללת את מקצועות הליבה ומשקפת את הסטנדרטים בהם צריך לעמוד כל בוגר של מערכת החינוך בישראל
חינוך לדמוקרטיה  ציונות ויהדות
מדינת ישראל מחוייבת להעניק לכל תלמידיה ידע בסיסי במורשת היהודית והציונית המהווה גורם מלכד מרכזי בחברה הישראלית
במקביל  יש להקנות לתלמידי ישראל את ערכי הדמוקרטיה
ממשלת הליכוד החלה בהפעלת תכנית   100 המושגים במורשת  בציונות ובדמוקרטיה  בכיתות ז  עד ח
יש להמשיך בהטמעת תכנית זו ולבצע בדיקה שוטפת של רמת הידע שהושגה באמצעות מבחני המיצ"ב
בנוסף  יפעל הליכוד להפעלת תכנית לימודים בנושא מורשת יהודית ודמוקרטית גם בבתי הספר התיכוניים
במקביל תימשך הרפורמה שהחלה ממשלת הליכוד בלימודי האזרחות בבתי הספר התיכוניים  הכוללת התמקצעות של מורים לאזרחות והטלת חובה על התלמידים להשתתף גם בפעילות למען הקהילה כחלק ממבחן הבגרות באזרחות
ממשלת הליכוד פעלה ותמשיך לפעול לתגבור טיולי תלמידים בירושלים  על מנת לחבר את כלל התלמידים לבירת ישראל הנצחית  המסמלת את ערכי היסוד של העם היהודי
חינוך מדעי וטכנולוגי
מתוך הבנה כי ההון האנושי הינו משאב חיוני ויקר ערך בעידן המידע  וסכויי פיתוחו טמונים בהכשרת דור העתיד  ממשלת הליכוד תעמיד בראש סדרי העדיפויות את ההשקעה בחינוך ובהשכלה בכלל  ובחינוך למדעים וטכנולוגיה בפרט
ממשלת הליכוד רואה בקידום ילדי ישראל בחינוך טכנולוגי מנוף ליצירת שוויון חברתי כלכלי בישראל  פתיחת חלון לעולם המחר  השתלבות במהפיכת המידע  והכשרת הדור הבא להיות צרכן וספק יעיל של מידע  הרחבת ההשכלה ושיפור ההזדמנויות החברתיות והתעסוקתיות
במסגרת זו  ממשלת הליכוד תפעל בתחומים אלו
תגבור שעות הלימוד בנושאי מדע וטכנולוגיה בבתי הספר
הפעלת תוכניות העשרה וחוגים בנושאי מדע וטכנולוגיה לקדום ילדים ובני נוער במערכת החינוך כולה ובמיוחד בישובי הספר  על מנת לאפשר להם להשתלב בחברה מתקדמת ומתוקנת
יצירת סביבה עתירת מחשוב ותקשוב בכל מקצועות ההוראה הנלמדים בבתי הספר
הפעלת תוכניות למדעים וטכנולוגיה  הכוללות שימוש במחשב החל מגני טרום חובה וחובה
קידום פרויקטים ללימוד והטמעה בקרב ציבור המבוגרים את השימוש בטכנולוגיות ממוחשבות
ממשלת הליכוד החלה ב2003 בביצוע רפורמה מקיפה בחינוך המדעי והטכנולוגי בבתי הספר התיכוניים
הליכוד ימשיך לתת עידוד ללימודים בתחומי טכנולוגיות עתירות מדע ובמגמות מדעיות הנדסיות  תוך שיתוף פעולה עם גורמים בתעשיית ההיי טק הישראלית
לימודי מחשב ואינטרנט הליכוד ידאג לכך שכל תלמיד במדינת ישראל יקבל את הכלים הדרושים להפעלת מחשב ולשימוש מושכל באינטרנט
יורחב השימוש בכלי למידה אינטראקטיביים  ויוקמו מרכזי אינטרנט קהילתיים שיאפשרו גם לתלמידים מהשכבות החלשות נגישות למחשב ולאינטרנט
שיפור מעמד המורה והמנהל
המורים הם חוט השדרה של מערכת החינוך
בידיהם מופקד הנכס היקר ביותר של מדינת ישראל ועליהם מוטלת האחריות לעצב את עתיד החברה הישראלית
לכן  המדינה מחוייבת לחזק את מעמד המורה ולשפר את איכות כוח ההוראה
בזמן שמפלגות אחרות מדברות  העלתה ממשלת הליכוד את תנאי הסף לקבלה ללימודי הוראה והחלה בהעברת המכללות להכשרת מורים למסגרת המועצה להשכלה גבוהה כדי לשפר את האקדמיזציה של מקצוע ההוראה
הליכוד יפעל להשגת שיפור משמעותי ברמת השכר של המורים בהתאם להמלצות דו"ח דברת  תוך מתן עידוד מיוחד למורים מתחילים  ולבניית מסלולי קידום למורים המעניקים תגמול על יכולותיהם והישגיהם בעבודה
לכל בית ספר דרושה מנהיגות בעלת יכולות פדגוגיות וניהוליות
הליכוד יפעל לעריכת הכשרות מיוחדות למנהלי בתי הספר ולשיפור בתנאי השכר של המנהלים  במטרה להפוך את מקצוע ניהול בית הספר למקצוע יוקרתי
מאבק באלימות ובסמים
ממשלת הליכוד החלה בהפעלת תכנית מקיפה למאבק באלימות  בסמים ובאלכוהול   אס"א
התכנית מופעלת בהצלחה ב60 רשויות מקומיות ואזוריות בכל רחבי הארץ
התכנית כוללת שיתוף פעולה בין משרד החינוך  משטרת ישראל  משרד הרווחה  מרכז השלטון המקומי ועוד
הליכוד יפעל להפעלת תכנית זו בכל בתי הספר  במטרה למנוע אלימות בבתי הספר ולהיאבק בנגע הסמים והאלכוהול בקרב בני נוער
פעילות קהילתית לילדים ולבני נוער
תנועות הנוער
תנועות הנוער ממלאות תפקיד חשוב בחינוך לערכים ולציונות
ממשלת הליכוד קבעה לראשונה קריטריונים שוויוניים לתמיכה תקציבית בתנועות הנוער  והליכוד יפעל להמשיך ולחזק את התמיכה בהן
חיזוק מתנ"סים
המתנ"סים מהווים מוקד פעילות מרכזי להעשרת ילדים ובני נוער
ממשלת הליכוד פעלה להרחבת הפעילות המתקיימת במתנ"סים  תוך התייחסות מיוחדת לתפקיד המתנ"סים ביישובים בהם הוחל ביישום הרפורמה
הליכוד יקצה את המשאבים הדרושים כדי להמשיך בחיזוק המתנ"סים ובהרחבת הפעילות המתקיימת בהם
החינוך בגיל הרך
על פי הרפורמה שאישרה ממשלת הליכוד  כל ילד מגיל 3 ומעלה יהא זכאי ללמוד בגני הילדים הציבוריים ללא תשלום
כל ילדי הגנים הציבוריים יקבלו ארוחה חמה בגן
ביצוע הרפורמה יושלם עד שנת 2010
יינתן זיכוי במס לאימהות עובדות שילדיהן נמצאים במעונות יום או בגני ילדים
השכלה גבוהה מחקר ופיתוח
הליכוד יפעל להרחבת הנגישות למערכת ההשכלה הגבוהה ומערך הסיוע אשר יאפשרו לכל המעוניין לרכוש השכלה גבוהה
לשם כך  יינתנו הלוואות נוחות וללא ריבית לסטודנטים למימון לימודיהם  אשר יוחזרו עם תום הלימודים על פי כושר ההשתכרות של כל סטודנט
כמו כן  הממשלה תפחית את שכר הלימוד באוניברסיטאות בהדרגה בעוד 3,000 ₪ לסטודנט  כהמשך ליישום מסקנות וועדת וינוגרד להורדת שכר הלימוד
השכלה גבוהה ומחקר מדעי ברמה גבוהה מהווים צורך לאומי
טכנולוגיה  מחקר ופיתוח הינם קטר היכול להוביל את הכלכלה ואת המשק כולו לצמיחה  כמו גם לקידום מעמדה של מדינת ישראל בקרב הקהילייה המדעית העולמית והעולם כולו
על כן
ממשלת הליכוד תעודד מתן מלגות וסבסוד לימודי סטודנטים בתחומי המדע והטכנולוגיה
ממשלת הליכוד תפעל לשיפור תנאיהם של תלמידי המחקר והסגל האקדמי במוסדות להשכלה גבוהה
ממשלת הליכוד תפעל לקידום ופיתוח רשת התקשורת הבין אוניברסיטאית  המבוסס על תשתית רחבת פס המבטיחה רמת שירות גבוהה ומאפשרת תנאי מחקר ופיתוח שאינם נופלים ברמתם מאלה העומדים לרשות הקהילייה המדעית מחקרית במדינות מתקדמות אחרות בעולם
מדע וטכנולוגיה
מדיניות מדע וטכנולוגיה כללי
ממשלת הליכוד מאמינה כי היתרון היחסי של ישראל הוא במחקר ובפיתוח המשמש מנוע צמיחה למשק הישראלי
ממשלת הליכוד תמשיך ותפעל מתוך הכרה שישראל דלה בחומרי גלם ואוצרות טבע אך עשירה בידע מדעי וטכנולוגי ובפוטנציאל אנושי כביר
על כן  ממשלת הליכוד תפעל לגיבוש מדיניות לאומית כוללת בתחום המחקר והפיתוח ותפעל לתיאום בין הגופים הממלכתיים העוסקים במו"פ וחיזוקם
כמו כן  תפעל ממשלת הליכוד  להגדרת תחומים מרכזיים אותם היא מעוניינת לפתח בהתאם לתרומתם היחסית לכלכלתה ולצרכיה הלאומיים של ישראל וליצירת אוירה מדעית ועסקית אוהדת לשם הרחבת ההסכמים המדעיים הדו לאומיים והבינלאומיים מהם שואבת הקהילייה המדעית בישראל ידע ומשאבים
לשם הבטחת ראיה לאומית כוללת ואובייקטיבית בגיבוש המדיניות תפעל ממשלת הליכוד להמשך קיומה ותקצובה של המועצה הלאומית למחקר ופיתוח אזרחי אשר הוקמה עפ"י חוק
מחקר ופיתוח
ממשלת הליכוד תפעל להגדלת ההוצאה הלאומית למו"פ אזרחי באמצעות שלושת הגורמים העיקריים
המו"פ האקדמי
המו"פ התעשייתי
המו"פ הממשלתי
להלן פירוט
המו"פ האקדמי  ממשלת הליכוד תמשיך לקדם ולהפנות תקציביים ייעודיים לצורך קידום המחקר המדעי במוסדות ההשכלה הגבוהה ומכוני המחקר במטרה להפוך את ישראל למרכז מדעי טכנולוגי עולמי
המו"פ התעשייתי  ממשלת הליכוד רואה בתעשיית ההיי טק חשיבות לאומית גבוהה אשר יש ביכולתה למנף את הכלכלה והחברה בישראל
לכן ממשלת הליכוד תקים ועדת היגוי אשר תגבש מדיניות כוללת  ארוכת טווח אשר תפעל להגדלת ההשקעה במו"פ התעשייתי   לעידוד היזמות הטכנולוגית  להגברת בסיס הידע המדעי של תעשיית ההיי טק   ולהגברת שיתופי פעולה בינלאומיים ולעידודם של משקיעים זרים
וכן להכנת תוכנית אסטרטגית להתמודדות תעשיית ההיי טק הישראלית עם התחרות הטכנולוגית עם מדינות המזרח הרחוק בפרט  והעולם כולו בכלל
המו"פ הממשלתי  ממשלת הליכוד רואה במכוני המחקר הממשלתיים תשתית מו"פ לאומית ורואה במחקרים המוזמנים על ידי הממשלה חלק מקידום הביטחון וכלכלת ישראל
לכן   ממשלת הליכוד תמשיך להכווין ולהפנות תקציבים לפעילות מחקרית במכוני מו"פ ממשלתיים ובגופים אחרים בנושאים כגון  מדע  ביטחון פנים  בריאות  חינוך קליטת עלייה איכות הסביבה  תשתיות לאומיות ועוד
ביסוס מעמד המדענים בישראל
ממשלת הליכוד רואה בדאגה רבה את תופעת  בריחת המוחות   של מדענים ישראלים  המעדיפים להשקיע את כשרונם והשכלתם בחוץ לארץ
הממשלה מכירה בכך שהתופעה בין היתר  הינה תוצאה של מחסור תקציבי  תנאי העסקה ירודים  אפשרויות יוזמה ופיתוח נוחים יותר בחו"ל וירידת מעמדו של החוקר המדעי בישראל
על כן  ממשלת הליכוד תעביר משאבים ותמריצים לעידוד הקמת פרוייקטים חדשים  ליצירת מקומות תעסוקה רבים ככל האפשר ולשיפור תנאי תעסוקת המדענים בישראל
ממשלת הליכוד רואה בקליטת מדענים עולים ושילובם במו"פ ובתעשייה משימה לאומית חשובה מאין כמוה
ובמסגרת זו תפעל להוספת תקציבים והמשך מימונם של פרוייקטים המסייעים למדענים עולים להשתלב בתעשייה ובאקדמיה המדעית
קשרי מידע בינלאומיים
ממשלת הליכוד תפעל ליצירת אוירה מדעית ועסקית אוהדת לשם קיום והרחבת ההסכמים המדעיים הדו לאומיים והבינלאומיים מהם שואבת הקהילה המדעית בישראל ידע ומשאבים רבים ותפעל לשילובם של המדענים הישראלים בשותפויות מחקר בינלאומיות גדולות
ממשלת הליכוד תפעל לחיזוק המודעות בחו"ל לפוטנציאל של ישראל כשותפה בפרויקטים מתקדמים ומתוחכמים
ממשלת הליכוד תבנה בסיס לחיזוק שיתוף הפעולה המדעי מקצועי בין חוקרים מישראל לבין חוקרים מהרשות הפלשתינאית בתחומי מחקר שונים
קידום נשים במדע וטכנולוגיה
ממשלת הליכוד מאמינה כי חברה מתוקנת ומתקדמת צריכה לבנות מערכת תמריצים לקידום נשים במדע וטכנולוגיה
על כן  ממשלת הליכוד תפעל לשינוי דפוסי בחירת המקצוע ותכנון הקריירה אצל נערות צעירות על מנת לעודד את התעניינותם והשתלבותם במקצועות המדע והטכנולוגיה
ממשלת הליכוד תפעל בדרך של העדפה מתקנת באיוש משרות על ידי נשים בתחום המדע
ממשלת הליכוד רואה כמו כן  חשיבות בהמשך פעילותה של המועצה הלאומית לקידום נשים במדע וטכנולוגיה
היערכות ישראל לעידן המידע
ממשלת הליכוד תפעל לגיבוש מדיניות כוללת בנושא הערכות ישראל לחברת המידע ותפעל לקידום חברת המידע ולרתימת טכנולוגיית המידע והתקשורת לצורך השגת היעדים החברתיים והכלכליים של מדינת ישראל
במסגרת זו תפעל ממשלת הליכוד לצמצום הפער הדיגיטלי ולקידום פרוייקט ממשל זמין
צמצום הפער הדיגיטלי
ממשלת הליכוד מאמינה כי הטיפול בפערים הללו חייב להתבצע במהירות וביעילות על מנת לעשות צדק חברתי עם אוכלוסיות שידם אינה משגת לרכוש ציוד וללמוד את המיומנויות הבסיסיות שיידרשו בכל מקום עבודה איכותי בעידן המידע
ממשלת הליכוד מאמינה כי השקעה כלכלית זו תוסיף למשק הלאומי כוח אדם שיתרום רבות לגידול בתוצר המקומי הגולמי
הממשלה תנקוט במסגרת זו בצעדים הבאים
ממשלת הליכוד תסבסד מחירי התקנת ציוד הדרכה והפעלה שוטפת של מערכות תקשורת מחשבים ואינטרנט במוסדות חינוך  חברה ורווחה המשרתים אוכלוסיות בעיירות ובשכונות הטעונות סיוע
ממשלת הליכוד תגדיל את ההשקעה במרכזי האינטרנט הקהילתיים  ברחבי הארץ בכלל ובאזורי הפריפריה בפרט וכן בקרב אוכלוסיות בהן היקף החיבור לרשת נמוך
ממשלת הליכוד תפעל להוזלת מחירי האינטרנט ותקשורת הנתונים בישראל למחירי יעד דומים למחירי המשתמשים במתקדמות שבמדינות העולם
ממשלת הליכוד תעודד פיתוחם של כלי הגנה מפני תכנים פוגעים  לטובת קבוצות אוכלוסייה הנמנעת מלהשתמש ברשת מחשש מחשיפה בלתי מבוקרת לתכנים פוגעים
ממשל זמין
הממשלה בראשות הליכוד שידרגה את מערכת היחסים בין האזרח לממשל באמצעות פרוייקט ממשל זמין
במסגרת פרוייקט זה הוקמו אתרי מידע מתוקשבים של יחידות הממשל והשלטון המקומי שכוללים את כל המידע לו זכאי האזרח ובכך מוענקים לאזרחים שירותים באיכות ונוחות שאינם נופלים משירותי המגזר הפרטי
הנגישות של האזרח למערכות המידע הממשלתיות וכן הביקורת של האזרח על השלטון הפכה ליעילה ותכופה יותר והביאה לשיפור תחושת השותפות של האזרח בחברה הדמוקרטית המודרנית
ממשלת הליכוד הקימה מאגרי מידע ממשלתיים וציבוריים חדשים לביצוע פעילויות משרדיות ושירותים שונים באמצעות המחשב הביתי והעסקי ותמשיך לעשות כן
ממשלת הליכוד תמשיך בהפעלת עמדות למתן שירותי ממשל זמין במקומות ציבוריים כדוגמת סניפי רשות הדואר  לשכות משרד הפנים והביטוח הלאומי
עמדות אלו ישמשו אוכלוסייה אשר אינה נגישה לרשת מסיבות שונות
ממשלת הליכוד תפעל להנפקת אמצעי זיהוי אלקטרוניים  כרטיסים חכמים   אשר יחליפו את אמצעי הזיהוי הקיימים ויאפשרו הזדהות וזיהוי ברשת
ממשלת הליכוד תטמיע את מערכות הסחר האלקטרוני  בקרב הגופים הממשלתיים השונים  במטרה ליצור מסה קריטית של שימושי סחר אלקטרוני אשר יניעו את כלל המשק
פיתוח תשתיות חלל
ממשלת הליכוד רואה בנושא החלל תחום בעל פוטנציאל טכנולוגי וכלכלי רב עוצמה שעשוי לתרום למעמדה הבינלאומי של ישראל ולחזק את מעמדה המדעי
לכן
ממשלת הליכוד תמשיך בהידוק הקשרים וההשתלבות בפרוייקטים של סוכנויות החלל הבינלאומיות לצורך ניסויים  פיתוח מחקרים ושיתוף ישראל בפרוייקט תחנת החלל העולמית המוקמת בחלל
הממשלה תעודד הכנת עתודות מדעיות וטכנולוגיות החלל  כולל מתן סיוע לחינוך הנוער במסגרות השונות  תוך שימוש בנושא החלל כמקדם התעניינות הנוער במדע וטכנולוגיה
עליה וקליטה
כללי
קליטתם המוצלחת של מאות אלפי עולים הוא הישג אנושי  חברתי וכלכלי אדיר
הליכוד רואה בהמשך העלייה מפתח לצמיחתה ועוצמתה העתידית של מדינת ישראל
ממשלת הליכוד תמשיך ותכשיר את המדינה לקליטת יהודים עולים ותושבים חוזרים  ותראה בכך לא רק עשייה לאומית אלא גם תרומה לחיזוקה הכלכלי והתרבותי של ישראל
ממשלת הליכוד תפתח תכניות קליטה מגוונות שמאופיינות בגישה שמשתפת את העולה בתהליך קליטתו ושרותי הממשלה ניתנים לו ככלי עזר
כך בין השאר הסיוע במציאת דיור ותעסוקה   כיבוד תפיסתו לגבי חינוך ילדיו  הערכת עדיפויותיו התרבותיות והבנה שהוא יודע מה טוב עבורו
הממשלה תסיים את פינוי אתרי הקרוונים לאחר שפינתה את רובם במהלך כהונתה ותמשיך במתן סיוע נרחב במציאת פתרונות דיור
הממשלה תמשיך בתוכנית קמ"ע   קליטת מדענים עולים   שתממן העסקתם של מאות מדענים עולים שיעסקו במחקר אקדמאי
הממשלה תמשיך ותפעל לסייע לעולים חדשים למצוא תעסוקה הולמת שדגש מיוחד יינתן לתחומים הבאים   ההיי טק  תיירות  רפואה  אחיות  ספורט  אומנות ומדע
ממשלה תחזק את שיתוף יהודי התפוצות במימון ההשתלבות של העולים בחברה הישראלית כדי לאפשר קליטה מוצלחת בהתמודדות עם הקשיים הכלכליים חברתיים בקליטתם
הממשלה תמשיך ותפעל כנגד תופעה של התנכרות ואפליה כלפי העולים
נמשיך ונאבק למען סובלנות ופתיחות תרבותית להוויה הייחודית של העולים
הממשלה תמשיך ותפעל למציאת פתרונות דיור הולמים לעולים   עדכון המשכנתאות והארכת תקופת הזכאות  זאת תוך שמת דגש על המשפחות החלשות והותיקות
הממשלה תרחיב את תוכנית הסריקה המחודשת של עיסוקיהם הנוכחיים של עולים וחוזרים מן השנים האחרונות על מנת לשלבם במקצועותיהם המקוריים כך שהמשק הלאומי יוכל ליהנות מהשכלתם ושהם עצמם יהיו יותר מרוצים מקליטתם
הממשלה תמשיך במגמת התמיכה בסיוע לילדי העולים להיקלט במערכת החינוך ותבסס את שילובם באוניברסיטאות ובמכללות במימון מוגדל
הממשלה תקצה תקציבים מיוחדים לטיפול בקליטת הנוער העולה ושילובו בחברה הישראלית תוך שימת דגש בטיפול בבני נוער בסיכון והכנת תכניות מניעה וטיפול לצעירים עולים בקבוצות סיכון
קליטת יהודים מברית המועצות לשעבר בחברה הישראלית
הממשלה תמשיך ותרחיב את הפעולות ליצירת מקומות עבודה לעולים ותמשיך ביישום מסקנות ועדת פרופ' ברונבר להגדלת מספר מקומות העבודה עבור מהנדסים  רופאים  מדענים  מורים ואנשי מקצוע אחרים
הוצאתה לפועל של התוכנית מקדמת את המשק הישראלי ומזרזת את כניסת המדינה לעידן הפוסט תעשייתי
תימשך הרפורמה במרכזי ההכוונה  תוך מתן דגש להשמות בתום תהליך ההכוון
הדבר יעלה את רמת היעילות של המרכזים ויגדיל את מספר העולים הנהנים משרותם
הממשלה תמשיך ותעמיק את הטיפול האישי במדענים תוך סיוע בהשמה ו/או הסבה של המדענים לתחומים הנדרשים במשק
צמצום מספר העולים השוהים בפתרונות דיור זמניים והרחבת הזכאות לדיור ציבורי
הממשלה תחזק ותעודד את הסיוע לאלפי העולים המנסים לקדם את מצבם התעסוקתי על ידי השקעה במסלול היזמות העסקית
יימשך הסיוע הכספי להעסקת כ 1500 מדענים בתחומי המחקר והפיתוח ויוגדל מספר המועסקים בתוכנית
הממשלה תמשיך ותגדיל את מספר התקנים למדענים במצבת כוח האדם של אוניברסיטאות  מכללות  מפעלים ומכוני מחקר
הממשלה תמשיך במדיניות של הגדלת מספר מקומות הסטאג' לרופאים ושילובם במערך הרפואי
הממשלה תיתן עדיפות למורים עולים במיוחד במדעי הטבע ובמתמטיקה ותיעזר בהם בקליטת תלמידים עולים
הממשלה תמשיך ותגביר באופן משמעותי פעולות בתחום התרבות היהודית והישראלית באוניברסיטאות ובאולפנים על מנת לתת רקע וידיעה ביהדות ובציונות
הממשלה תמשיך ותחזק את מעמדו של העולה   פנסיונר מארץ מוצאו ותכיר בוותק העבודה לצורך חישוב הפנסיה
כמו כן תכיר הממשלה בוותק בעבודה לאסירי ציון הכלואים וגם למסורבי עליה שנשארו בלי עבודה עקב הפעילות הציונית
הממשלה תפעל גם בזירה הבינ"ל לתשלום הפנסיה מארץ המוצא
יוגדל מספר כיתות הלימוד שנפתחו לאוכלוסיות חריגות  עיוורים  חרשים  פגועי נפש  פגועי סמים
קליטת יהודים מאתיופיה בחברה הישראלית
לאחר פינוי רוב אתרי הקראוונים בתקופת כהונת הממשלה  תמשיך הממשלה בסיום פינוי האתרים הנותרים תוך מתן פתרונות דיור ציבורי ומשכנתא מיוחדת לעולי אתיופיה
הממשלה הצליחה בהעלאת 4,500 מבני הפלשמורה ב 1998
הממשלה תשלים את תהליך העלאתם לארץ של זכאי העלייה מאתיופיה ותמשיך ותסייע לקליטת יהדות אתיופיה בארץ
הממשלה תמשיך בתוכנית המיוחדת שהפעילה למניעת נשירה  תגבור לימודים לבגרות והגדלה משמעותית במספר הכיתות לילדים עולים
תימשך ותורחב תמיכת הממשלה באגרות חינוך עבור עשרות אלפי ילדים
יימשך ויורחב הפרויקט שיזמה הממשלה בתחום הלימודים הגבוהים ומקיף למעלה מאלף סטודנטים
הממשלה תמשיך ותרחיב את תוכנית התעסוקה שהקימה לצעירים וצעירות מחוסרי דיור משוחררי צה"ל ושרות לאומי בקיבוצים שונים ברחבי הארץ
הממשלה תמשיך ותגביר את פרוייקט הכשרת מנהיגים קהילתיים ליוצאי אתיופיה
בתום ההכשרה ישובצו הבוגרים בקהילתם בתפקידי מנהיגות כאשר המגמה היא ליצור התאמה ואינטגרציה בין מנהיגי העדה המסורתיים לבין המנהיגים המקובלים במדינה
הממשלה תמשיך במגמת תגבור לימודי לאלפי תלמידים אתיופים בחטיבות העליונות מתוך מטרה להגדיל את שיעורי מקבלי הבגרות
לאור ההצלחה הרבה יימשך ויורחב שילוב בני העדה בקורסי תעסוקה מקצועיים  כולל הסבות מקצועיות לתחומים נדרשים
הממשלה תתמיד בשילוב עולי אתיופיה בחברה הישראלית תוך שמירה על נכסי תרבות אותם הביאו עימם עשרות אלפי העולים שהגיעו ארצה
עידוד העלייה מארצות המערב
ממשלת הליכוד תיזום מחקר מעמיק בדבר עמדות יהודים בארצות הרווחה לגבי עלייה לארץ
בהמשך תכין תכניות עדכניות לעידוד העלייה ותפעיל את מערך השליחים בהתאם
תוך שימת דגש על עידוד עלייה של קבוצות וקהילות ושל בודדים בעלי מקצועות נדרשים בארץ
איכות סביבה
כללי
גורמי התחלואה העיקריים בשנים האחרונות הינם זיהומי סביבתיים מהאוויר  מהמים ומהקרקע
הדרך לצמצום הפגיעה בבריאות הציבור נובעת בראש ובראשונה ממיגור הזיהומים הסביבתיים
מכאן שהטיפול בסביבה הינו צורך אנושי בעל חשיבות לאומית אשר חייב להיות מרכיב עיקרי בסדר העדיפות הלאומי של הממשלה
ממשלת הליכוד העלתה את נושא איכות הסביבה במדרגות סדר העדיפות הלאומיות ותמשיך בכך ביתר שאת על מנת לתת פתרונות הולמים לבעיות איכות הסביבה ובכך לשפר את בריאות הציבור ואיכות החיים במדינה  וכן לשמור על מאפיינה הטבעיים של המדינה ולחזק את מעמדה של ישראל בארגוני איכות סביבה גלובליים ואזוריים
איכות האוויר
ממשלת הליכוד מכירה בכך כי לזיהום האוויר קיים מחיר בריאותי כבד אשר גורר אחריו השלכות כלכליות כבדות על המשק הישראלי
ממשלת הליכוד מתחייבת לעודד מעבר לתחבורה ותעשייה פחות מזהמת
ולתמוך בהמשך קידום חקיקת חוק אוויר נקי שמטרתו הבטחת איכות האוויר בישראל
כמו כן תעודד ממשלת הליכוד כללים אלו
אכיפה קפדנית והחמרה של תקני פליטה  כולל שימוש תכוף בצווים אישיים למזהמים ומתן קנסות מרתיעים
כמו כן יימשכו בדיקות הפתע במפעלים לצורך בדיקת עמידה בתקני פליטה  ובפרט באזור מפרץ חיפה הסובל מזיהום האוויר הגבוה במדינה
הורדת תכולת הגופרית בדלק לרכב והגברת הפיקוח על זיהום אוויר מכלי רכב
שימוש בדלק דל גופרית בתחנות הכוח  תוך מעבר לשימוש בגז טבעי
אכיפת אמות מידה מערביות על התעשיות הכבדות ותחנות הכוח ופריסת תחנות ניטור נוספות
ניקיון וטיפול בפסולת
הפסולת בישראל  ובעיקר הפסולת המוצקה והחומרים המסוכנים  מהווה סכנה למי התהום וגורמת מטרדי ריח וחזות קשים ושרפות המזהמות את האוויר
הממשלה תמשיך ותפעל לפתרון משולב של בעיית הפסולת על בסיס הכללים הבאים
המשך הפעלת צווי ניקיון לטיפול באזורים ברשות הרבים עם מצבורי פסולת המהווים מטרד לציבור
המשך עידוד מוצרים   ירוקים   והטלת אגרות על המזהמים
מתן תמריצים כלכליים ליזמים פרטיים להקמת תעשיות לפתרון משולב ולטיפול בפסולת למחזור
המשך מדיניות התקנות שהנהיגה ממשלת הליכוד לשיפור הסדרי הטיפול בחומרים מסוכנים במסגרת בטיחות במפעלים
עידוד מחזור הפסולת והפחתת ייצור הפסולת
איכות המים בישראל
משאב המים בישראל מוגבל ונתון לתנודות חריפות
איכות מי השתייה בישראל ירודה ומקורות מים רבים מזוהמים
ממשלת הליכוד מייחסת חשיבות רבה למניעת זיהום המים בפסולת תעשייתית  בחומרי הדברה  בתמלחות  בחומרים מסוכנים ורעילים  במזבלות פיראטיות ובדליפות דלקים  שמנים וביוב
לכן
תופעל תוכנית לטיהור כולל של בארות המים המזוהמים בישראל
תופעל תכנית אב לאגן ההיקוות של הכנרת  שתבטיח שמירה על איכות המים  פיתוח מבוקר בחופים ושמירת אזורים טבעיים ופתוחים
תגובש תוכנית אב לטיפול בבעיית זיהום נחלי הגליל והגולן
יוגבר השימוש בפוטנציאל הזמין של מי קולחין לחקלאות  לגינון עירוני לתעשייה ולשיקום נחלים  ויינתן דגש למציאת פתרונות להשבת מים
הימנעות משאיבת יתר מאקוויפר החוף  על מנת לעצור את תהליכי ההמלחה
ממשלת הליכוד תמשיך בתוכנית הרב שנתית שיזמה לשיקום וניקוי הנחלים וסילוק מזהמים  באמצעות הקצאת מים בכמות ובאיכות שתאפשר תפקודם כמרחבים ירוקים לשימור טבע  נופש ותיירות
תיושם תכנית המתאר הארצית למשק המים שגיבשה הממשלה הנוכחית
תיושם החלטת הממשלה לצמצום הרגולציה במשק המים על ידי הקמת רשות מים
קרינה
לקרינה הבלתי מייננת עלולות להיות השפעות בריאותיות קשות על הציבור הנחשף אליה
לכן
ייאכף חוק הקרינה הבלתי מייננת  התשס"ד  2004  שחקיקתו קודמה על ידי ממשלת הליכוד  ואשר מטרתו להגן על הציבור ועל הסביבה מפני השפעות של חשיפה לקרינה בלתי מייננת מאנטנות סלולריות  אנטנות שידור  מתקני חברת החשמל ועוד
כמו כן החוק יסדיר את העיסוק במקורות קרינה ומתן שירות קרינה  בין היתר על ידי קביעת איסורים וחובות בהתאם לעקרון הזהירות המונעת
פיתוח תחבורתי
אחד מגורמי זיהום האוויר העיקריים הינו זה הנפלט מכלי התחבורה הפרטיים והציבוריים
ממשלת הליכוד מאמינה כי יש להציב את התחבורה הציבורית כאלטרנטיבה אטרקטיבית  על מנת להביא להפחתת כמות כלי הרכב בכבישי ישראל ולהפחתת מפגעי זיהום האוויר והרעש
לשם כך יינקטו הפעולות הבאות
פעולות אכיפה למניעת זיהום אוויר מכלי רכב על ידי ניידות לאיתור רכבים מזהמים
עידוד השימוש בכלי רכב ידידותיים לסביבה באמצעות הורדת נטל המס
יישום ואכיפת תקני סביבה מחמירים להגנה מפני זיהום האוויר ורעש
מתן עדיפות לתחבורה ציבורית על ידי איחוד כל מערכות התחבורה תחת אחריות משרד ממשלתי אחד  הפניית משאבים  הקצאת שטחים  קביעת מחירים אטרקטיביים ופיתוח מערכות מידע משולב על כל אמצעי הנסיעה
בתחום פיתוח מערכות הכבישים  יושם הדגש על שדרוג כבישים קיימים  בתכנון והתווית רשת הכבישים
המשך מגמה זאת תביא בין השאר  לחסכון במשאבי קרקע  הקטנת זיהום האוויר  הפחתת הרעש  שימור שטחים פתוחים  ערכי טבע נוף ומורשת וצמצום נגע תאונות הדרכים
הגנה על החופים והים
החוף במדינת ישראל הינו משאב מוגבל  הנתון למערכת לחצים גדולה
בכנסת האחרונה  הממשלה בראשות הליכוד הביאה להשלמת חקיקת חוק החופים  התשס"ג  2003  שמטרתו להגן  לשמור ולשקם את החופים
ממשלת הליכוד תמשיך במבצע ניקיון חופים שבמהלכם ינוקו עשרות קילומטרים של קטעי חוף ותקים מאגרי ציוד ייעודי לטיפול בזיהומים לאורך חופי הים התיכון ומפרץ אילת
ממשלת הליכוד תמשיך לאסור בניית בתי מגורים ומלונות דירות לאורך קו החוף ובעורף המרינות
ממשלת הליכוד תמשיך בהפחתת הזרמת שפכים לים והפחתת זיהומו ממקורות תעשייתיים ועירוניים  כולל במפרץ חיפה
תכנון העיר אילת והגידול בתיירות יותאמו לכושר הנשיאה הסביבתי בעיר זו  שבה המערכת האקולוגית הימית היא פגיעה במיוחד
תופסק הזרמת השפכים לים ויוגבר שיתוף הפעולה עם המדינות השכנות למניעת מפגעים סביבתיים ולטיפול בהם
שקיפות מידע סביבתי ושיתוף הציבור בהליכי תכנון
ייאכף חוק המידע הסביבתי  התשס"ג  2003 שחקיקתו הובלה על ידי ממשלת הליכוד
חוק זה נותן ביטוי מעשי לזכותו הבסיסית של כל אזרח להיות מיודע למצב הסביבתי המשפיע על בריאותו
בהתאם לחוק  כל רשות תחוייב להעמיד לרשות הציבור מידע סביבתי באופן יזום ובחינם
פרסום המידע צפוי גם להשפיע רבות על התנהלותם של מזהמי הסביבה השונים
ממשלת הליכוד מאמינה כי מעורבות הציבור בהליך קבלת החלטות ובמיוחד בהליכי תכנון בתכניות בעלות השלכות סביבתיות הינה תנאי חיוני להבטחת איכות החיים והרווחה של תושבי הארץ
ולכן
יש לעודד מעורבות ציבורית ברמה הארצית והמקומית בנושאי תכנון וסביבה
יש לקדם כללים ותקנות המחייבים יזמים להציג בפני הציבור את תוכניותיהם וההשלכות הסביבתיות שלהן
יש לקדם כללים לבחירת נציגי ציבור בועדת התכנון  בכדי למנוע בחירה של בעלי עניין כלכלי כנציגי הציבור הרחב
מניעת מפגעי רעש
ממשלת הליכוד תמשיך לפעול בשיתוף עם המשטרה לטיפול בעבירות של גרימת רעש  בדיקת נוהלי טיפול ואזעקות נכס והכנת פורמטים לקליטה וטיפול בדוחות
ממשל הליכוד תפעל להפעלת מערך לניטור רעש בעיקר סביב שדות התעופה ומוקדי רעש
ממשלת הליכוד תמשיך בגיבוש קריטריונים בניסוח תקנות למניעת רעש מכבישים במסגרת הועדה הבין משרדית
ממשלת הליכוד תמשיך ותרחיב את מערכת האכיפה לעברות של גרימת רעש שהקימה ותסדיר ברירות משפט ועבריינים
חקיקת תיקון חוק רישוי עסקים   מד רעש בדיסקוטקים   קודמה והושלמה ע"י ממשלת הליכוד ומטרתה להגביל את רמות הרעש המושמעות במועדונים  וזאת במטרה להגן על בריאות הציבור הנחשף לרעש זה
חקיקה ואכיפה
ממשלת הליכוד תקדם חקיקה סביבתית והתקנת תקנות המיישמות ומעגנות עקרונות סביבתיים ובכלל זה חוק המזהם  משלם  אשר יטיל קנסות על מזהמים בסכום אותו לא השקיעו על מנת למנוע את המפגע  חוק סביבה חינוכית בריאה שיחייב מוסדות חינוך לעמוד בסטנדרטים מחמירים של הגנה על בריאות התלמידים  תקנות תסקירי השפעה על הסביבה  תקנות מחזור  תקני רעש וזיהום אוויר  הגבלות על אזורי תנועת רכבי שטח וכיו"ב
ממשלת הליכוד תמשיך באכיפת קפדנית של החוקים והתקנות הקיימים למניעת זיהומים סביבתיים  תוך הטלת סנקציות ענישתיות ואי מתן מענקים והטבות לגורמים מזהמים
ממשלת הליכוד תקדם יוזמה להקמת בית דין סביבתי
קידום המגמות הסביבתיות בישראל
כדי לעודד ולייעל את הטיפול בנושאי הסביבה  תפעל ממשלת הליכוד לקידום הנושאים הבאים
גיבוש תוכנית לאומית שתפרט את היעדים הסביבתיים למדינת ישראל  בחשיבה ארוכת טווח
המשרד לאיכות הסביבה יחוזק בתקציבים וסמכויות  ויהווה גורם חשוב בתכנון
כמו כן יחוזק הקשר ושיתוף הפעולה בין המשרד לאיכ"ס למשרדי הממשלה האחרים
השקעה במחקר ופיתוח ממשלתי במכוני המחקר הממשלתיים בנושאי איכות סביבה
הקצאת משאבים למשרדי הממשלה  לאקדמיה ולמרכזי המחקר והפיתוח על מנת לעודד פיתוח טכנולוגיות חדשניות וידידותיות לסביבה
הכנסת שיקולי כלכלה סביבתית  לתימרוץ המערכת המשקית כדי שתפעל בדרך ידידותית לסביבה
הכללת העלות הסביבתית בתחשיבי עלות תועלת  הקמת קרנות על בסיס   המזהם משלם   היטלי פיתוח  מסי פליטה ודומיהם
ישולבו תכניות לימוד העוסקות בשמירת טבע ואיכות הסביבה במערכת החינוך הפורמאלי והלא פורמאלי  והכשרת מורים בנושא
שיתוף פעולה אזורי ופעילות בינלאומית פרלמנטרית בנושא איכות הסביבה
בעיות סביבתיות וערכי טבע ונוף אינם תחומים בגבולות מדיניים
לפעולות אנטי סביבתיות הנעשות במדינה אחת  ישנן השלכות על כלל האזור
לכן
ממשלת הליכוד תמשיך לכונן יחסים בינלאומיים ולהדק קשרי שיתוף פעולה בתחומי איכות הסביבה
תצטרף לאמנות ולהסכמים בינלאומיים ותאמץ תקנים העוסקים בהגנה על משאבי הסביבה
כמו כן תהדק הממשלה את שיתוף הפעולה הסביבתי אזורי בים התיכון ובמזרח התיכון ותנהל פרוייקטים משותפים עם המדינות השכנות  תמשיך את הפעילות עם הרשות הפלסטינית במסגרת הEEC ובמסגרות אחרות ותקים צוותי פיקוח משותפים באזורי קו התפר כדי לאתר מפגעים ולתקנם
כמו כן תפעל הממשלה לתכנון כלכלי ותיירותי משותף מלווה בתנאים סביבתיים קפדניים
שמירה על השטחים הפתוחים
השטחים הפתוחים חשובים לאדם וחיוניים לקיום חברה אקולוגית בריאה
הביקוש הגובר לשטחי בנייה מחד  ומצוקת השטחים הפתוחים במדינת ישראל מאידך  מחייבים מתן מענה קרקעי משולב לצורכי הבינוי ולהגנה על תבנית נוף המולדת
לכן
ממשלת הליכוד תפעל לקדם מדיניות לאומית לפיתוח בר קיימא וליישומה  תוך שמירה על הנוף והקרקע ושימוש חסכוני ויעיל במשאבים אלה
לשטחים הפתוחים יינתן מעמד סטטוטורי  תכנוני בתוכניות מתאר ארציות  מחוזיות ומקומיות
אזורים בעלי חשיבות נופית או טבעית אשר מעמדם הסטטוטורי אינו מעניק להם הגנה  יוכרזו כשטחים לשימור
יופנו מאמצים ותמריצים לפיתוח המערכות העירוניות הקיימות ולהתוויית הבינוי בתחום השטח המובנה
רק לאחר מכן יורחבו תחומי היישוב תוך שמירה על פארקים וחיצים ירוקים בין הערים
הפשרת שטחים לפיתוח תיקבע רק על פי מדיניות התכנון הארצית  תוך שימת דגש על הצורך לטפח התיישבות נרחבת בנגב  בגליל  באשור ירושלים רבתי ובאזורי הביטחון ביהודה ושומרון
תינתן עדיפות לקריות תעסוקה מרכזיות קיימות  שיפעלו תחת תקנים ונהלים מחייבים של איכות הסביבה
תכניות פיתוח יחויבו בהצגת תסקיר סביבתי בטרם קבלת אישור
שימור מבנים ואתרים
הממשלה בראשות הליכוד שינתה לראשונה את היחס ותשומת הלב הממשלתיים והציבוריים לנושא שימור אתרים ומבנים היסטוריים בארץ ישראל
הממשלה רואה בשימור אתרים ומבנים היסטוריים וארכיאולוגיים ובכלל זאת אתרי התיישבות ואתרים הקשורים למורשת הציונית כלי חשוב בטיפוח הזהות הלאומית ובגיבוש מורשת התיישבותית
לכן
ממשלת הליכוד תוסיף ותפעל לעידוד שימור מבנים ואתרים באמצעות העלאתו במדרג סדר העדיפויות הלאומי  קידום חקיקה מתאימה ויוזמות חינוכיות קהילתיות ותיירותיות  הכנת רשימות השימור המחוזיות ועיגונן הסטטוטורי והקצאת משאבים במסגרת תקציב המדינה
ייעצרו ההרס וההזנחה של אתרים בעלי משמעות היסטורית  מקומית ולאומית ויושם דגש מיוחד על עצירת הרס האתרים ההיסטוריים בירושלים  בירת ישראל
ירושלים והרי יהודה
טיפוח דמותה של ירושלים כעיר בירה וכמרכז בינלאומי דתי ורוחני מחייב קבלה של עקרונות שימור סביבה וטבע ופיתוח בר קיימא
בפיתוח העיר יושם דגש על שימור מבנים ומרקמים בעלי ייחוד היסטורי וארכיטקטוני שיוקנה להם תוכן התואם את צרכי החברה היום
כן תובטח פתיחות מבטי הנוף הייחודיים לירושלים
לחיזוק אופייה הייחודי של ירושלים כעיר של   הרים סביב לה   תשמר טבעת ירוקה סביב העיר ותבדיל בחדות בין המרחב הבנוי למרחב הפתוח
במרחב הרי יהודה  הריאה הירוקה הפתוחה והרצופה החשובה ביותר במדינת ישראל  ישמר בקפדנות האופי הכפרי והפתוח
גבולות העיר ירושלים יקבעו כך  שמרכז הכובד של האוכלוסייה היהודית לא יעבור מערבה אלא יחוזק בתחומי הגבולות המוניציפאליים הקיימים
שימור מערכות אקולוגיות
ארץ ישראל נמצאת בנקודת מפגש של שלוש יבשות ועל כן נתברכה במגוון גדול של בעלי חיים וצמחי בר ייחודיים ונדירים שהם חלק בלתי נפרד מנוף ארצנו ומיופייה  תורמים להתפתחותה בתחומים רבים  ומהווים מערכת טבעית מיוחדת במינה שיש לשמרה
הערך הרגשי מוסרי בשימור הסביבה חשוב ביותר מן הבחינה החינוכית  להעמקת הקשר בין האדם לסביבתו
לכן ממשלת הליכוד תדאג לכך
בתי גידול נדירים ומערכות אקולוגיות ייחודיות ישמרו כמכלול במרחב הטבעי שלהם
המחקר והטיפול במינים של צומח ובעלי חיים העומדים בפני הכחדה   יחוזק ויתוגבר במשאבים
ים המלח הינו מערכת אקולוגית יחידאית בעולם כולו ועל כן ממשלת הליכוד רואה חשיבות עליונה בשמירה על פנינת טבע ייחודית זו  ומציאת פתרון מיידי לתופעת התייבשות ים המלח והיווצרות הבולענים סביבו
הושלמה חקיקת חוק זכות הטבע למים במהלך כהונתה של ממשלת הליכוד
חוק זה יחייב את נציב המים להקצות לטבע כמות מים מינימלית הכרחית על מנת למנוע התייבשות של מערכות אקולוגיות שהתייבשו
זכויות בעלי חיים
ממשלת הליכוד תמשיך ליצור אכיפה מוגברת של הוראות חוק צער בעלי חיים משנת 1994 וכמו כן
תמשיך ותגביר את החינוך לאהבת החי ושמירה עליו בכל מוסדות החינוך
תמשיך בהפעלת מוקדים לחילוץ והצלת חיות במצוקה ובתי מחסה נאותים לבעלי חיים חסרי בית
תצמצם את הניסויים בבעלי חיים בישראל בהתאם ליעדים שקבע האיחוד האירופי
תגבר את האכיפה והחמרת הענישה כנגד כל מי שיצוד חיות מחמד לצורכי אכילה
ממשלת הליכוד תמשיך ותגביר את התמיכה הממלכתית בארגונים הפועלים למען בעלי החיים ורווחתם
תרבות
כללי
תנועת הליכוד מכירה בזכות ליצור תרבות ולצרוך תרבות זכות בסיסית של כל אזרח  כמו זכותו לבריאות ולחינוך
העשייה התרבותית  על תחומיה השונים והמגוונים  יוצרת את מיטב הנכסים הרוחניים של החברה הישראלית  ומהווה רכיב חשוב ומרכזי הן בקביעת איכות חייה והן בעיצוב דיוקנה זהותה וייחודה
היצירה התרבותית והאומנותית תורמת להתגבשותה של סולידריות חברתית ושל מערכת ערכים משותפת לאזרחי המדינה
מדינת ישראל התברכה בחיי תרבות משגשגים
יוצרים ישראליים זוכים להערכה בינלאומית   המפעל התרבותי מעסיק רבבות עובדים וישראל היא בין המדינות המובילות בעולם בצריכת תרבות
הליכוד יפעל להמשך פריחתה של התרבות הישראלית  המהווה חלק חשוב בחזון הציוני
תקציב התרבות
בשנת 2000 עמד תקציב התרבות על סך 420 מליון ₪
ממשלת הליכוד חיזקה את ההשקעה בתרבות  ובשנת 2005 היה תקציב התרבות 525 מליון ₪
הליכוד יפעל להמשך הגידול בתקציב התרבות  במטרה להגיע ליעד של 800 מליון ₪ תוך 4 שנים
ממשלת הליכוד קבעה קריטריונים שקופים ושוויוניים לחלוקת תקציבים למוסדות תרבות
הליכוד יפעל להשלמת הקריטריונים בכל תחומי העשייה התרבותית
עקרונות פעולה חיזוק
הפעילות בפריפריה
ממשלת הליכוד נתנה תמריצים מיוחדים לפעילות של מוסדות תרבות בפריפריה  ולהעלאת מופעי תרבות בפריפריה
הליכוד ימשיך ויחזק את הפעילות התרבותית בישובים המרוחקים מהמרכז
תרבות בקהילה
ממשלת הליכוד הגדילה את המשאבים המוקצים לפעילות קהילתית בתחום התרבות  תוך מתן עדיפות לפעילות המתקיימת בפריפריה החברתית והגיאוגרפית
הליכוד יפעל לחיזוק העשייה התרבותית בקהילה ולמתן אפשרות לכל אדם לממש את זכותו להשתתף ביצירת התרבות הישראלית
שימור המורשת התרבותית של עדות ישראל
ממשלת הליכוד הגדילה את ההשקעה בארגונים העוסקים בשימור המורשת התרבותית של עדות ישראל
הליכוד ימשיך ויפעל להנחלת המורשת התרבותית העשירה של עם ישראל ולחיזוק הפעילות הנרחבת בתחום זה
עידוד היצירה הישראלית
ממשלת הליכוד הקצתה משאבים מיוחדים לעידוד היוצרים הישראליים בכל תחומי התרבות
הליכוד ימשיך ויעודד יצירה ישראלית מקורית באמצעות תמריצים כלכליים ייחודיים
חיזוק הפרינג' התרבותי
במדינת ישראל פועלים מאות יוצרים בכל תחומי התרבות מחוץ למסגרות הממוסדות
ממשלת הליכוד הגדילה באופן משמעותי את ההשקעה ביוצרים אלה  והליכוד ימשיך ויחזק את פעילות הפרינג' התרבותי
שימור אתרי מורשת הציונות
ממשלת הליכוד החלה בביצוע פרוייקט לשימור 50 אתרים המהווים אבן דרך בהיסטוריה הציונית
הליכוד ירחיב ב4 השנים הקרובות פרוייקט זה ל50 אתרים נוספים
פעולות תרבות במערכת החינוך
הליכוד יפעל להרחבת פעולות התרבות במערכת החינוך  במטרה לחנך את הדור הבא לצריכת תרבות וליצירה אמנותית
במסגרת זו יוגדלו התקציבים המיועדים  לסל תרבות ארצי   ותיקבע תכנית ליבה של מופעי תרבות בה יחויבו כל בתי הספר הקשורים  לסל תרבות ארצי
עידוד לימודי אמנות
ממשלת הליכוד חיזקה את התמיכה במוסדות ללימודי אמנות  והחלה בהענקת מלגות לתלמידי אמנות מהשכבות החלשות
הליכוד יגדיל את המשאבים המיועדים לפרוייקט המלגות במטרה להעניק לכל אזרח הזדמנות שווה ליטול חלק בעשייה התרבותית
טיפוח מצוינות
ממשלת הליכוד העניקה תמריצים מיוחדים למוסדות תרבות שהגיעו להישגים אמנותיים ושזכו להערכה בינלאומית
הליכוד ימשיך ויטפח את המצוינות האמנותית  בד בבד למתן תמריצים לניהול יעיל ומאוזן של מוסדות תרבות
מפלגת הליכוד סבורה שאין זה מן הראוי שבמדינה מתוקנת אומנים ויוצרים מרכזיים יגיעו בערוב ימיהם לפת לחם
אי לכך היא תדאג לעגן בחקיקה מסודרת   את זכויותיהם ביצירתם ותבדוק כיצד ניתן למסות יוצרים במיסוי רב שנתי התואם את אי הסדירות ואי הקביעות שבפרנסתם ובכושר השתכרותם
במאה ה 21  הטלוויזיה היא כלי רב עוצמה שאין שני לו לעשייה תרבותית
לכן מפלגת הליכוד מתחייבת ליישם ללא דיחוי את מסקנות הדוחות הציבוריים שהמליצו על חקיקת חוק חדש לרשות השידור המפריד בינה לבין המערכת הפוליטית  וליצור ערוץ טלוויזיה ציבורי  שיוקדש ליצירה ישראלית מקורית  דרמטית ותיעודית
ערוץ שניהולו יהיה תקין ושיתן תמורה לאגרה
מפלגת הליכוד רואה בקולנוע הישראלי ענף אמנות מרכזי והיא תדאג לחזק ולהעצים את מעמדו בארץ ובעולם  תוך העברת תקציבים מסודרת לתמיכה ממוסדת בתחום
מאחר ומפלגת הליכוד מכירה בתסריטאי ובבמאי הטלוויזיה והקולנוע כיוצרים מרכזיים בתרבות העכשווית  היא מתחייבת לדאוג בחקיקה מסודרת לכך שזכויות הקניין הרוחני יישארו ברשותם ושהם יהיו זכאים לתמלוגים עבור השימוש הפומבי ביצירותיהם
ספורט
כללי
ממשלת הליכוד תפעל לקידום הספורט בחברה הישראלית
במהלך כהונתה החולפת של ממשלת הליכוד הושם דגש רב על קידום הספורט ושילובו בציבוריות הישראלית
רוה"מ בנימין נתניהו אף הגדיל לעשות והקצה מתקציב משרדו 10 מיליון ₪ לצורך מימון המשלחת הישראלית לאולימפיאדת אטלנטה 96  ובכך היה ראש הממשלה הראשון שנהג כך
מטרתה של ממשלת הליכוד להביא לכך שבמאה ה 21 הספורט יהווה את המכשיר הייצוגי החשוב ביותר של מדינת ישראל על מנת להגיע לפריסה הרחבה ביותר בתודעה העולמית של העשייה בישראל
בנוסף  ברור וידוע בתנועת הליכוד כי הספורט הוא האמצעי היחיד שמסוגל ליצור שוויון בין כל שכבות ומגזרי החברה הישראלית ולקדם סוגי אוכלוסייה עם מאפיינים חלשים
מחקרים בינלאומיים שהתפרסמו בעשרים השנים האחרונות מוכיחים חד משמעית כי ספורט מקצועני ייצוגי ברמות הגבוהות ביותר הוא תוצר של רקע סוציו אקונומי נמוך מהנורמה  ממשלת הליכוד תפעל לביטוי מלא של מגזרים אלה במטרה להפוך נחשלות למצויינות
הקמת משרד ספורט
הממשלה מתחייבת להקמת משרד ספורט כנהוג ברוב המדינות הדמוקרטיות
משרד אשר ירכז את כל הפעילות הספורטיבית העממית  המקצוענית והתחרותית וינווט את חלוקת הכספים בהתאם
משרד אשר יתווה קווים למדיניות של תוכנית אב לשבע השנים הקרובות בנושא פעילות בני נוער ונשים בספורט כדי ליצור בסיס למצויינות
שר ספורט
ממשלת הליכוד מתחייבת למנות שר ספורט במשרה מלאה שירכז וינווט את כל מדיניות הספורט בישראל ומשרדו יתוקצב בהתאם על מנת להבטיח הצלחה בתחום בארץ ובייצוג הבינלאומי
תקצוב ומענקים
מחקרים שהתפרסמו בראשית העשור מגלים כי בספורט הישראלי מנוהל במחזור הקרוב למיליארד שקל בשנה  כספים אלו אינם מנותבים ע"פ צרכי החברה הישראלית ומטרותיה
ממשלת הליכוד תפעל לשינוי שיטת חלוקת התקציבים הנהוגה כיום בספורט הישראלי
ממשלת הליכוד תפעל לביטוי נכון של היערכות הכספית של הספורט הישראלי
הבסיס לחלוקה יהיה אתי לחלוטין וספורטאים מהענפים שמסוגלים להגיע לצמרת העולמית הכנתם לאימונים תתוגמל בהתאם  הכוונה בעיקר לספורטאים במקצועות הקרב והים בהם הישגיה ישראל את כל המדליות האולימפיות שלה בעשורים האחרונים
תשתית להצטיינות בספורט
הממשלה תפעל להגדלת המענקים והתמריצים לספורטאים מצטיינים אשר יזכו את ישראל במדליות באליפויות עולמיות ובאולימפיאדות
כדי להבטיח להם את התנאים ההולמים ביותר למימוש הצלחתם
מחקרים מוכיחים כי השלב החשוב ביותר בבניית ספורט איכותי הוא איתור הכישרונות הצעירים ואימונם לצורך זה תפעל ממשלת הליכוד לגיוס מאמנים בינלאומיים ידועים בתחומם כדי שיפעלו ויכשירו את המאמנים המקומיים ויעניקו להם את הידע הדרוש
הממשלה תפעל להענקת תנאים הולמים למאמנים בניגוד למצב היום
מתקני ספורט
הממשלה תמפה את כל מתקני הספורט הקיימים היום בישראל ותפעל לשיפורם והתאמתם לתקנים בינלאומיים הגבוהים ביותר ובמקביל תקים מתקנים חדשים ומודרניים שיתאימו לאירוח מפעלים בינלאומיים
ספורט במגזר המיעוטים
הממשלה תפעל לפיתוח תשתית נכונה לפילוח האוכלוסייה הקיימת בישראל  המגזר הערבי ישראלי אינו מנוצל דיו בתחום איתור הכישרונות וכך הם פני הדברים גם בקרב העולים
הממשלה תפעל להקמת אודיטוריום ואולמות ספורט בפריפריה על מנת לגרום לילדים ונוער לעסוק בפעילות ספורטיבית  מצב שאינו אפשרי כעת בגלל מחסור חמור במתקנים
הממשלה תפעל להקמת מתקנים רלוונטיים המתאימים לכל רובדי האוכלוסייה
ספורטאים וארגוני ספורט
הממשלה תפעל לתגבר בכוח אדם מקצועי   בהנהלות האיגודים  התאחדות ובמוסדות השונים באמצעות מינוי ספורטאי עבר ידועים כדי להטמיע את המודעות לתחום הספורט לכל פלחי האוכלוסייה
נשים בספורט
ממשלת הליכוד תפעל לקידום מעמד האישה בספורט הישראלי ע"פ הפרמטרים הנהוגים בעולם והתוצאות שמוכיחות את התקדמות הנשים בספורט הבינלאומי
ספורט עממי
הממשלה תפעל להגדלת כמות שעות החינוך הגופני במסגרת בתי הספר שמטרותיהן לשפר את המודעות של התלמידים לספורט ולהטמיע בהם את הערכים הנדרשים בפיתוח מסגרת הספורט העממי
הממשלה תפעל לקידום הספורט העממי מתוך הכרה בחשיבות העיסוק הספורטיבי בקרב כל פלחי האוכלוסייה ובכל הגילאים
לצורך כך יגויסו אנשי מקצוע וייבנו מתקנים מתאימים ברחבי הארץ
גופים ממלכתיים הפועלים בספורט
הממשלה תפעל לביטול החוק המאפשר למרכזי הספורט הקיימים בישראל   מכבי  הפועל  בית"ר  אליצור  עוצמה ומרכזים אחרים לגבות עמלות מקצבאות הציבור
בכך יהיה לאגודות כסף רב יותר לממן את פעילות ותתבטל התלות של הספורטאים ואנשי המקצוע במרכזים פוליטיים
ממשלת הליכוד תפעל ליישום דו"ח סטרשנוב המחייב שיתוף דמצ"ים   דירקטורים מהציבור   בהנהלות האיגודים הציבוריים בספורט המתוקצבים בכספי ציבור
אלימות וגזענות בספורט
הממשלה תפעל למיגור נגע האלימות בספורט בכל האמצעים החוקיים העומדים לרשותה כולל חקיקה ואכיפה הולמת  תוך הנחיות השר לביטחון פנים להשקיע את מירב המאמצים ביישום האכיפה של החוקים הקיימים וכן תפעל לחקיקת חוקים נוספים אשר יקלו על כל הרשויות במניעה מוחלטת של האלימות באירועי ספורט
הממשלה תפעל במיוחד לביאור נגע הגזענות בספורט בכל האמצעים העומדים לרשותה כולל חקיקה ואכיפה הולמת
שירותי רווחה וחברה מגזריים
שיקום שכונות
מפעל שיקום השכונות יימשך במלוא התנופה ויורחב לכל השכונות הזקוקות לשיקום מקיף וכולל
הממשלה תמשיך ותגדיל את תקציב הפרוייקט לשיקום שכונות שהסתכם בשנת 1998 ב 240 מיליון ש"ח  מהם 170 מיליון לשיקום שכונות ו 70 מיליון ש"ח להשלמת פיתוח בשכונות ותיקות
הפרויקט פועל ב 87 שכונות שיקום וב 38 שכונות חיזוק וכולל למעלה מ 900 אלף נפש
הממשלה תמשיך בהרחבת אלפי דירות ושיפוצים של עשרות אלפי דירות נוספות בשכונות
הממשלה תמשיך בשיפור התשתית ותוספת מבני ציבור וקהילה בכל שכונה הזקוקה לכך
הממשלה תמשיך ותרחיב את תוכנית השיקום החברתי שהופעלה ב 105 שכונות יישובים ומועצות אזוריות
הממשלה תמשיך בחיזוק ישובים ושכונות במגזר הערבי ובמגזר הדרוזי שנכללו בפרויקט ופיתוח
הממשלה תמשיך בחיזוק חברתי  כלכלי ושילוב קהילתי של קבוצות עולים שנקלטו בשכונות ובישובי שיקום
עיירות פיתוח
הממשלה תתמיד בהענקת תנאים מועדפים לערי הפיתוח כדי למשוך אליהן מתיישבים ולשפר את איכות החיים של כל תושביהן
הממשלה תפעל להעברת התעשיות הצבאיות והביטחוניות ממרכז הארץ לאזורי הפיתוח עם דגש מיוחד על הנגב
גמלאים
כללי
הליכוד מכיר בקשיים שנגרמו לחלק מציבור הגמלאים והקשישים כתוצאה מצעדי הבראת הכלכלה שנקטה ממשלת הליכוד האחרונה
צעדים אלו היו כורח חיוני לאור העובדה שהליכוד קיבל את המשק מממשלת ברק כשהוא היה על סף קריסה
הצלחת תכניות ההבראה של הליכוד הביאה ליכולת המדינה לשפר את מצבם של ציבור הגמלאים והקשישים ולגמול להם מתוך הקופה הציבורית שנתמלאה
להלן תוספות שהליכוד מבטיח לציבור הקשישים והגמלאים  בנוסף לשירותים ולהטבות הקיימות
הליכוד מתחייב להוסיף עליהן על פי קצב צמיחת המשק והגידול בהכנסות המדינה  להלן
קצבאות זקנה
הממשלה תבטיח לגמלאים ומקבלי קצבאות הזיקנה הכנסה שתאפשר קיום רמת חיים הולמת
בין השאר על מנת לממש הבטחה זו החל שר האוצר בנימין נתניהו במהלך שנועד להעלות את קצבת הקשישים ב 500 שקלים בחודש
הקצבאות יעודכנו אחת לחודשיים בהצמדה לשכר הממוצע במשק
הודות להטבה זו לא יישארו קשישים בישראל מתחת לקו העוני כפי שמגדירה אותו הלשכה המרכזית לסטטיסטיקה
בנוסף קצבתם של קשישים עולים תעלה בעוד 10 אחוז
דיור
ממשלת הליכוד תמשיך ותפעיל דיור מוגן הולם לאוכלוסיית קשישים הזקוקים לפתרון זה
במסגרת הזכאות לשיכון של משרד השיכון יועלה הסיוע לדיור בשכר דירה לטווח ארוך בעוד 7200 שקלים לשנה 600 שקלים לחודש
תרופות
קשישים רבים נאלצים לוותר על קניית תרופות חיוניות כיוון שאין ידם משגת
או שהם נאלצים לוותר על מצרכי יסוד כדי לממן את התרופות
הטבה זו נועדה לאפשר להם לקנות את התרופות הללו במחיר נמוך המיוחד להם  ולדאוג לבריאותם תוך חיים בכבוד
שווי ההטבה  כ 250 ₪ לחודש   בהתאם לכמות צריכת התרופות החודשית
הנחות בחשמל טלוויזיה ותקשורת
קשישים זכאים ייהנו מהנחות מיוחדות בתשלומי חשמל  קו טלפון וטלוויזיה לרבות טלוויזיה בכבלים במסגרת תיקונים בחוק האזרחים הותיקים
ארגון הגמלאים
ממשלת הליכוד תסייע להסתדרות הגמלאים בישראל   לחזק את מעמדה העצמאי כשדולה שתאבק למען הגמלאים ללא תלות בממשלה או בארגון זה או אחר
נכים ואוכלוסיות עם מוגבלויות
הממשלה תמשיך ותפעיל שירותי אבחון תעסוקתי   הכשרה מקצועית והשמה בעבודה לנכים הממשלה תמשיך ותפעיל מתוך הכרה שבעולם העבודה של ימינו  המתבסס על טכנולוגיות מתוחכמות  יכול כמעט כל נכה למצוא את ייעודו בשוק העבודה
הממשלה תמשיך ותדאג למתן השירותים המתאימים לכל נכה שאינו מסוגל לקיים חיים עצמאיים הן במסגרת מוסדות והן במסגרת קהילתית
הממשלה תמשיך ברפורמה לאיחודם של שירותי השיקום הממלכתיים לנכים ולשיפור תפקודם
הממשלה תמשיך ותקיים מסגרות חדשות לתעסוקה מוגנת בכל רחבי הארץ
הממשלה תמשיך ותקיים מרכזי שירותים נוספים לעיוור כדוגמת אלה שהקימה בנצרת עלית  שפרעם ורמת גן
כמו כן תמשיך הממשלה בתוכנית ההכשרה שהפעילה לעיוורים ועיסוק בתפקידי אריכיבאות והעסקתם בשירות המדינה
הממשלה תמשיך ותסייע בהקמת מוסדות לטיפול בילדים ומבוגרים חריגים
הממשלה תמשיך ותפעל להסדרת זכויות הנכים לרבות נכי תאונות עבודה ואלמנות נפגעי תאונות העבודה
הממשלה תמשיך ותפתח מערכת שירותים תחזוקתית  הן במסגרת קהילתית והן במסגרת מוסדית  המספקת שירותי רווחה הולמים לנכה הנעדר כושר עבודה
ניצולי שואה
הממשלה תמשיך ותפעל לשיפור התנאים ולהשוואת הזכויות של ניצולי השואה שאינם מקבלים פיצויים מגרמניה  לאלה של ניצולי שואה אחרים שמקבלים אותם
ממשלת ישראל תמשיך לפעול למען החזרת רכוש יהודי מארצות מהם הגיעו עולים לישראל
כמו כן  תמשיך הממשלה בהפעלת לשכות יעוץ והדרכה המגישות סיוע לבעלי הרכוש או יורשיהם שרכושם נותר בארצות מוצאם
הממשלה תמשיך בפעילותה מול ממשלות ידידותיות בארצות מהם הגיעו העולים לישראל על מנת להביא להכרת זכויות בעלים על הרכוש שנותר בארצות מוצאם
ממשל משפט וזכויות אדם
חוקה
חוקה  כלל
בשנת 1949 אימצה הכנסת את  החלטת הררי  שעל פיה אמורה ועדת חוקה של הכנסת להכין סידרה של חוקי יסוד לקראת כינונה של חוקה שלמה למדינת ישראל
ועדת החוקה של הכנסת ה16 בראשות נציגי הליכוד עשתה צעדים גדולים וחשובים לקראת יעד זה
הוועדה קיימה כ90 ישיבות בעניין החוקה והביאה למליאת הכנסת דו"ח המתייחס לכל הנושאים העיקריים של החוקה
ביוזמת הועדה קיבלה מליאת הכנסת החלטה לפיה   הכנסת תומכת במאמציה של ועדת החוקה חוק ומשפט לקדם את כינונה של חוקה למדינת ישראל  מאשרת את קבלת הדו"ח שהניחה הועדה על שולחן הכנסת וקוראת לכנסת ה 17 להמשיך במלאכה במגמה להביא בפניה  בהסכמה רחבה  הצעת חוקה שתובא להכרעת הכנסת ולאישור העם
ממשלת הליכוד תמשיך את התהליך הזה במטרה להשלים במהלך תקופת כהונתה של הכנסת הבאה כינונה של חוקה שתחזק את מדינת ישראל כמדינה יהודית ודמוקרטית
מדינה יהודית
החוקה תבטא את העקרון שלפיו מדינת ישראל היא מדינה יהודית בשורה של סעיפים המתייחסים לאופיה של המדינה כמו חוק השבות   כל יהודי יהיה זכאי לאזרחות עם עלייתו לישראל
בירה   ירושלים תהיה בירת ישראל
שפה   העברית תהיה שפתה הרשמית של המדינה
סמלי המדינה   דגל נושא מגן דוד   המנורה
ההמנון
הלוח וימי מנוחה   הלוח העברי יהיה הלוח הרשמי  שבת ומועדי ישראל   יהיו ימי מנוחה רשמיים הכשרות תשמר במוסדות ציבוריים
המטרות של קיבוץ גלויות וישוב הארץ תוכרנה כחלק מעקרונות היסוד של החוקה
מדינה דמוקרטית
המשטר בישראל יושתת על עקרונות הדמוקרטיה
המדינה תכבד את זכויות האדם של כל תושביה על בסיס העיקרון לפיו כל אדם נולד בצלם אלוקים והוא זכאי גם ליחס שויוני בכל הקשור לכבודו חירותו וזכויותיו הבסיסיות
המדינה תאפשר לכל תושביה כפרטים וכקבוצות לפעול לשימור זהותם שפתם דתם ומורשתם על פי השקפתם
החוקה תותיר למחוקק את את קביעת אופים של יחסי דת ומדינה
ריסונים ואיזונים בין רשויות השלטון
החוקה תקבע את שיטת הבחירות הרצויה ותשפר את מערכת הריסונים והאיזונים בין רשויות השלטון  בישראל בין השאר תחוזק הרשות המבצעת  ותוסדר מערכת היחסים בין הרשות השופטת למחוקקת תוך שמירה על עצמאות הרשות השופטת ותוך התאמת שיטת הביקורת השיפוטית על המחוקק ושיטת מנוי השופטים בישראל לשיטות המקובלות בענינים אלו במרבית ארצות העולם הדמוקרטי
דת ומדינה
דת ומדינה
הליכוד משלב בתוכו דתיים  חילוניים ומסורתיים השותפים ברצון לחיזוק אופייה היהודי והדמוקרטי של מדינת ישראל בדרכי נועם ובהסכמה הדדית
הליכוד תומך בסטטוס קוו   שינויים ייעשו מתוך הידברות והסכמה בין דתיים לחילוניים
כל אזרח המעוניין בכך יוכל לקבל את שירותי הדת ברמה הנדרשת
שירותי הדת ינוהלו באופן יעיל ותקין  מתוך מחויבות ושליטת הקהילות אותן הן משרתות
שירותי הדת יפעלו לקירוב בין חלקי העם השונים
הליכוד יתמוך ביוזמות למציאת פתרונות לבעיית מסורבות הגט במסגרת ההלכה והשילוב בין דת ומדינה
ממשלת הליכוד תתמוך לאחר שתיוועץ בראשי העדות הדתיות בישראל בגיבוש חקיקה שתאפשר הסכמי שיתוף שונים בין בני אדם המתגוררים במסגרת משק בית אחד ושאינם נשואים על פי דיני המעמד האישי שלהם
זכויות מיעוטים
רקע
כחמישית מכלל אזרחי ישראל מוגדרים כמיעוטים  מוסלמים  נוצרים  דרוזים   בדואים  צ'רקסים
מערכות היחסים בין שתי האוכלוסיות  היהודית והערבית  מורכבות וטעונות  כאשר חלקים מאוכלוסיית המיעוטים אינם מכירים במדינת ישראל כמדינה יהודית ודמוקרטית
מציאות זו יוצרת אווירה קשה ההולכת ומתמשכת של חשדנות ועוינות בין הצדדים שהגיעה לשיאה באירועי אוקטובר 2000
לאזרחי המדינה הערביים יש בנוסף לזכויותיהם כאזרחים במדינה המקיימת את עקרון השוויון של כל אזרחיה גם זכויות קבוצתיות רבות כמו למשל שמירת מעמדה המיוחד של השפה הערבית מעמד רשמי וממחייב של בתי הדין הדתיים   כיבוד החגים המוסלמים והנוצרים על ידי רשויות המדינה   כיבוד המורשת והתרבות ותמיכה ממשלתית תקציבית בכך   לרבות הכנת תכניות לימודים ייחודיות למערכת החינוך
מול האורות הללו יש גם צללים רמת השירותים והתשתיות שמהן נהנה האזרח הערבי בישראל נמוכה מהמקובל בקרב כלל האוכלוסייה
יש הסבורים כי זוהי תוצאה של קיפוח ואפליה בכל הקשור לתקציבים  חינוך  קרקעות וכו   ויש הסבורים כי גם אם קיימת מידה מסוימת של אפליה הנובעת מהמצב הפוליטי ומהעובדה שבני מיעוטים למעט חריגים אינם נושאים בנטל השירות הצבאי   אינה הגורם המרכזי לתופעה הזו של כשל שירותים
כך או כך יש לתת את הדעת לשתי סוגיות מרכזיות
השלטון המקומי במרבית ישובי המיעוטים מנוהל בצורה בלתי תקינה ולעיתם רבות מדי אפילו נגוע בשחיתות
השלטון המרכזי   ממשלת ישראל   אינה ממלאת את תפקידי הפיקוח המוטלים עליה על פי החוק ואינה נוקטת בצעדים יעילים לתיקון המעוות קשה להשתחרר מהרושם כי מדובר באדישות וחוסר איכפתיות לכל המתרחש במגזר המיעוטים
הליכוד מאמין כי ניתן לשנות את המציאות הזו ולהביא לצמצום הניכור של בני מיעוטים ולשילובם בחברה ובמדינה לרווחת הכל
עקרונות הפעולה
ממשלת ישראל רואה באזרחי ישראל הערבים   אזרחים שווים לכל דבר ועניין
ממשלת ישראל בראשות בנימין נתניהו תפעל לשיפור במצבו הקשה של המגזר הערבי ורואה בשיפור מערכת היחסים   צורך לאומי דחוף
ממשלת ישראל תפעל ע"מ להסיר את תחושות הקיפוח והאפליה ככל שהן קיימות
הממשלה תפעל מיד בראשית דרכה בשני מישורים עיקריים
האחד   שיפור חזות יישובי המיעוטים והתשתיות   אסתטיקה  גינון שילוט כבישים מדרכות וכיכרות
תוך ניצול מירבי של כח העבודה המצוי בכל יישוב  ובכך תצמצם גם את בעיית האבטלה
השני   חיסול הפערים במערכת החינוך   בתי ספר  כיתות לימוד  גני ילדים וכו    ותגבור מערכת החינוך להשכלה כללית ולאזרחות טובה
הממשלה תתגמל רשויות מקומיות הפועלות עפ"י חוק ונהלים   מיסים  תכנון  ובניה וכו    ומעודדות פעילות לטובת הקהילה והמדינה ולא תהסס לפזר רשויות מקומיות שאינן פועלות באמות מידה אלו
ממשלת הליכוד תפעל להגברת המודעות של בני המיעוטים לשירות צבאי ולאומי כאמצעי לצמצום הפערים ותזכה את המשרתים בהטבות הניתנות למשרתים בכוחות הביטחון
ממשלת הליכוד תפעל ליישום חוק ההעדפה המתקנת בשירות המדינה בכל הקשור לשילובם בשירות של בני המיעוטים
בנימין נתניהו יחזיק בתוקף תפקידו כראש ממשלת הליכוד גם את תיק השר לעניני מיעוטים   ויקדם את הנושא הזה בסדר העדיפויות הלאומי
במגמה להגביר את השייכות והשותפות של אזרחי המדינה הערביים בחיי המדינה על בסיס מערכת יחסים טובה
מעמד האישה
כללי
זכות האישה לשוויון הזדמנויות חברתי  כלכלי  משפטי ותרבותי נמנית על עקרונות היסוד של כל מדינה תרבותית בכלל ושל מדינת ישראל בפרט
ככלל  רואה הליכוד את הצורך להתעסק סעיף התיקון למעמד האישה כסעיף שעצם קיומו והצורך בו מעידים על חוסר תקינות של המצב החברתי בישראל  לכן רואה תנועת הליכוד צורך לחלק את הסעיף לשניים  הראשון הוא תיקון עוול הנובע מעיוותים במבנה התרבותי  השני הוא קביעת יחס מיוחד לצרכי האישה באשר היא אישה
הראשון חייב להתממש בכדי שלא יהיה בו צורך  השני צריך שישתנה לפי הנסיבות
מטרת על  במדינת ישראל לא תתקיים אפליית אישה בשל היותה אישה
תנועת הליכוד תשאף לביטול שלם של כל אפליה על רקע הזהות הנשית ותפעל לתיקון מלא של כל עוול שיתגלה בנושא זה
במהלך כהונת ממשלות הליכוד הושם דגש רב על קידומן ושילובן של ציבור הנשים בכל תחומי החיים
מטרתה של תנועת ליכוד להביא לכך שבמאה ה  21 ציבור הנשים בישראל יגיע לשוויון הזדמנויות אמיתי וישתלב בצמרת העשייה הכלכלית והפוליטית  כך שנושא קידום מעמד האישה יוטמע ויושרש עד שנגיע למצב שבו מעמד האישה לא יהיה נושא שעל הפרק
עד להגעה לשיוויון מלא תנועת הליכוד תפעל גם באמצעות מנגנון של אפליה מתקנת ובמידה סבירה
גופים ממלכתיים לקידום מעמד האישה
ממשלת הליכוד תרחיב את פעילות הרשות לקידום מעמד האישה שהקימה
גוף זה פועל כגוף מתאם בין כל הגופים הפועלים בתחום זה בישראל כיחידת סמך במשרד ראש הממשלה
הרשות שהקימה ממשלת הליכוד תמשיך ותפעל  בין השאר  לגיבוש מדיניות בתחום השוויון בין המינים  מניעת אפליה נגד נשים ועידוד פעולות למניעת אלימות כלפי נשים
ייצוג נשים במוקדי הכרעה
תנועת הליכוד תמשיך ותפעל לייצוג אמיתי של ציבור הנשים בכל מוקדי קבלת ההחלטות במדינה  מאחר והמישור הפוליטי והציבורי הוא אחד האמצעים העיקריים לקידום השיוויון בין המינים
תנועת הליכוד תמשיך ביתר שאת בהבטחת ייצוג הולם לנשים בכל הרשויות הממלכתיות והציבוריות  לרבות דירקטוריונים של חברות ציבוריות
ממשלות הליכוד לדורותיהן פעלו בכל הדרכים שעמדו לרשותה לשוויון ייצוגן של הנשים בכל מוקדי קבלת ההחלטות במדינה
ממשלה בראשות הליכוד קידמה והעבירה חוק הקובע כי בכל הדירקטוריונים בחברות הממשלתיות יהיו ייצוג זהה לנשים וגברים  ובכך יצרה העדפה מתקנת לייצוג נשים בדירקטוריונים
ממשלת הליכוד קידמה והעבירה חוק הקובע כי בכל התאגידם העירוניים יהיו ייצוג זהה לנשים וגברים  ובכך יצרה העדפה מתקנת לייצוג נשים בתאגידים עירוניים הליכוד העביר חוק הקובע כי החל מהכנסת ה18  רשימה ששליש מחבריה הם נשים תקבל תקציב בחירות מוגדל
תעסוקה
הרשות לקידום מעמד האישה שהקימה ממשלת הליכוד תמשיך ותפעיל לשילוב מספר רב יותר של נשים במעגל התעסוקה ולהכשרתן למקצועות המבוקשים בשוק  שבצידם הכנסה גבוהה יותר
הרשות תעקוב אחרי ישום חוק שכר שווה  חוק שיוויון הזדמנויות בתעסוקה וחוק שכר מינימום ותאכוף אותם
במהלך כהונתה  החליטה ממשלת הליכוד על איסור חתימת חוזים עם גופים כלכליים המפלים עובדים על יסוד מין  גזע או לאום
ממשלה בראשות הליכוד תביא להרחבת מערכת השירותים החינוכיים והחברתיים לילדי מדינת ישראל  לרבות מעונות לגיל הרך והרחבת מסגרת יום לימודים ארוך  זאת על מנת לאפשר יום עבודה לשני ההורים
כמו כן  תפעל הממשלה על מנת להביא שהוצאות עבור מטפלת יוכרו לצרכי מס
הממשלה תמשיך ותתמוך בארגוני הנשים במגזרים השונים
חינוך
חינוך לשוויון בין המינים נועד לעצב אזרחים שווי זכויות והזדמנויות  על מנת למצות את הפוטנציאל של שני המינים שבוגרים בחברה שיוויונית
הממשלה בשיתוף מערכת החינוך ימשיכו ביוזמה להקצאת חלק נכבד בתוכנית הלימודים להחדרת עקרון השיוויון בין המינים החל מהגיל הרך וכלה בשכבות הבוגרות
ממשלת הליכוד פעלה לתיקון כל ספרי הלימוד שנלמדו במערכת החינוך עד תקופת שלטונה ובהם הוצגו הנשים בצורה שאינה שוויונית לגברים  הן במקצוען  במשלח ידן  בתפקידן בבית ובחברה וכד׳ ממשלת הליכוד אסרה על שימור בספרים אלו ודרשה להשתמש במהדורות חדשות  מעודכנות  המציגות את הנשים בצורה שוויונית לזו של הגברים
אלימות כלפי נשים
הליכוד יפעל להמשך יישום מדיניות הממשלה נגד תופעת האלימות כלפי נשים  אלימות במשפחה ואלימות נגד קטינים
הליכוד יפעל שהרשות לקידום מעמד האישה שהקימה הממשלה  תמליץ ותפעל בתיאום עם משרדי הממשלה האחרים  נגד תופעת האלימות וההטרדה המינית נגד נשים על צורותיה וביתר שאת
תנועת הליכוד תפעל להגדלת המשאבים למקלטים לנשים מוכות והחזקתם השוטפת  למרכזי הסיוע ולמרכזי הסיוע לנפגעות תקיפה מינית
וכמו כן תפעל להביא לכך שתופעת האלימות נגד נשים בחברה הישראלית תטופל באופן יסודי ותוגבר אכיפת החוקים שנועדו להלחם באלימות נגד נשים
קבוצות ייחודיות
ממשלה בראשות הליכוד תפעל לסייע לנשים חד הוריות להשתלב בשוק העבודה וזאת תוך מתן סיוע באחזקת הילדים  עד גיל 9  במסגרות השונות
ממשלה בראשות הליכוד תמשיך ותתמוך בארגוני הנשים במגזרים השונים ותפעל לפתרון אי השוויון של הנשים בהתיישבות בזכותן על הקרקע ובזכותן לחברות במושב על כל הזכויות הנלוות לכך
בריאות האישה וזכויות הריון ולידה
הליכוד יפעל להמשך מדיניות הממשלה לצימצום הפערים בין מדדי הבריאות של נשים וגברים
הליכוד יפעל כדי שהממשלה תגדיל את המשאבים המוקצבים לקידום בריאות האישה
תימשך התמיכה בזכותה של עובדת הנמצאת בשמירת הריון או מטופלת בבעיית אי פריון להיעדר מהעבודה לצורך שמירת הריונה או טיפוליה
תימשך זכותה של אישה בהריון להיעדר מן העבודה על חשבון ימי מחלה
הוצאות הטיפולים יהיו מוכרות במס הכנסה
מעמד האישה בישראל    ייצוג הנשים בכל התחומים בישראל
מפלגת הליכוד רואה בשוויון בין המינים ערך בסיסי
הליכוד שם לעצמו מטרה לחזק את ייצוג הנשים בכל המערכות והתחומים
ייצוג הולם בכנסת  בעיריות ובחברות ממשלתיות מאבק בפערי השכר בין גברים לנשים
סבסוד מעונות יום לנשים עובדות או לחילופין שכר מטפל/ת כהוצאה מוכרת
עידוד יזמות נשים
בעסקים מאבק באלימות כנגד נשים ובסחר בנשים
התייחסות תקציבית מיוחדת לפעולות מניעה וטיפול בתחום בריאות האישה
שמירה על דימוין של נשים בספרי לימוד במערכת החינוך
המאבק בפשיעה ובאלימות
המטרה
הליכוד יקנה עדיפות מרכזית למאבק בפשיעה  בפשע המאורגן  באלימות
ובשחיתות הציבורית  יביא לחיסכון של מיליארדי ₪ בשנה
ויהפוך את מערכות אכיפת החוק למנוע צמיחה כלכלית  חברתית בשנים הקרובות
הליכוד יחזיר את הסדר ואת תחושת הביטחון לרחובות הערים  יילחם לפירוק משפחות הפשע  יוריד דרסטית את הפשיעה  האלימות והגניבות לסוגיהן ואת שוד תקציבי המדינה וקרקעותיה  יילחם בפשיעה הכלכלית ובהונאות
וייאבק ללא פשרות נגד השחיתות הציבורית והפוליטית
בכך יקודמו לא רק שלטון החוק והסדר הציבורי  אלא אף ייחסכו מיליארדי ₪  וייווצרו תנאי הרקע הדרושים כל כך לפעילות יעילה של מערכות המשק לצורך האצת הצמיחה הכלכלית
החיסכון הישיר שבהורדת הפשע עוד בשנת התקציב שלפנינו יהיה גדול מהתקציב הנוסף  הנדרש להשקעה במערכות אכיפת החוק
ראש הממשלה יהיה אחראי ויעקב אישית אחר ביצוע יעדי המאבק בפשיעה והתקדמותו
שר שימונה לכך ע"י ראש הממשלה  יתאם את כל המשרדים והרשויות הנוגעים בדבר באורח שוטף  לעניין הכנת תוכנית עבודה מערכתית משותפת  ומעקב אחר ביצוע יעדיה
המשרד לביטחון פנים  משטרת ישראל   יהיה המשרד המוביל מאבק זה
תמונת מצב  סיכונים ואיומים
האלימות והפשיעה לסוגיה המגוונים מתגברות מאוד בשנים האחרונות  ועימהן תחושת חוסר הביטחון של הציבור
הנזקים הכלכליים הכבדים והולכים  ערעור אמון הציבור במוסדות המדינה  והפגיעה בדימוייה ובמעמדה הבינלאומי של ישראל כדמוקרטיה יציבה  בטוחה ושומרת חוק
התפרצויות לבתים וגניבות הרכב  אלימות במקומות ציבור כלפי נשים  נערים וקשישים  אלימות נוער גואה וסכינאות בבתי ספר  וויכוחי נערים בפאבים המסתיימים ברצח  סחר מתפשט בבני אדם  אלימות במשפחה  עבירות מין  סחר סמים מסוכנים  אלכוהוליזם  פשיעה כלכלית  פשעי מחשב והלבנות הון  התפרעויות במגרשי כדורגל  בנייה בלתי חוקית ושוד קרקעות המדינה בהיקפי ענק  הונאות ביטוח לאומי  שחיתות במוסדות השלטון  פגיעה בחוק ובשלטון החוק  קניית שלטון בהון  שחיתות בצמרת    פרוטקשן   מתפשט והתחזקות נמשכת של משפחות הפשע המאורגן  שאינן בוחלות במעשי רצח חסרי אבחנה לאור היום  ומחפשות ערוצים אל הפקידות הגבוהה ואל ראשי המדינה להגברת השפעתן  והן מחלחלות לתחומי חיינו לצורך הגדלת שליטתן ורווחיהן   כל אלה אינם עוד כותרות שגרתיות לעשרותיהן בעיתונות היומית בלבד
מדובר בתופעה הולכת ומתרחבת  ההופכת לאיום אסטרטגי על עתידה של ישראל
רשויות השלטון  ובמיוחד מערכת אכיפת החוק  אינן מצליחות להבטיח את שלומם וביטחונם של אזרחי המדינה
נקודות הכשל העיקריות הן
היעדר אחריות ברורה   כתובת   ומחוייבות אמיתית של הממשלה להתמודד עם האלימות והפשיעה
חוסר הנכונות להקצות את מלוא המשאבים הנחוצים
ארגון לא  מתאים וחוסר מקצוענות מספקת של חלק מגורמי אכיפת החוק
היעדר תיאום  תוכנית עבודה משותפת  וליקויים בפעילות המערכתית של גורמי אכיפת החוק  משטרה  תביעה  בתי משפט  בתי סוהר  גורמי רווחה ושירותי תיקון
היעדר שילוב ראוי של הרשויות המקומיות במלחמה באלימות ובפשיעה
נזקי הפשיעה
המשרד לביטחון הפנים  בהצגה לפני שרי ממשלה בקיץ האחרון  העריך באורח שמרני ביותר את הנזקים הכלכליים ב 2004 כתוצאה מהפשיעה ב 13.8 מיליארד ₪
זו עלייה של כ 1.4 מיליארד ₪     בשנתיים  בשל עליית הפשיעה
על פי מחקרים אחרים הגיע הנזק לכ 33 מיליארד ₪ 6 אחוז מהתמ"ג  בהשוואה ל6.7 אחוז מהתמ"ג בבריטניה  ו 5.5 אחוז בארה"ב
על כך נוספים 6 מיליארד ₪ נזקים ישירים מתאונות הדרכים ועוד 4 מיליארד ₪ נזקים עקיפים  דו"ח שיינין
ועוד מעריכים  כי עבירות המרמה במקרקעין הן כ 2 מיליארד ₪  ועוד מיליארדי ₪ נזקי עבירות שוק התקשורת  הלבנת הון והונאות הביטוח הלאומי  מתקציב תשלומים שנתי של יותר מ 40 מיליאד ₪   וכדומה
מתמונה זו ברור  כי לנזקי הפשיעה יש גם משמעות מאקרו כלכלית על המשק
היא ריחיים על צוואר הצמיחה במשק  ופוגעת בראש וראשונה בשכבות החלשות  במונעה מהן סיוע שהיה ניתן אלמלא הפשע   סל בריאות נדיב יותר  קצבאות זיקנה וכד
יש היגיון להשקיע בחיזוק האכיפה  לפחות  כל עוד החיסכון הישיר כתוצאה מירידת הפשיעה גדול מתוספת התקציב הניתנת
המספרים הנ"ל אומרים   כי ניתן לחסוך מספר מיליארדים ₪ כל שנה תמורת מיליארד ₪ שיושקעו באכיפה
המשטרה היא מנוע לצמיחה כלכלית חברתית  חיזוקה הנמרץ יאיץ את הצמיחה
עקרונות פעולה למדיניות המוצעת
אחריות
ראש הממשלה יהיה אחראי על המאבק באלימות ובפשיעה בקדנציה הקרובה
לידו יוקם מטה מקצועי למלחמה בפשיעה שתפקידיו יכללו
בניית מדיניות לאומית למלחמה בפשיעה
אחריות לתיאום כל הגופים המופקדים על מלחמה בפשיעה   משרד המשפטים  המשרד לבט"פ  ובמיוחד המשטרה  השב"ס הפרקליטות  מערכות הרווחה  הרשויות המקומיות
אחריות להכנת תוכנית עבודה שנתית מתואמת לגופים אלה  ומעקב שוטף אחר ביצועה
כדי להגדיל משקלו וסמכותו של המטה מומלץ  שהשר ללא תיק במשרד ראש הממשלה  אם יהיה  יוביל נושא זה מטעמו של ראש הממשלה בעבודתו השוטפת
משאבים
ממשלת הליכוד תקצה 1.0 מיליארד ₪ נוספים לשנה  בכל אחת מארבע השנים הקרובות  ראה פירוט להלן
התקציב יאפשר תוספת שנתית של 2000 סוהרים ושוטרים לתפקידיהם  חיזוק מערכת התביעה  הרחבת מערך השופטים  קפיצת מדרגה ביכולותיה הטכנולוגיות והמודיעיניות של המשטרה  תוספת חיונית של בית סוהר אחד לשנה  ובנייה הדרגתית של תחנות משטרה חדשות  בדגש מתן שירותי חוק וסדר למגזר המיעוטים
משאבים אלה ישדרגו את יכולת האכיפה באורח דרמטי  יוכפל מספר השוטרים ברחובות  בבתי הספר  במקומות הבילוי ובמרכזי הקניות  ועימו היכולת להתמודד עם פשיעת ואלימות הרחוב  יוקמו יחידות יעודיות מתמחות בפשיעה מסוג מסויים  שיהפכו את ההתמודדות עם הפשע המאורגן  הפשיעה הכלכלית והבינלאומית  והפשיעה הקשה ליעילה בהרבה  וסבבי זמן הגשת התביעות ומשך המשפטים יהפכו את עשיית הצדק לקצרה בהרבה
התארגנות מתאימה של המשטרה
יוקמו שתי זרועות שיטור
משטרת סדר ציבורי ובטחון פנים   ליחידות המג"ב  יס"מ  ימ"מ  יסמ"ג  וכדו
משטרת אכיפת החוק    המשטרה הקלאסית     הסיור השגרתי  מודיעין  חקירות  ימ"ר
שתי הזרועות יוכפפו למפכ"ל  יסייעו זו לזו בעת הצורך  והן ישפרו במאוד את מקצוענות יחידות המשטרה באכיפת החוק  ובשמירת הסדר הציבורי
יחידות עילית  יוקמו ויתוגברו יחידות עילית למלחמה בפשיעות כבדות ו/או מתוחכמות  כגון
יחידה ארצית למאבק בבנייה הבלתי חוקית ולמניעת שוד קרקעות וגניבות חול  כולל תגבורה הנמרץ בכוח אדם  אמצעים אוטונומיים בתחומי הייעוץ המשפטי  חקירות  מודיעין  וביצוע
יחידה עילית ארצית למאבק בפשיעה המאורגנת  כולל אמצעים אוטונומיים כנ"ל  מופעלת במתכונת פעילות שב"כ   כל משפחת פשע תהפוך להיות  פרוייקט   שבו תתמקד קבוצת שוטרים מומחים עד לפיצוחה
יחידות מקומיות ברמת התחנה  המתמחות ומיועדות לטפול בעבירות אלימות רחוב   אלמ"ר
תחנות המשטרה המקומיות יחוזקו ותתוגבר פריסת פריסת המש"קים   מרכז שיטור קהילתי
תחנת המשטרה היא היחידה הבסיסית בשטח לאכיפת חוק ואבטחת סדר  והיא תתוגבר בכוח אדם ובאמצעים
במקומות קטנים ובשכונות העירוניות תתוגבר פריסת המש"קים
שיתוף פעולה קרוב עם הרשויות המוניציפליות
שיתוף הפעולה עם הרשויות המקומיות והשיטור המשולב יועמקו  כולל בחינת האפשרות להקמת יחידות שיטור עירוניות  שיהיו כפופות לראש הרשות המקומית
הן יעסקו בשיטור מוגבל ויפעלו לאכיפת החוק בנושאים כגון  מניעת אלימות בבתי הספר ובמוסדות ציבור  אכיפת חוקי בנייה ומניעת שוד קרקעות  עבירות רכוש  איכות סביבה  רעש  זיהום  מתן שירות לציבור   אבידות ומציאות  רישוי עסקים  ליווי    חקירת עבירות קלות  וכד
נושאי מיקוד ספציפיים בעדיפות
התמקדות גיאוגרפית
בשנתיים הקרובות תיעשה אכיפת החוק בארץ כולה  וירוכז מאמץ במחוז הדרום והנגב  ובמרחב רמלה   לוד  בעיקר מול עבירות אלימות הרחוב  הפרוטקשן  הסמים  הבנייה הבלתי חוקית והשתלטות על אדמות המדינה והגניבות החקלאיות
תוך שנתיים יצומצמו עבירות האלימות  הבנייה הבלתי חוקית והגניבות החקלאיות  ותוך שלוש שנים עבירות הפרוטקשן    בכמחצית   50 אחוז
עבירות אלימות
בשנתיים הקרובות ירוכז מאמץ למאבק באלימות לסוגיה  אלימות רחוב  אלמ"ר   אלימות במשפחה  אלמ"ב  ואלימות נוער
תוך שנתיים יצומצמו עבירות האלימות בכ 30  אחוז וכעבור שלוש שנים ב 20 אחוז נוספים
הפשע המאורגן והבינלאומי
צוותים מהיחידה העילית ארצית למאבק בפשיעה המאורגנת  יופקדו   צוות למשפחת פשע
כל צוות ימנה עשרות אנשים  מומחים בתחומם   משפטנים  רואי חשבון  קרמינולוגים  מודיעין וכו   שיפעלו בארץ תוך שיתוף פעולה עם משטרות זרות לסיכול פעולותיהן ועד לפיצוח משפחות הפשע
המגזר הלא יהודי
לצורך אספקת שרותי סדר וחוק ולחימה בפשיעה ובאלימות במגזר הלא יהודי  תורחב נוכחות המשטרה בתוכו  יגוייסו שוטרים מקרב בניו  ויוקמו כ   6 תחנות משטרה בקדנציה הקרובה
תחום התביעה והמשפט
חיזוק מערכת התביעה
מערכת התביעה המשטרתית וזו של משרד המשפטים תתוגבר בכוח אדם קבוע  וכן יישכרו שירותיהם הזמניים של משרדים חיצוניים   למשל  של תובעי משטרה לשעבר   כדי לסגור פערים בתביעות  ולנקות את השולחן מאלפי תיקי התביעה   יותר מעשרת אלפים   שהצטברו באין יכולת לטפל בהם
הרחבת מערך השופטים
יתווספו שופטים למערכת השפיטה  בעדיפות לטיפול בתיקי האלימות  ולצורך בניית וחיזוק מערך השיפוט המהיר
תיבחן האפשרות לתגבר את המערכת  ובמטרה לזרז את ההליך הפלילי ולסיימו בזמן קצר  בשופטים שיצאו לגימלאות ויוחזרו לפרקי זמן מוגבלים
תיקי האלימות יטופלו ברציפות  יום אחר יום  עד סיומם  ללא הצפת השופט והסטתו לתיקים אחרים
חקיקה
יבוצעו שינויי חקיקה שמטרתם
להקל על נקיטת מדיניות נמרצת של   אפס סובלנות   לאלימות לסוגיה  לפשע למינהו ולבנייה הבלתי חוקית
לאפשר שיפוט מהיר בכלל ובתיקי אלימות בפרט
לאפשר תגבור זמני של מערכות השפיטה והתביעה במומחי עזר חיצוניים שאינם עובדי מדינה קבועים
הקלה על אפשרויותיה של המשטרה לבצע חקירות במקרים מסויימים   למשל  בהגנת עדים  חסיון מקורות ומחקרי תקשורת במטרה לעקוב אחר יסודות הפשע המאורגן
החמרת הענישה בעבירות מסויימות  בדגש על עבירות אלימות  למשל  אלימות בכבישים  בארועי ספורט   הכנסת חפצים מסוכנים  קריאות גנאי   תקיפות מאבטחים וכו
הרחבת ברירות הקנס ליותר עבירות
משאבים נדרשים
תקציבים
ממשלת הליכוד תוסיף למערכת האוכפת והתומכת אכיפה  ולבסיס התקציב של משטרת ישראל ושרות בתי הסוהר  1.0 מיליארד ₪ לשנה  בכל אחת מארבע השנים הבאות בחלוקה כדלקמן
גיוס 2000 שוטרים וסוהרים נוספים כל שנה370 מליון ₪
פיתוח ושימור תשתיות טכנולוגיות   מז"פ  שדרוג כושר 250 מליון ₪ זיהוי ביומטרי של חשודים  מחשוב חקירות  מודיעין וכו
חידוש ציוד   כלי רכב וכו160 מליון ₪
בניית תחנות משטרה במגזר המיעוטים ושדרוג שירותי 50 מליון ₪
חוק וסדר לקהילה
תוספת לתשתיות פיסיות80 מליון ₪
תוספת בתי סוהר ואחזקת אסיריהם   וכן חלופות מעצר   90 מליון ₪
סך הכל תוספת שנתית1000 מליון
כוח אדם איכותי ומקורותיו
כללי
האיומים האסטרטגיים שבפניהם ניצבה ישראל  היו בעיקרם איומי מלחמה וטרור קונבנציונליים ממדינות שכנות  ומולם העמידה המדינה את כוח האדם האיכותי ביותר ואת התקציבים הנדרשים  לצה"ל   למוסד ולשב"כ
האיומים האסטרטגיים משתנים
סכנת המלחמה הקונבנציונלית קטנה  ואילו האיום הלא קונבנציונלי  גם ממדינות רחוקות  איומי הטרור העולמי והקרוב  ואיומי הפשע המאורגן המקומי והבינלאומי  מטילים צל כבד ומסוכן על ישראל
משטרת ישראל עומדת בפני הצורך להתארגן מול הטרור בתחום בטחון הפנים  ומול הפשע המאורגן  מבלי שעומדים לרשותה המשאבים הדרושים בתחום הטכנולוגיה  התקציבים  ואיכויות כוח אדם
חיוני ליצור תהליך שיגייס למשטרת ישראל צעירים באיכות גבוהה  כך שכעבור שנים מספר יושוו איכויות כוח האדם  בגופי המדינה ומערכות הביטחון  המגינים עליה בחזית האיומים האסטרטגיים
שח"מ   גיוס מצה"ל
מאגר המתגייסים לצה"ל יהווה מקור חשוב לתגבור המשטרה בצעירים שאיכותם גבוהה ומספרם רב מאשר עד כה
הם יגוייסו לזרוע בטחון הפנים  ויחוייבו לשרת לפחות שנה אחת בנוסף לשרות החובה הצבאי   סה"כ 4 שנים
השנה הנוספת תהיה בשכר צבא קבע  היא נועדה לאפשר הפקת תועלת מההכשרה שקיבלו לפרק זמן ארוך יותר  להבטיח רמה מקצועית נאותה  ולשמש פוטנציאל שממנו תוכל המשטרה לסנן את הטובים ביותר לשורותיה  עם סיום שרותם
הרכב יחידות העילית
יחידות העילית החדשות שיוקמו יתבססו על כוח אדם איכותי בלבד
תחומים פוטנציאלים לחיסכון במשאבים ייבחן פוטנציאל החיסכון במקורות בתחומים הבאים
פונקציות פיקוד ומטה   תיבחן האפשרות להפחית את מספר המחוזות במשטרה  כיום שישה  בהשוואה לשלושה פיקודים בלבד בצה"ל   המפעילים את המרחבים השונים  ולבטל פונקציות במטה הארצי
הפרטה ו/או אזרוח פעילויות  outsourcing   תיבחן האפשרות לבניית מערכים ושירותים אזרחיים  במתכונת הפרטה  או ע"י אזרחים עובדי משטרה  לתמיכה ולביצוע פעולות באותם מקרים  שאין חובה ששוטרים במדים  או בסמכויות שוטר  יבצעו אותן
למשל  פרוייקט הצבת מצלמות מהירות למאבק בתאונות הדרכים וטיפול בכל מערך תשלום הדו"חות והגבייה  מערך הרפואה  הדוברות  מערך ההדרכה וכו
חינוך
ממשלת הליכוד מאמינה כי חינוך והשכלה הם יסוד חשוב במלחמה באלימות ובפשיעה ומניעתן  והיא תפעל לחיזוק הנושאים הבאים
חינוך במסגרת הקהילה   היערכות קהילתית למאבק באלימות על ידי תיאום בין הגופים השונים בקהילה תוך מעורבות פעילה של התושבים
פעילויות תמיכה והעצמה של בני נוער   שנשרו ממוסדות החינוך  כגון נוער בסיכון  נוער מנותק ונוער עבריין  על ידי הפעלת תוכניות של הדרכות שנתיות  העשרה  סדנאות  חוגי ספורט ומועדונים
לימודי שלטון החוק  משטרה וקרימינולוגיה בבתי הספר   תכנית לימודים זו תקנה לתלמידים ערכים ומיומנויות שיחזקו את מחוייבותם לאכיפת החוק ולסיוע לרשויות ולקהילה בעתיד
רווחה
הפער החברתי מביא רבים  נוער ומבוגרים להידרדר לפשע ולאלימות
ממשלת הליכוד מאמינה כי צמצומו יקדם בין השאר  את בלימת האלימות והפשיעה בחברה הישראלית
לפיכך  הליכוד יפעל לשיפור התנאים של אוכלוסיות חלשות כגון עולים חדשים  משפחות חד הוריות  מובטלים ומשפחות במצוקה  ויאפשר להם לקדם תנאי חיים הולמים של כבוד אנושי  שוויון  צדק חברתי ושיפור ברמת החיים  בין השאר  על ידי יצירת מקומות תעסוקה וצמצום האבטלה
נוער עולה בסיכון
המעבר לארץ חדשה ושפה זרה מביאים לא אחת למשבר זהות
שילוב של משבר זהות במצוקה ואבטלת ההורים  הביאו לתופעה קשה של בני נוער עולים הנמצאים בסיכון של הידרדרות לפשיעה
הליכוד יקדם תכניות לטיפול בנוער עולה בסיכון  שיתנו מענה מיוחד לנוער מהעליות האחרונות במניעת אלימות ועבריינות
טיפול בקורבנות עבירה
שינוי יסודי בהתייחסות המשטרה וגורמי האכיפה האחרים לסבלם של קורבנות העבירה  ולצורך כך יוקם מערך ארצי לתמיכה בקורבנות העבירה  כולל הפעלת מדיניות של פיצוי לנפגעים
עבריינות מין
קיימת עלייה מדאיגה בביצוע עבירות המין
הליכוד יפעל לביצוע תכנית של מניעה ושיקום בעניין עבירות המין  והיא תכלול בין השאר  העלאת עונשי המינימום על ידי חקיקה בכנסת  חיזוק גורמי האכיפה במשטרה המתמחים בעבירות אלה  הקמת מרכז טיפולי   שיקומי לעברייני מין והתנאת שיחרורם בשיקומם
עברייני סמים
יש להקים מוסדות סגורים שיקומיים לעברייני סמים
מוסדות אלה יהוו אלטרנטיבה לכניסה לכלא
כל עבריין שיעבור טיפול ושיקום במוסד זה  ויתגבר על בעיית התמכרותו לא ישלח לבית הסוהר
המאבק בג
ילויי השחיתות
כללי
שחיתות ציבורית באה לידי ביטוי בשימוש פסול   בדרך כלל בחשאי    בסמכויות של עובד ציבור לשם קידום של אינטרסים פרטיים או מפלגתיים תמורת טובות הנאה עבורו או עבור אחרים  לרבות קידום גופים פוליטיים או מטרות פוליטיות שביקרם הוא חפץ
גילויי השחיתות הציבורית במדינת ישראל הגיעו בשנים האחרונות לשיאים שליליים   מעמדה של ישראל כמדינה דמוקרטית שבה שורר שלטון חוק הדרדר ועל פי השוואות בינ"ל היא נשרכת בתחתית הרשימה של המדינות הנאורות בעולם בכל הקשור לממשל ציבורי יעיל ונקי משחיתויות
נגע השחיתות הוא כסרטן בגופה של החברה ללא טיפול ותגובה הוא מתפשט מחליש את החברה ועלול לקעקע את יסודותיה   מדינה שבה נקרא הציבור להקריב משאבים ולסכן חיים כדי לקיימה חייבת להקפיד במיוחד על חוסנה המוסרי ועל שוויון הכול בפני החוק
השחיתות הציבורית מגדילה עוד ועוד את ממדי אי השוויון באוכלוסייה  מסייעת לחזקים ומקפחת את החלשים חסרי הנגישות לקובעי ההחלטות בממשל ולא פחות חמור מכך גורמת להעדפות של גורמים בעלי קשרים על פני גורמים בעלי כישורים בכל הקשור למשק המדינה
הנזקים הכלכליים של גילויי השחיתות נאמדים במיליארדי שקלים בשנה שהמשק הלאומי מסוגל להפנות ליעדים שיניבו גידול בתוצר וברווחה החברתית
הליכוד יפעל בנחישות לצמצום ממדי השחיתות במסגרת התכנית הכוללת של הליכוד לממשל תקין ולאכיפת החוק ויכין תכנית לאומית למאבק בשחיתות שתתמקד בשני תחומים
אכיפה ענישה והרתעה
חקיקה התקנת תקנות וקביעת נהלים וכללים של אתיקה לנבחרי ציבור ועובדי ציבור
תכנית הליכוד למאבק בשחיתות תתבסס בין השאר על הנקודות הבאות
דוגמא ציבורית
התנאי הבסיסי להצלחת המאבק בגילויי השחיתות הציבורית הוא הנכונות של הגופים המובילים את המאבק לתת דוגמא ציבורית בכך שהם עצמם ינקו את האורוות שלהם בטרם יתבעו מאחרים לנהוג באותה דרך
הנהגת הליכוד בראשות נתניהו  לאחר פרישת משפחת שרון  נקטה בשלושה צעדים משמעותיים ראשונים בכיוון זה
מרכז הליכוד קיבל החלטה שמונעת ממי שהורשע בפלילים בפסק דין סופי בעבירה שיש עמה קלון לייצג את הליכוד
מרכז הליכוד בעת שבחר את נציגיו לרשימת הליכוד לכנסת ה17  בא חשבון עם חבריכנסת שהיו נגועים במעשים לא אתיים אפילו אם טרם הוגשו נגדם כתבי אישום  וקידם אחרים תחתיהם
מרכז הליכוד שהוחתם מבחינה ציבורית בגלל חטאיהם של מעטים בכתם השחיתות קיבל החלטה שמנתקת את הקשר בין חברי המרכז לנבחרים במגמה לתת דוגמא אישית להערכות לאומית חדשה של הגופים הציבוריים
תנועת הליכוד תמשיך ברפורמות נוספות כשעל סדר היום מונחות הצעות להגבלת חברות של חברים שעברו עבירות פליליות של השעיית מי שנגדם הוגשו כתבי אישום  וכן הקמת ועדת אתיקה שתפעל נגד בעלי תפקידים שפעלו בדרך מושחתת גם אם אינה מהווה עבירה פלילית
הגברת האכיפה
אחת הסיבות להתרבות גילויי השחיתות היא העדר אכיפה   וענישה הרתעתית במקרי שחיתות של צווארון לבן שהם גם עבירות פליליות
במסגרת תכנית הליכוד לייעול מערכת אכיפת החוק יוקצו משאבים נוספים למערך החקירות המשטרתי  לפרקליטות למערכת בתי המשפט ובתי הסוהר
הליכוד יקרא למדיניות התביעה להגביר אמצעי האכיפה ולתבוע עונשי הרתעה נגד נבחרי ציבור ועובדי ציבור שסרחו
חיזוק מוסד ביקורת המדינה
הליכוד דוחה מכל וכל את הביקורת המוטחת לעבר מבקר המדינה על תגובותיו קרוב לזמן אמת לתלונות בעלות חשיבות ציבורית מיוחדת ודחופה
הליכוד רואה בתגבור סמכויות מבקר המדינה חשיבות רבה ויעשה ככל שניתן על מנת לתת בחוק ובתקציב שיניים יעילות למבקר המדינה לבצע את תפקידיו בעידן המודרני על פי צרכי השעה
סגירת פרצות בחקיקה
הליכוד יקדם חקיקה ממשלתית ופרטית שמיועדת לסגור פרצות שדרכן מתבצעים מעשי שחיתות של עובדים ונבחרים בסקטור הציבורי
הקמת ועדת חקירה ממלכתית
לבירור השפעת יחסי הון שלטון ותקשורת בישראל על ממדי השחיתות הציבורית
לרבות שאלות המתייחסות לסיבות שבגינן מעטים שולטים במשק ולתוצאות שיש לעובדה זו על המשק ועל ממדי השחיתות
מעבר של פקידים בכירים בסקטור ציבורי לעסקים פרטיים ללא תקופות צינון ולאחר קבלת החלטות בעניינם של המעבידים העתידיים  מערכת היחסים של בעלי הון עם נבחרי ציבור והשפעתם על קבלת החלטות בענייניים הנוגעים לעסקיהם  בעלויות צולבות על אמצעי תקשורת ועל העסקים הגדולים  חסינות של בעלי הון מביקורת תקשורתית  ההגנה על משק חופשי ותחרותי ועל זכויות הצרכן מול הצברי ההון הגדולים
תגבור סמכויות הכנסת
על מנת לחזק את הביקורת על מוקדי השחיתות יש להעניק לועדות הכנסת סמכויות נוספות בעיקר בכל הקשור לזימון עדים והעדתם בפני הועדה
יש חשיבות רבה בהסדרת הפיקוח בכלל והפיקוח הפרלמנטרי במיוחד על מנגנוני אכיפת החוק והפרקליטות ביניהם
שקיפות
העיקרון לפיו אור השמש הוא מטהר השחיתות היעיל ביותר חייב להיות מיושם במלוא היקפו לביעור נגע השחיתות בישראל
הליכוד יפעל בחקיקה ובמדיניות ליישום מלא של חופש המידע על בסיס ההנחה שהמידע הציבורי הוא מידע ששייך לכל אזרח ותושב ורק מגבלות ענייניות מצומצמות בהיקפן   כמפורט בחוק ובפרשנות דווקנית   יכולות להעניק לממשל זכות למנוע את מסירת המידע לאזרח או פרסומו באמצעי התקשורת
תוכניות אתיקה
המאבק בשחיתות יכול להיות בבחינת חרב פיפיות אם הוא יסתכם ברדיפת מושחתים ויתן תחושה לציבור שכולם מושחתים וכי זו הנורמה
יש לבנות תכניות אתיקה קוד אתי החל מתלמידי בית הספר (למשל בקוד אתי של תלמיד   ועד לארגונים כלכליים   למשל קוד אתי של עובדי חברה ביחסיהם עם הספק ועם הלקוח   חייבת להיות שותפות מלאה של מנהיגי דעת קהל בבניית תכניות כאלה והקפדה על ישומן בקרב עובדי הציבור ונבחריו
קשרים עם עבריינים
אחת מהתופעות המורכבות והמסובכות לטיפול בעידן הפשע המודרני היא תהליך הלגליזציה של ארגוני הפשע העומדים בראשם
ארגוני פשע המפעילים עסקים בלתי חוקיים כמו הימורים סמים סחר בנשים הלבנת כספים ועוד מצליחים להלבין את הכספים שהשיגו בדרכים בלתי חוקיות ומשקיעים אותם בעסקים כשרים וחוקיים
בצד תהליך ההלבנה  לווייתני הפשע שחלקם לא הורשע מעולם או מקורביהם מבקשים להרחיב את עסקיהם החוקיים באמצעות קשרים עם נבחרי ציבור פקידים בכירים ועיתונאים
הליכוד ילחם להשלטת נורמות חדשות בחברה הישראלית בכל הקשור לחברות עם עבריינים
בצד נקיטת פעולות פנים ליכודיות על פי השינוי שהליכוד קיבל בעניין זה בחוקתו הליכוד יתבע מכל נציגיו להימנע מלקיים קשרים חברתיים עם עבריינים או עם מי שמתרועעים ומקיימים קשרים עסקיים אינטנסיביים עם עבריינים  הליכוד יתבע גם ממפלגות אחרות ללכת בדרך זו במטרה לתת יד למלחמה בפשע ולנתק את הקשר שנוצר בשנים האחרונות בין עולם הפשע למרכזי הכוח הפוליטיים במישרין או בדרך מתווכים
מדדי שחיתות
פיתוח מדדים ואמצעי בקרה אפקטיביים בשיתוף פעולה עם ארגונים בינל"א לשם אומדן והערכה של מצב השחיתות בממשל הישראלי
מטרת המדדים היא ליבון מצבו של הממשל הישראלי בכל הקשור לטוהר השלטון לעומת מצבו בעבר ולעומת מצבם של ממשלים במדינות אחרות בעולם
בין השאר  המדדים יסייעו לקבוע האם קיימת עליה בשכיחותם של מעשי שחיתות בממשל הישראלי מעת לעת  וכן דרוג פנימי של טוהר השלטון ביחידות ממשל שונות
המאבק בתאונות הדרכים
כללי
בתאונות דרכים בישראל נהרגים בכל שנה כ 500 בני אדם
עלות תאונות הדרכים למשק הישראלי עומדת על כ  12 מיליארד ₪ בשנה
חלק ממשפחות הנפגעים מגיעות לחרפת רעב וחיות בעוני
דו"ח שיינין הציע תכנית לאומית  רב תחומית ורב שנתית למאבק בתאונות הדרכים  אשר תביא להפחתה משמעותית במספר התאונות  בהרוגים ובפצועים קשה  בתוך 3-5 שנים
תנועת הליכוד מאמינה כי
המאבק בתאונות הדרכים חייב להיות בראש סדר העדיפות הלאומי
היחס לבטיחות בדרכים צריך לבטא את הערך שמייחסת החברה לאובדן חיי אדם
הפעולות לבטיחות בדרכים מצילות חיים  חוסכות נפגעים ומצמצמות את מעגל הסבל
הפחתה משמעותית במספר תאונות הדרכים הוכחה כאפשרית במספר רב של מדינות בעולם
הדרכים לקידום הבטיחות בדרכים והגברת האכיפה
תנועת הליכוד מתחייבת לפעול בדרכים הבאות לקידום הבטיחות בדרכים
הליכוד יישם לאלתר תכנית לאומית רב שנתית למאבק בתאונות הדרכים לפי העקרונות שנקבעו בדו"ח שיינין
הליכוד יחוקק את   חוק הרשות הלאומית לבטיחות בדרכים   כך שהרשות תוגדר כרשות עצמאית ובעלת סמכויות ויכולות ביצוע ופיקוח
הליכוד יפעל להקמת ועדה סטטוטורית עצמאית לבטיחות בדרכים בכנסת ה  17 אשר באחריותה כל ההליכים הפרלמנטריים העוסקים בבטיחות בדרכים באופן ישיר או עקיף
הליכוד יקיים את החינוך וההסברה לתרבות הבטיחות בדרכים במסגרות החינוכיות  החל מגיל גן ועד בגרות   כולל תכניות לכל המגזרים והזרמים בחברה הישראלית
הליכוד יפעל להכללת לימודי הבטיחות בדרכים בבתי הספר כתחום לימודים חובה אשר ללא ציון עובר בו לא ניתן יהיה לגשת לבחינות הבגרות
הליכוד יקדיש תשומת לב מיוחדת לבטיחות הולכי הרגל  רוכבי אופניים ומשתמשי הדרך הפגיעים יותר    בפרט  ילדים וקשישים  ויפעל להרחבת תשתית שבילי האופניים בערי ישראל
הליכוד יפעל לשינוי ושדרוג מערך לימודי הנהיגה תוך הכנסת טכנולוגיות חדישות אשר ישפרו את מיומנות הנהיגה של התלמיד טרם קבלת הרישיון ואת יכולתו להתמודד עם מצבי חירום
הליכוד יפעל לשיפור תשתיות הכבישים הקיימות  ירחיב את רשת מסילות הברזל ממרכז הארץ לדרומה ולצפונה ובכך יצמצם את כמות הרכבים על הכבישים ויספק תשתית כבישים בטוחה יותר לאזרחי ישראל
הליכוד יפעל לקביעת   יום לאומי לקידום הבטיחות בדרכים   בו יתנו כל מוסדות המדינה   דו"ח מצב   בפני האזרחים בנוגע למצב הבטיחות בדרכים
הליכוד יפעל לשדרוג העזרים הטכנולוגיים של משטרת ישראל ולשיפור האכיפה בתחום עבירות התעבורה כך שהאכיפה תהיה בעיקר   איכותית   ותתמקד בעבירות הגורמות למספר הנפגעים הרב ביותר
הליכוד יוביל הליכי חקיקה שיאפשרו את   הורדתם   מהכביש של עברייני תנועה סדרתיים
הליכוד יקדם רפורמה בתחום הסעות התלמידים אשר תשפר משמעותית את בטיחותם של ילדי ישראל בעת נסיעתם לבתי הספר ולמוסדות החינוך
שלטון מקומי   רשויות מקומיות
הליכוד יפעל לשינויי חקיקה בכל הקשור למעמדן וסמכויותיהן של הרשויות המקומיות החקיקה תתרום לאיתנות הרשויות המקומיות וליציבות הדמוקרטית של המערכת המוניציפלית
מטרת החקיקה
הסדרת מערכות היחסים בין השלטון המקומי  הרשויות המקומיות  לבין השלטון המרכזי
קביעת נורמות אחידות  שקופות וברורות בתחומי השלטון המקומי
מתוך הבנה שהרשות המקומית מכירה בצורה הטובה ביותר את צרכי העיר תינתן אחריות לרשות המקומית בעיצוב המדיניות הציבורית של העיר
הגברת הסמכות של ראשי הערים לניהול אוטונומי של העיר הכוללים סמכויות חקיקה  הטלת תשלומי חובה  אכיפה וביצוע
הסדרת תחומי הפעילות והסמכויות של הרשות המקומית
הפחתת הריכוזיות של השלטון המרכזי ועיגון סמכויותיו כרגולאטור בלבד
קביעת קריטריונים איכותיים  מדדים ויעדים לניהול העיר
לרשות המקומית יועמדו על פי חוק המקורות הכספיים לקיום תפקידיה וסמכויותיה
ממשלת הליכוד תקדם תכנית פעולה לחיזוק הרשויות המקומיות כדלקמן
הסדרת השתתפות הממשלה בתקציב הרשות כך שהתערבות משרדי הממשלה השונים תהא רק לגבי מסגרת התקציב  אופן ניהול התקציב  וקביעת סדרי העדיפויות יהיו באחריות הרשויות המקומיות בלבד
עם סיום תכניות ההבראה הנוכחיות ייבנו במשותף עם הרשויות המקומיות תכניות הבראה חדשות שתהיינה ברות השגה  הדרגתיות ומדידות שמטרתן ליצור איזון תקציבי ארוך טווח לרשויות
יעוגנו המשאבים הכספיים של הרשות המקומית הכוללים תקבולים על פי חוק  העברות ממשלתיות ותקבולים עצמאיים לרבות מפעולות תכנון ופיתוח מקומיים
הרשות המקומית בפיקוח של הממשלה תוכל למצוא מקורות גיוס חדשים הכוללים הזדמנויות כלכליות חדשות  הקמת תאגידים וגיוס אגרות חוב
הממשלה בשיתוף השלטון המקומי יקבעו סל שירותים ממלכתיים אותו השלטון המקומי יספק לאזרחים ולתושבים תוך הגדרת מהות השירות  טיבו   היקפו  מאפייניו ורמתו
הממשלה תבטיח את דרכי המימון לאותו שירות והקצאתו לרשות המקומית
הצעות חוק להן השלכות תקציביות ניכרות על הרשות המקומית יחוקקו רק לאחר התייעצות עם השלטון המקומי  והבטחת דרכי מימונן
הרשות המקומית תיתן מדי שנה דיווח מפורט המתאר את הפעילות  ההישגים ומצבה הכספי  הדוח יועבר לדיון בממשלה   או במשרד הפנים   וינקטו סנקציות כלפי רשויות שלא יעמדו ביעדיהן
