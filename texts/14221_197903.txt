LAMAAN EI OLE PAKKO ALISTUA  Turvattomuus ja huoli toimeentulosta ovat todellisuutta tämän päivän yhteiskunnassa. Työttömyys kuluttaa kansallisia voimavarojamme ja synkistää tuhansien ihmisten elämää. Moni kokee itsensä hyödyttömäksi ja tulevaisuutensa näköalattomaksi.  Suomen yhteiskunnallinen kriisi ei ole irrallinen ilmiö. Koko kapitalistista maailmaa koettelevat syvät ongelmat, joukkotyöttömyys, toimeentulovaikeudet, inflaatio, ulkomaankaupan häiriöt, energia- ja raaka-aineongelmat sekä ympäristön saastuminen. Kriisi ulottuu myös politiikkaan, kulttuuriin ja moraaliin, yhteiskunnan kaikille aloille.  Mutta kriisi ei ole kohtalonomainen eikä voittamaton. Sitä voidaan päättäväisesti toimien lievittää, elämää vaikeuttavia ongelmia voidaan poistaa. Demokraattinen tie ulos kriisistä on olemassa. Tarvitaan syvällisiä uudistuksia yhteiskunnassa. Tarvitaan myös ihmisten luottamusta omiin voimiinsa ja joukon yhteiseen voimaan, yhteistyötä muutoksen puolesta.  SKDL: n tavoitteena on saada välitön korjaus ajankohdan kipeimpiin ongelmiin. Joukkotyöttömyys on poistettava, kansalaisten ostovoimaa lisättävä ja toimeentulo turvattava. Yhteiskunnallista uudistuspolitiikkaa on jatkettava. Erityisesti on pantava painoa terveydenhuollon, sosiaaliturvan ja koulutuksen kehittämiseen. Taloudellisen laman syvimmän valheen ohittaminen on lisännyt edellytyksiä myönteisille toimille, mutta suurpääoman jarrutus vaikeuttaa niiden toteuttamista.  Kommunistit ja sosialistit, kaikki kansandemokraatit tähtäävät myös pitemmälle, yhteiskunnan korjaamiseen perusteiltaan niin, että kriisi-ilmiöiden syyt voidaan poistaa.  Työllisyyttä paranneltava  Yritykset on saateltava kantamaan vastuuta työllisyydestä. Niiden toimintaedellytykset ovat parantuneet, vientitulot kasvaneet, ja työn tuottavuus on lisääntynyt. Näitä tekijöitä on käytettävä täysitehoisesti tuotannon elvyttämiseen ja työllisyyden parantamiseen.  Valtion yrityksille antamaan tukeen tulee liittää työllistämisvelvoite. Suuryritysten vastikkeettomasta tukemisesta tulee luopua ja asettaa tuen ehdoksi se, että yhteiskunta voi vaikuttaa lukea saavan yrityksen toimintaan.  Valtion tulee tukea pienyrityksiä niin, että niiden riippuvuus yksityisistä rahalaitoksista ja suuryrityksistä vähenee Ja niiden toimintaedellytykset voidaan turvata  Irtisanomissuojaa on parannettava. Valtiovallan, ammattijärjestöjen ja työntekijöiden valvontaa, joka kohdistuu tuotannon supistuksiin ja lomautuksiin, on tehostettava,  Valtion, kuntien ja kuntainliittojen sekä valtion yhtiöiden rakennustöistä ja muista hankkeista tulee laatia työllisyys- ja rakennusohjelma, jonka sisältöön myös kansalaisjärjestöjen on voitava vaikuttaa.  Varoja asuntotuotantoon tulee lisätä.  Alvan erityistä painoa on pantava nuorisotyöttömyyden vähentämiseen. Nuorille on taattava opiskelu-, harjoittelu- tai työpalkka.  Koulutusaikoja, vuosilomia ja vanhempainlomaa pidentämällä, työttömyys- ja työkyvyttömyyseläkkeelle pääsyä helpottamalla ja ylitöitä rajoittamalla voidaan korjata välitöntä työllisyystilannetta. Perusteltua on myös lyhentää työaikaa erityisesti vuorotyössä ja raskaissa töissä. Näitä toimia toteutettaessa on huolehdittava naisten tasa-arvoisuudesta työmarkkinoilla.  Kaupan ja taloudellisen yhteistyön kehittäminen ja laajentaminen Neuvostoliiton ja muiden sosialististen maiden kanssa turvaa työpaikkoja ja voi merkittävästi vähentää työttömyyttä maassamme.  Toimeentulo turvattava  Hintoja, maksuja ja vuokria on tehokkaasti säännösteltävä.  Palkkatyöntekijäin ostovoiman ja siten kulutuskysynnän lisääminen edellyttää reaaliansioiden nousua. Erityisesti tulee huolehtia pienipalkkaisten tulotason kohoamisesta. Tiukalla indeksiehdolla tulee taata palkkojen reaaliarvon säilyminen, ja naisten palkkasyrjintä on poistettava.  Työttömyysturvaa on tehostettava korottamalla päiväavustuksia ja tarkistamalla korvauksen saannin ehtoja niin, että työtön pääsee osalliseksi tuesta koko työttömyyden kestoajan. Yleisen työttömyysvakuutuksen toteuttaminen on tärkeä tehtävä.  Eläkeuudistuksen toteuttamisia on jatkettava ja korotettava pienimmät eläkkeet vähimmäispalkan tasolle.  Opiskelijain toimeentulon turvaaminen edellyttää opintotuen lisäämisiä ja opiskelusta aiheutuvien asumis-, oppimateriaali- ja matkakustannusten vähentämistä.  o Pienviljelijäin toimeentuloa voidaan parantaa suuntaamalla maataloustulon korotus ja halpakorkoisia lainoja ensisijassa pienviljelmille ja niiden yhteisyrityksille. Vuosilomaa pidentämällä ja sijaisaputoimintaa laajentamalla voidaan parantaa viljelijäväestön sosiaalista asemaa.  Asumisen tasoa kohoteltava  Ensisijaisesti lapsiperheiden, nuorten ja vanhusten sekä yleensä vähävaraisen väestön asumistasoa on parannettava. Asumiskustannusten nousua on tehokkaasti hillittävä.  Kohtuuhintaisten vuokra-asuntojen saannin turvaamiseksi on lisättävä erityisesti kunnallisten vuokra-asuntojen tuotantoa. Vuokrien nousun estämiseksi tulee aravalainojen takaisinmaksuaikaa pidentää ja määrätä asunnoille korkein sallittu vuokra.  Tuotannon tulee lähivuosina olla  60000 asunnon tasolla. Tämän mukaisesti on suunnattava valtion varoja asuntotuotantoon ja turvattava muu rahoitus.  Lapsiperheiden asemaa helpotettava  Yhteiskunnan tukea nuorille pareille ja lapsiperheille tulee lisätä ja pitää huoli tuen reaaliarvon säilymisestä.  Lapsilisiä tulee edelleen korottaa.  Lasten päivähoitopaikkoja ja koululaisten iltapäiväpaikkoja on tuntuvasti lisättävä. Päivähoitomaksut on pidettävä kohtuullisina.  Äitiysloma on muutettava vanhempainlomaksi ja pidennettävä yhteen vuoteen.  Työehtoja on kehitettävä niin, eitä perhe-elämän tarpeet voidaan riittävästi ottaa huomioon mm, sairaan lapsen hoidon tai lomien järjestämisessä.  Lapselle on taattava turvalliset elämänolot ja mahdollisuus rikkaaseen henkiseen kasvamiseen. Lasten edut on aseteltava keskeiselle sijalle yhteiskunnallisessa päätöksenteossa.  Kansalaisten verotusta kevennettävä  Pieni- ja keskituloisten verorasitusta on helpotettava. Yksityisten ja yhteisöjen suurten tulojen ja omaisuuksien verotusta on tehostettava Tämän tavoitteen kanssa ristiriidassa olisi arvonlisäverojärjestelmään siirtyminen ja välillisen verotuksen kuten liikevaihtoveron korottaminen.  Valtion ja kuntien välistä kustannustenjakoa on tarkisteltava niin, että kunnallisverorasitus ei kasva  Työnantajien sosiaaliturvamaksuja tulee porrastaa työvaltaisien pienyritysten hyväksi.  Elinkeinoverotuksesta tulee poistaa veronkiertomahdollisuudet  On taisteltava tehokkaasti veropetoksia, taloudellisia väärinkäytöksiä ja lahjontaa vastaan.  Demokraattinen käänne parempaan  Myönteinen käänne yhteiskuntamme kehityksessä edellyttää suurpääoman vallan kaventamista. Kansalaisten välittömiä vaikutusmahdollisuuksia tulee lisätä ja vahvistaa heidän valitsemiensa päätöselinten, eduskunnan ja kunnallisvaltuustojen valtaa.  Eduskunnan ja hallituksen mahdollisuuksia vaikuttaa taloudelliseen päätöksentekoon on lisättävä uudistamalla perustuslakeja ja estämällä niiden suurpääoman etuja suojeleva tulkinta. Lainsäädännöllä ei saa rajoittaa ammattiyhdistysliikkeen sopimusoikeutta.  Demokraattinen suunnittelu ja siihen perustuva Investointien ja yritysten sijoittumisen ohjaus on yksi edellytys nykyistä myönteisemmälle kehitykselle kansantaloudessa ja koko yhteiskunnassa. Tällä tavalla voidaan edistää myös tasapainoista alueellista kehitystä maassamme  Yhteiskunnan on voitava ratkaisevasti vaikuttaa teollisuuden rakenteen ajanmukaistamiseen, luonnonvarojen hyväksikäyttöön sekä energian tuotantoon ja jakeluun. Tuotantotoimintaa tulee kehittää sopusoinnussa luonnon kanssa. Tehokas ympäristönsuojelu on yksi Ihmisen elinehto.  Yhteiskunnan omistamaa tuotantoa on kehitettävä ja laajennettava uusille aloille Yksityisiä suuryrityksiä ja liikepankkeja tulee ottaa yhteiskunnan haltuun. Pakolliset vakuutukset on saatettava yhteiskunnan hoidettaviksi.  Työntekijäin oikeuksia tuotantolaitoksissa ja muilla työpaikoilla on laajennettava. Heille on taattava yrityksen koko toimintaa koskevat valvonta- ja vaikutusmahdollisuudet.  Tieteen ja koulutuksen voimavarojen turvaaminen on välttämätöntä myös maamme taloudellisten ja yhteiskunnallisten ongelmien voittamiseksi. On kehitettävä suurpääoman vaikutuksesta vapaata opetusta ja tutkimusta sekä oppilaitosten sisäistä demokratiaa. Peruskoulusta korkeakoulutasolle ulottuvan yhtenäisen koulutusjärjestelmän luomista on kiirehdittävä ja huolehdittava siliä, että koulutus on riittävän laaja-alaista.  Myönteinen käänne edellyttää myös maamme talouden länsisidonnaisuuden vähentämistä ja taloudellisten suhteiden laajentamista sosialistisiin maihin. Kauppaa ja taloudellista yhteistyötä kehitysmaiden kanssa on laajennettava uuden kansainvälisen talousjärjestyksen hengessä  Ihmisarvoiseen elämään rauhan maailmassa  Kansandemokraatit tahtovat kehittää maatamme niin, että jokaisella kansalaisella on mahdollisuus taloudellisesti turvattuun ja henkiseltä sisällöltään monipuoliseen elämään. Itsensä kehittämiseen ja luovaan toimintaan. Jokaiselle kansalaiselle tulee turvata perusoikeudet, oikeus työhön, asuntoon, koulutukseen ja kulttuuriin, terveyteen, lepoon ja virkistykseen sekä demokraattiseen vaikuttamiseen yhteiskunnan asioihin.  Tämä on mahdollista vain rauhan vallitessa. Siksi on välttämätöntä, että maamme ja koko kansamme toimii päättäväisesti rauhan, liennytyskehityksen jatkuvuuden, aseidenriisunnan ja tasavertaisen kansainvälisen yhteistyön puolesta. Maamme aktiivisen, rauhantahtoisen ulkopoliittisen linjan perustana on yya-sopimus. Maamme ulkopoliittisen peruslinjan kehittäminen ja luottamuksellisten suhteiden syventäminen Neuvostoliittoon ja kaikkiin rauhantahtoisiin kansoihin on ensisijainen tehtävä  Oikeiston vaikutusvallan kasvu yhteiskunnassamme tekisi tyhjäksi myönteisen kehityksen näköalat ja veisi taantumukseen ja kasvaviin vaikeuksiin. Taantumuksen oloissa maamme taloudellinen itsenäisyys kaventuisi ja kansallisen kulttuurin perusta heikentyisi. Kaupallisuuden, ahdasmielisyyden ja äärioikeistolaisuuden Ilmapiiri vahvistuisi. Oikeisto ei pysty turvaamaan maamme lasten ja nuorten tulevaisuutta.  Yhteiskuntamme myönteisen kehittämisen linja on rakenneltavissa vain maamme työtätekevien väestöryhmien omakohtaisen toiminnan ja näitä väestöryhmiä edustavien poliittisten voimien varaan, vasemmiston ja keskustan yhteistyölle.  SKDL edustaa yhteistyötä, uusia ajatuksia ja ratkaisuja. Sen tavoitteena on ohjata maamme vakaan taloudellisen ja yhteiskunnallisen kehityksen tielle ja avata myönteisiä näköaloja kansallemme.
