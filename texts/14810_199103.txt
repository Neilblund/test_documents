CENTERNS VALDEKLARATION  En ny start för Finland  Finländarnas tro på Finland måste återupprättas. Det blåröda regeringsförsöket har satt stopp för både Finlands ekonomi och framåtanda. Framgång för Finland i 1990talets Europa kräver ett återvändande till grundfrågorna. Man måste kunna bygga en trygg grundval för livet på hederligt arbete, företagsamhet och sparande. De samhälleliga besluten bör bygga på rättvisa.  Finlands framtid som en europeisk nation och stat bygger på finländsk bildning och finländskt kunnande samt Finlands natur och naturresurser.  Det är dags för en förändring av regeringspolitiken. Denna förändring behövs för att reparera de blåröda misstagen, men också för att svara på 1990talets utmaningar.  Finland behöver nu ett pålitligt finländskt alternativ. Detta alternativ finns. Det är Centern. Ju mer stöd Centern får av väljarna, desto mera säkert är det att vi får en nödvändig förändring i skötseln av de gemensamma finländska frågorna.  Ny riktning för ekonomin  Till sin kostnadsnivå är Finland nu världens dyraste land. Därför har den ekonomiska tillväxten avstannat, företagsamheten befinner sig i stigande svårigheter och arbetslösheten ökar. Den blåröda regeringen lämnar en väldig, ständigt växande, utlandsskuld till sina efterträdare att reda ut. Beskattningen är rekordhög efter den stora skattereformen. Topphöga räntor förlamar även en sund företagsamhet och gör det till en omöjlighet för många att skaffa bostad.  Den viktigaste uppgiften för nästa regering blir att få ordning på Finlands nationalhushåll och återställa människornas grundtrygghet. På samma sätt måste man återställa marknadens förtroende för Finlands förmåga att lösa de ekonomiska problem man själv har åstadkommit. En renovering av ekonomin är också nödvändig för att kunna dra nytta av integrationen, för att kunna lätta på bostadskrisen, kunna förbättra grundtryggheten och för att kunna sträva efter en bättre miljö.  Centern är beredd att ta sitt ansvar för en sanering av nationalhushållet. Den sociala tryggheten och naturens krav ställer upp ramarna för Centerns ekonomiska program.  Centern ser att hävande av bristen i bytesbalansen och ett stopp för den jättestora skuldsättningen inom nationalhushållet som oundgängligt. Detta kräver en stram ekonomisk politik. Företagsamheten bör stimuleras och stöjdas med kraftfulla åtgärder för att rädda vår internationella konkurrenskraft och för att hindra massarbetslöshet. Resurserna för utbildning och forskning bör ökas.  Ett självständigt Finland i ett föränderligt Europa  Finlands framgångar i efterkrigstidens Europa har baserat sig på en neutralitetspolitik okänslig för olika konjunkturer. Värnandet av självständigheten och neutraliteten är den lilla nationens värde, rättighet och möjlighet även i ett Europa som omformas.  Besluten i nittiotalets samordningsfrågor bör göras på samma grund som EFTAbeslutet på 1960talet och EECbeslutet på 1970talet. De bör fattas så att Finland bevarar sitt nationella oberoende.  Centerns mål är ett avtal inom den Europeiska Ekonomiska Sfären som säkrar Finlands livsviktiga nationella intressen.  Förutsättningarna för en allvarlig diskussion om Finlands möjligheter att ansluta sig som en medlem i EG uppkommer först efter en lösning angående EES. Denna diskussion bör grundas på en allsidig värdering av medlemsskapets för- och nackdelar. Enligt Centerns åsikt kan Finland inte gå in som medlem i EG, om EG tar på sig betydande utrikes- och militärpolitiska uppgifter.  Det är viktig för Finland att utveckla politiska och ekonomiska förbindelser med det övriga Norden, med ett Sovjetunionen i förändring och med kretsen kring Östersjön.  Satsning på landskapen  Regionernas betydelse ökar i ett Europa som minskar sina gränshinder och upprättar nya ekonomiska förbindelser. Starka landskap garanterar Finlands framtid.  Det är äntligen på tiden att skapa en grund för landskapens ekonomiska och andliga aktivitet, en landskapsstyrelse i enlighet med europeisk demokratisk tradition.  Den för finländska förhållanden lämpade kommunindelningen bör till sin struktur behållas, men kommunernas, kommunförbundens och hela den offentliga sektorns ekonomiska effektivitet och samarbete bör ökas. Staten bör här gå före genom att lösa upp och decentralisera sin egen administrativa byråkrati.  De jämlika människornas Finland  Den sociala rättvisan har inte varit viktig för den blåröda regeringen. Grundtrygghetsreformen har lagts på hyllan, postservice har lagts ned, skattebelastningen har fördelats orättvist, bostadsköparna utmattats under skuldbördan och de regionala skillnaderna har tillspetsats. Den snabba ökningen av inkomstskillnader och ojämlikhet måste stoppas nu.  Centern tar åter upp grundtrygghetsreformen också under ekonomiskt knappa förhållanden för att förbättra inkomsterna för såväl studerande, pensionärer och barnfamiljer.  Grundläggande service bör garanteras för alla, oberoende av bostadsort. Skuldoch räntefällan för dem som behöver bostad skall lösas genom att sänka räntenivån och bostadspriserna.  De av regeringen genomförda stora politiska paketen av tjänstetillsättningar och roffandet efter fördelar, har fördömts ut av medborgarna. Centern vill sanera politiken med gärningar, inte med ord.  Naturen, en finländsk kraftkälla  En livskraftig natur och en frisk miljö är nödvändigt för finländarna och det finländska nationalhushållet. Vi är en nation, vars välstånd bygger på förnyelsebara naturresurser.  Finland måste såväl i sina nationella beslut, som i sin egen utrikespolitik och i det internationalla umgänget, först på dagordningen ta upp miljöskyddet och principen om varaktig utveckling. Klimatförändringarna, öknarnas utbredning och naturförstörelsen kan endast hindras genom internationellt samarbete.  Finland bör dra ut full nytta av de möjligheter som den europeiska integrationen ger att skärpa miljövården.  Finland bör i sin egen miljövård vara en föregångare på de områden, där vi har ett bättre kunnande än de andra.  Vårdandet av naturen skogarna, fälten och vattnen är för vår nation såväl en livsviktig uppgift, en sysselsättningsskapare som källa till välstånd. Finland får inte slarva bort denna livförsäkring för framtiden.  Självförsörjning av baslivsmedel är, också med tanke på den växande hungern i världen, den enda rätta utgångspunkten för finländsk jordbrukspolitik. Livsmedelspriserna kan sänkas genom att angripa den allmänna prisnivån, jordbrukets produktionskostnader, livsmedlens beskattning och kostnader för mellanhänder.  Ansvaret för Finland  Valet till riksdagen avgör i vilka händer som finländarna lägger skötseln av sina angelägenheter inför nittiotalet. Det blir ett nittiotal med såväl stora problem som stora möjligheter. Centern är beredd att ta ansvar för Finland.
