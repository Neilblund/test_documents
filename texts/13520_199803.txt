Måske Q  vi…
Livet er andet end produktion og forbrug, for vi er alle mere end købekraft på to ben.
Værdier er andet end betalingsbalance og handelsoverskud, fordi livskvalitet rækker langt udover materielle goder.
Politik er andet end patentløsninger og store dyre ord, fordi velfærd skabes gennem holdninger tillivskvalitet og konkrete handlinger.
Og folketingsvalget er andet end en popularitetskonkurrence mellem Nyrup og Ellemann.
Det er din chance for at markere, at det er et helt nyt sæt afværdier, som skal sikre vores fælles liv,
det globale liv,
de svages liv
og familiens liv.
Kristeligt Folkeparti er en stemme for livet - og det parti som gør en forskel i dansk politik.
Q er din garanti for, at Folketinget efter valget holder op med at ignorere de vigtige medmenneskelige problemer.
De er langt vigtigere end ligegyldige, personfikserede diskussioner om politikeres dagsform, cykelhjelme og talegaver.
Vi vil ikke acceptere et samfund
- hvor børn ikke beskyttes mod voldelige film.
- hvor hver femte 9. klasseelev drikker mere end Sundhedsstyrelse tilråder for voksne.
- hvor vi har en af verdens højeste selvmordsprocenter.
- hvor forbruget aflægeordineret morfin har verdensrekord.
- hvor abort ikke tages alvorligt som samfundsproblem.
- hvor den udearbejdende familie har verdensrekord i at være på arbejde.
- hvor vi forurener og forbruger på næste generations regning.
- hvor den orlovsordning, som Kristeligt Folkeparti fik gennemført bliver ødelagt afde samme politikere,
som i valgkampens hede taler om bedre vilkår for børnefamilien og større børnechecks.
Derfor er der brug for Kristeligt Folkeparti, som sætter fokus på de vigtige kristne værdier, vi har bygget vores samfund på.
Familiens liv
•Børnepasningsordningen skal genoprettes nu.
Ydelsen skal atter op på 80% af dagpengemaksimum.
• Småbørnsforældre skal have ret til deltid.
Og forældre skal have valgfrihed ved at "pengene følger barnet".
•Kristendomsundervisningen skal styrkes,
fordi vores samfund er baseret på de medmenneskelige værdier, som udspringer af kristendommen.
•Der skal skabes flere egnede boliger til ældre
og hjemmeplejen skal forbedres.
•Lejeværdien af egen bolig skal fjernes for pensionister.
Det globale liv
•Vi skal kigge kritisk på vores forbrugsvaner
og gøre dem langt mere hensigtsmæssige til gavn for miljøet.
Det er til alles bedste.
•Miljøregningen skal ikke bare sendes videre til landbruget, som vi senest så det med den nye vandmiljøplan.
De skal have en rimelig kompensation,
for vi må alle tage et ansvar og betale vores del af prisen.
•Den kollektive trafik skal forbedres og taksterne skal sænkes.
• Der skal ikke pilles ved størrelsen af vores ulandsbistand.
Kvaliteten skal kigges grundigt efter, så midlerne kommer flest muligt til gavn.
Det fælles liv
• En sund økonomi er en forudsætning for et sundt samfund.
Derfor skal gode tider ikke soldes op.
•Der skal være valgfrihed, når det gælder fagforeninger.
• Fradragsretten for faglige kontingenter skal væk, men fastholdes for arbejdsløshedsforsikringer.
•Vi har brug for mere politi på gaden.
Vold og hærværk skal forebygges bedre.
Anmeldelser skal konsekvent følges op.
•Retssystemet skal afregne hurtigt og effektivt med lovbrydere.
Så kan især yngre mennesker, der er kommet i uføre, få straffen udstået - og få en ny chance i samfundet.
De svages liv
•Eksperimenter med befrugtede menneskelige æg og frasortering af menneskeliv skal forbydes.
•Kunstig befrugtning skal ikke ændre ved, at børn har krav på både en far og en mor.
• Lovgivningen skal fortsat rumme et klart nej til menneskekloning og skrappe restriktioner over for genteknologi.
• Der skal være obligatorisk abortrådgivning af både en læge og en socialrådgiver.
• Vi skal have stoppet det voksende misbrug af alkohol og narkotika.
Ulovlige stoffer skal ikke frigives.
Misbrugere skal have en ordentlig behandling f.eks.  gennem frivillige organisationer.
En stemme for livet – og de vigtige værdier
De vigtige værdier i vores fælles liv skal i fokus.
Folketinget skal tvinges til at arbejde ud fra medmenneskelige og etiske værdier
i stedet for at lade alt drukne i halvhjertede lappeløsninger og dyre ord uden handling.
Se blot hvordan børnefamilien pludselig skamroses og loves forbedringer af de selvsamme partier, som er løbet fra den orlovsordning, som Kristeligt Folkeparti tog initiativ til,
og som gav 50.000 danske familier et tiltrængt pusterum for bare tre år siden.
Det er et faktum, at kun 19.000 familier i dag har råd til at benytte orlovsordningen.
Det hindrer ikke familiens nye "fortalere" i at byde på varm luft og skrive dækningsløse checks ud igen.
Derfor er der brug for Kristeligt Folkeparti.
Vi sætter handling bag ordene.
Vi gør en forskel.
Og vi holder fast i familien og trygheden, som nøglen til et godt samfund - også efter valget.
Det kom der ud af Folketinget uden Kristeligt Folkeparti:
- Børnepasningsorloven er blevet ødelagt.
I slutningen af 1994 var der 50.000 forældre på-orlov, nu har under 19.000 råd til det.
- Regeringen har accepteret et uansvarligt forbrugsræs.
- Vandmiljøplan II er gennemført ved at gøre landbruget til syndebuk.
- Lukkeloven gør søndag til hverdag og giver butikspersonale urimelige arbejdstider.
- Politiets arbejdsvilkår er forringet.
Der er ikke længere tid til at varetage almindelige politiopgaver - eller bare tage tyverianmeldelser alvorligt.
- Kristendomsundervisningen i folkeskolen er udvandet.
- Loven om kunstig befrugtning tillader endnu flere slags eksperimenter med menneskeliv i det tidligste stadium og åbner for et frasorteringssamfund
- Amternes forpligtelse til at have abortforebyggelses-klinikker er væk.
- Narkoproblemerne er ude af kontrol.
I stedet for at sætte ind med en effektiv indsats, overvejer regeringen at tillade uddeling af gratis heroin og dermed fastholde mennesker i deres misbrug.
- Selv om Danmark er "europamester" i drukproblemer blandt helt unge, vil regeringen ikke sætte aldersgrænsen; for et forbud mod køb af alkohol højere, end 15 år.
- Den nye filmlov giver ikke børnene den nødvendige beskyttelse
Børn i alderen 7 -11 år må se alle voldsfilm, blot de kan finde en voksen at følges med.
