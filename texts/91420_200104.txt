„AJMO SVI ZA CRNU GORU“
Veličanstveni skupe, dragi prijatelji, pozdravljam vas ispred Liberalnog Saveza Crne Gore kao domaćina ovog mitinga sa motom „Ajmo svi za Crnu Goru“.
Liberalni Savez Crne Gore je juće 26. janura proslavio 11 godina od svog osnivanja, i sada molim malo pažnje.
U program Liberalnog Saveza i projekat demokratske i nezavisne države Crne Gore vjerovali su i u njega ugradili svoje intelektualne moći i oni koji su uvijek sa nama ali ih danas nema među nama.
Prilika je da se prisjetimo našeg: Velimira Poka Vujovića zaslužnog predsjednika i jednog od osnivača Liberalnog Saveza i brojne plejade tih velikih i slobodnih ljudi koje će nas sjećanje zauvijek čuvati od zaborava.
Večeras nas oni gledaju sa neba.
Pozivam vas da im odamo poštu minutom ćutanja.
Slava im.
Dragi prijatelji, osnovani smo prije jedanaest  godina i ne slučajno na Cetinju kao stranka slobodnih i mislećih ljudi.
Osnovani smo i kao državotvorna crnogorska stranka jer smo znali da nakon raspada bivše Jugoslavije Crna Gora nema alternativu.
Pred sobom smo uvijek imali svete ciljeve koje smo na samom osnivanju sebi postavili.
Naši sveti ciljevi su:
stvaranje uslova za slobodnog pojedinca,
slobodan narod,
za liberalne demokratiju,
za privatnu svojinu,
za socijalnu pravdu,
za slobodno tržište,
za otvoreno društvo
i za nezavisnu Crnu Goru kao članicu UN-a
i pristojnog i bogatog člana porodice evropskih naroda.
Ove naše svete ciljeve, od kojih nikada nećemo odustati možemo ostvariti samo predalaštvom i ljubavlju,
a nama toga nikada nije nedostajalo pa sigurno neće ni u buduće.
Dragi prijatelji, naša Crna Gora se nalazi kao jedan brod na okeanu usred velikog nevremena, i svi moramo uraditi sve da joj pomognemo da uđe u mirnu luku spasa.
Moramo je spasiti za buduća vremena,
jer proći će oluja i ona će dovesti svijet ođe i nama omogućiti da budemo dio tog civilizovanog svijeta.
Mi Liberali smo činili sve da pomognemo, činili smo često i više nego što su nam bile mogučnosti.
Ukazivali smo koji je to pravi put i bez ikakve pretencioznosti vrijeme i događaji su Pokazali da smo oduvijek bili u pravu.
I kada smo kritikovali željeli smo dobro jer smo uvijek dobro znali da ne može biti našeg dobra bez sveukupnog dobra za Crnu Goru i sve njene građane.
Danas je naša Crna Gora pred svojim najvećim izazovom,
izazova budućnosti u kojem će odlučiti da li  želi biti ono što je nekada bila država svoja na svome ili zauvijek nestati.
Mi se ne slažemo sa onima koji misle i trvrde da je ovo samo jedna šansa, jer smo uvjereni da je ovo za nas poslednja šansa.
Kao ozbiljni i odgovorni politički ljudi u vrijeme velike odluke povlačili smo i povlačićemo poteze koji jedino omogućavaju izlaz iz ovako teške i složene situacije.
Poteze sa kojima se Crnoj Gori otvara put nade i budućnosti.
Podsjetiću vas, već šest mjeseci se uzdržavamo od kritike aktuelne vlasti za vršenje vlasti na unutrašnjem planu.
Ostavljamo im prostor za kvalitetno rješavanje državnog pitanja,
s tim da sva ostala brojna  pitanja oko vršenja vlasti na unutrašnjem planu raspravimo u nezavisnoj Crnoj Gori, ukoliko se smiluju i odluče da krenu tim putem.
Drugo, odustali smo od svog ranijeg zahtjeva za prijevremim parlamentarnim izborima kako bi im omogućili da mirno i lagodno uđu u proces referenduma sa jasnim pitanjem.
Treće, prije i nakon izlaska Narodne Stranke iz vlasti obećali smo im podršku manjinskoj vladi kako bi se bez odlaganja ušlo u proces raspisivanja referenduma
, cijeneći da je raspisivanje referenduma najznačajniji momenat u rješavanju državno-pravnog statusa Crne Gore.
I četvrto pristali smo i predložili, neodložno  stvaranje crnogorskog bloka na čijem bi čelu stao gospodin Đukanović.
Sa žaljenjem i sa tugom moramo konstatovati da su aktuelna vlast i gospodin Đukanović odbili sve ove naše ponude.
Ovom prilikom ću se uzdržati od komentarisanja razloga odbijanja naših ponuda.
Moramo priznati da sve ovo vrijeme u Beogradu imamo novu vlast koja zna šta hoće i koja je u iznenađujuće brzom vremenu izdejsvovala učlanjenje Jugoslavije u UN i u druge evropske i svjetske asocijacije.
Dok su oni u Beogradu to uspješno radili u Crnoj Gori je to sve posmatrano u duhu strategije aktivnog čekanja.
Stalno smo aktuelnu vlat upozoravali da vrijeme nije na našoj strani da nemamo vremena za čekanje da se mora donijeti odluka o referendumu odmah i bez odlaganja.
Da vrijeme izgubljeno na prijevremene izbore može biti vrijeme zauvijek izgubljeno za Crnu Goru.
Na žalost ni to nas nijesu slušali i svjedoci smo da je poslednjih dana Savjet Ministara Evropske Unije zauzeo sasvim nepovoljan stav za pitanje crnogorske državnosti i nezavisnosti.
Takav stav je zauzela i nova američka administracija.
Nije li sada svima koji to hoće i žele čuti jasno da je pasivna pozicija aktuelne vlasti bila pogubna.
Budite uvjereni  da je Crna Gora prije samo deset dana donijela odluku o raspisivanju referenduma ovih odluka Evropske unije i amerike ne bi bilo.
Oni su se umiješali sa namjerom da pomognu onome koji ne zna što želi i ne zna što hoće.
Ovako ozbiljne propuste na koje smo ukazivali sada više ne možemo popraviti, pred nama su prijevremeni izbori zakazani za 22. April ove godine.
Uzdajmo se da je to poslednja šansa za sve one kojima je Crna Gora na srcu, jer ukoliko pobijede stranke koje žele demokratsku i nezavisnu Crnu Goru, možemo sprovesti odmah nakon toga referendum i odlučiti o svojoj sudbini.
Sa ovog mjesta i pred svima vama ispred Liberalnog Saveza Crne Gore pozivam gospodina Đukanovića u svojstvu predsjednika Crne Gore i predsjednika DPS-a, da se odmah i neodložno prekine sa strategijom aktivnog čekanja.
U ime Liberalnog Saveza Crne Gore porućujem svim građanima Crne Gore da ovdje večeras u Podgorici sazidana velika kapija evropske Crne Gore,
kroz koju svi moramo zajedno proći na putu do svoje slobode i nezavisnosti.
Dragi prijatelji, Vi Liberali i Vi koji to nijeste moram vam reći da bi danas bilo sve drugačije da ste kojim slučajem na izborima 1998. godine umjesto 6,3 posto dobili 12 ili 13 procenata, ili prošlog ljeta u Podgorici umjesto 7,6 dobili 17,6.
Budite sigurni da je bilo tako danas bi Crna Gora bila država,
mi u koaliciji ne bismo nikad kalkulisali sa interesima džave Crne Gore.
Jak Liberalni Savez Crne Gore održan voljom građana koji žele crnogorsku nezavisnost  je svekupna garancija da Crna Gora ima nade.
Mi crnogorski Liberali nećemo odustati i sa dobrim izbornim rezultatom budite uvjereni da projekat crnogorske nezavisnosti prionuće i oni koji se danas kolebaju.
Zato vas sada pozivam da ovog puta ne propustimo tu poslednju šansu.
Ne molim vas već vas preklinjem da ovog puta nemate dilemu jer samo jak Liberalni Savez Crne Gore može privoljeti aktuelnu vlast na čist i bezuslovni  projekat referenduma sa jasnim i poštenim pitanjem.
U suprotnom ostavićete DPS-u i SNP-u da unište nas i odigraju svoju utakmicu do kraja.
Ali ne zaboravite na ovom kraju se gubi i svaka nada za Crnu Goru kao nezavisnu državu.
Na našem frontu, odgovarajući na unutrašnja i vanska pitanja bićemo partner i pružiti ruku svima koji se opredijele  za svijet demokratije i Crne Gore 21. vijeka.
Crna Gora koja će imati jasan put, viziju, i odgovore na sva pitanja na koja nije imala odgovore u ovom vijeku.
I na kraju, ovdje obećavamo da ćemo mijenjati Crnu Goru i navesti je na put spoznaje svojih interesa, jer želimo:
slobodnu,
demokratsku,
ekonomski razvijenu,
u saradnji blagonaklonu,
susretljivu,
originalnu i opuštenu našu Crnu Goru.
Ispunimo tu našu želju i ostvarimo sve naše nade.
Mi to možemo.
Živjeli.
