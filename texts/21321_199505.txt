Verkiezingsprogramma 21 mei 1995 van de SP (België).  Vier doelstellingen voor een sociale toekomst.  Na de oorlog hebben onze voorgangers definitief komaf gemaakt met "de sociale kwestie", met de schreeuwende onrechtvaardigheden uit het tijdperk van Daens. De socialisten hebben toen voor werk gezorgd. Maar ook voor een algemene verzekering tegen de oude dag, ziekte, werkloosheid en grote kinderlast in de arbeidersgezinnen. De sociale zekerheid zoals Achille Van Acker die heeft uitgetekend, dekt de risico's van het leven die iedereen kan overkomen. En met succes, want één gezin op drie heeft de sociale zekerheid nodig om menswaardig te kunnen rondkomen: één gezin op drie weet aan de armoede te ontsnappen, enkel en alleen omdat ze op een pensioen, een werkloosheidsuitkering of de kinderbijslag kunnen terugvallen.  Toch staan we vandaag voor een nieuwe sociale kwestie. Terwijl we steeds meer produceren en verdienen - met een Bruto Nationaal Product dat in 1994 zo'n 25 % hoger lag dan in 1984 wordt de opdracht van de sociale zekerheid steeds breder en zwaarder. De hoge werkloosheid brengt voor de sociale zekerheid minder inkomsten en meer uitgaven mee. Meer ouderen zijn een aanwinst voor onze samenleving, die tegelijkertijd meer pensioenen en meer gezondheidszorgen vergen. In veel gezinnen zijn twee inkomens de regel geworden, maar wie buiten die regel valt, krijgt het steeds moeilijker: wie maar één inkomen heeft, gescheiden of zonder partner leeft en toch voor de kinderen moet zorgen. Chronisch zieken, die met een opeenstapeling van zorgen te maken krijgen, gaan er na enige tijd financieel onderdoor, ook zij die nog een doorsnee inkomen hebben. De sociale zekerheid draait daar voor op: ze draait op voor een samenleving die rijker wordt, maar systematisch - altijd opnieuw - mensen uitschakelt. Dat is niet houdbaar. Want als de sociale zekerheid overvraagd wordt, blijven ook de sociale lasten zwaar op de lonen drukken, zodat de verleiding steeds groter wordt om mensen door machines te vervangen. De vicieuze cirkel is dan rond: terug meer werkloosheid, terug meer problemen in de sociale zekerheid.  Enkel georganiseerde solidariteit kan die vicieuze cirkel doorbreken.  Door mensen terug in te schakelen in de samenleving. Niet uit te schakelen. Door sociale zekerheid en werkgelegenheid mekaar te doen ondersteunen. Niet tegen mekaar uit te spelen. Door de solidariteit tussen iedereen te organiseren. Niet het spel van ieder voor zich te spelen.  Tijdens de komende jaren wil de SP op alle vlakken - zowel in de federale, de Vlaamse en de Brusselse regering als in de Europese Unie - al het mogelijke doen om vier grote doelstellingen voor het begin van de volgende eeuw waar te maken:  1. Iedereen die wil werken, moet werk vinden: door de arbeid te herverdelen, de arbeid goedkoper te maken, laaggeschoolden meer kansen te geven, gehandicapte mensen ook op het werk te integreren, en door een gezond economisch klimaat te creëren.  2. Iedereen die gewerkt heeft, moet in de volgende eeuw over een volwaardig en fatsoenlijk pensioen beschikken, ook mensen die tijdens hun loopbaan ziek of werkloos geworden zijn. Ons wettelijk pensioenstelsel is daarvoor de enige garantie. Het mag niet afgebroken worden door het te privatiseren. Het moet integendeel verstevigd worden.  3. Iedereen heeft recht op goede en betaalbare gezondheidszorgen, ook mensen die lang ziek zijn of met lage inkomens. Iedereen die getroffen wordt door een chronische ziekte, moet dat financieel kunnen overleven. Ondanks de kostprijs en de expansiedruk van de hoogtechnologische gezondheidszorg, mag zich geen geneeskunde met twee snelheden ontwikkelen: goede zorgen moeten er voor iedereen zijn.  4.  Niet alleen de vraag naar werk moet beter beantwoord worden. Op alle vlakken is een veel grotere, actieve inspanning nodig opdat mensen systematisch In de samenleving zouden ingeschakeld worden, in plaats van uitgesloten te worden. Ook inzake sociale zekerheid geldt immers dat "voorkomen beter is dan genezen”.  5.  De risico's om ziek, werkloos of gehandicapt te worden, en waartegen de sociale zekerheid ons beschermt, moeten aan de bron aangepakt worden: door voor werk te zorgen, door de veiligheid op het werk en in het verkeer te verbeteren, door gezonder te leven. Een menswaardige maatschappij moet voortdurend al het mogelijke doen om iedereen in te schakelen in de samenleving: dat is ook het enige antwoord op de armoede.  Met de vierdaagse werkweek: werk op ieders maat.  De tijd staat niet stil. De typiste achter de schrijfmachine is verdwenen. Het werk aan de lopende band verandert voortdurend. Er wordt telkens weer in nieuwe machines geïnvesteerd, zodat er steeds méér kan geproduceerd worden met steeds minder mensen. De wereldwijde concurrentieslag laat zich overal gelden. Er moeten Voortdurend nieuwe producten op de markt komen: van topkwaliteit en tegen scherpe prijzen. Maar ook bij de post of in een ziekenhuis worden er steeds hogere eisen gesteld. Wie wat ouder wordt, minder geschoold is of zich niet zo snel kan aanpassen, krijgt het steeds moeilijken Velen worden aan de kant geschoven of geraken niet meer aan de slag. Het opgedreven werkritme en de ongelimiteerde flexibiliteit doen steeds meer mensen afhaken. Zij komen in de werkloosheid of de ziekteverzekering terecht.  Wij verzetten ons tegen die toenemende opsplitsing van de samenleving, die tot een drie-derdenmaatschappij leidt: één derde die het behoorlijk goed heeft, één derde die voortdurend in onzekerheid moet leven en één derde die daar tussenin leeft met de ambitie naar de toplaag door te stoten, maar vooral vreest onderaan de ladder terecht te komen. Werk is een breekijzer om die drie-derdenmaatschappij tegen te gaan.  Wie wil werken, moet kunnen werken. Overheid, vakbonden en patroons moeten zich daarvoor engageren. Zij moeten duidelijke doelstellingen vastleggen: wat mogelijk Is voor de vermindering van de overheidsschuld, moet ook kunnen voor de vermindering van de werkloosheid. Toverformules daarvoor bestaan niet. Met een meersporenbeleid moet dat wel lukken.  1.  Gezonde bedrijven, duurzame werkgelegenheid.  Een gezonde economie moet voor duurzame werkgelegenheid zorgen. Niet dat het voldoende is, maar het is wel nodig. Dat betekent dat het algemeen economisch beleid eerst en vooral voor een stevig kader moet zorgen. We hebben een sterke munt nodig die ons moet wapenen tegen de speculanten. Daarom moeten het overheidstekort en de druk van de overheidsschuld op een rechtvaardige wijze verminderd worden, zodat België deel kan uitmaken van de eerste groep landen die de Europese Muntunie gaan vormen. Onze export- en concurrentiepositie moet vooral verbeteren door op de kwaliteit te spelen (met meer wetenschappelijk onderzoek, een degelijke scholing, veilige en milieuvriendelijke technologieën, een degelijke infrastructuur, producten op maat van de klanten). De automatische loonindexering moet behouden blijven. als een essentieel onderdeel van een stabiel economisch klimaat.  Voor de invulling van dit kader zijn meer en meer de Vlaamse regio en de stadsgewesten van belang. Vlaanderen moet de grote toegangspoort tot het continent worden. Het vormt immers een merkwaardig overgangsgebied op het einde - om zo te spreken - van de Baltische laagvlakte. Hier eindigde ooit de. oude wereld, hier begint de nieuwe wereld. Een unieke situatie. Het is een gebied dat als Europese vestigingsplaats haar gelijke niet heeft: het zachte klimaat, de vele verbindingen over land en water, dé verstrengeling van kleinere steden en agglomeraties, sociaal en technologisch sterk ontwikkeld, kunst- en cultuurrijk Vlaanderen moet die troeven uitspelen. Streekplatforms en strategische streekplannen - van Antwerpen tot de Westhoek en van Limburg tot Oostende - moeten voortbouwen op de sterke punten en de eigen kracht van de regio: de scholing en ervaring van de gewone arbeider en de topmanager, de dienstverlening en toeleveringsbedrijven, de bereikbaarheid en de leefbaarheid van de streek, de mentaliteit en de cultuur van de mensen. Het is dit kluwen van factoren dat de slagkracht van een regio uitmaakt die de creatie van jobs moet vergemakkelijken.  Minder arbeidskosten, meer werkgelegenheid.  Arbeid wordt te duur om iedereen aan een job te helpen. Niet het nettoloon op ons loonbriefje is te hoog maar wel de werkgeversbijdragen die iedere maand moeten betaald worden. Door die werkgeversbijdragen te verminderen kunnen meer laaggeschoolden aan het werk, krijgt de export een steuntje in de rug en wordt het iets gemakkelijker om meer mensen aan te werven in de bouw, de horeca, een ziekenhuis. Wat de sociale zekerheid daardoor minder binnen krijgt moet gecompenseerd worden door andere alternatieve inkomsten uit vermogens of uit heffingen om de milieuvervuiling tegen te gaan). De lastenverminderingen voor bijkomende aanwervingen en aanwervingen van risicogroepen (zoals laaggeschoolden of langdurig werklozen) moeten goed gericht en controleerbaar zijn. Anders wordt het een dupespel: zonder controle en zonder compenserende inkomsten zal de factuur van deze loonkostenverlaging immers moeten betaald worden door de werklozen, zieken, gepensioneerden of gehandicapten. Daarvoor passen we.  . Nieuwe behoeften, bijkomend werk  Duizenden werklozen en toch zijn er handen te kort om je te verzorgen als je oud wordt, krijg je maar geen loodgieter te pakken om die lekkende kraan te herstellen, is er niemand om wat uitleg te geven als je met al die flessen, verfpotten en smeerolie bij het containerpark aankomt. Die paradox moet de inspiratiebron zijn voor een nieuw spoor dat naar meer jobs leidt.  Een werkelijke politiek van sociaal en ecologisch herstel vergt een uitgebreid investerings- en werkgelegenheidsprogramma.  Met een nieuw programma voor 10.000 sociale woningen die vernieuwd en opgefrist worden, met meer investeringen in het gemeenschappelijk vervoer en met meer milieu-investeringen (van rioleringen tot kringloopcentra) moet er ook meer werk komen.  De kinderopvang, de thuiszorg, het jeugdwerk, de slachtofferhulp hebben werk te over. Door verschuivingen in het overheidsbudget, de verlaging van de sociale lasten en een sociaal rechtvaardige bijdrage van de ouders in de kinderopvang b.v., kunnen daar nieuwe banen geschapen worden.  Sociale economie bedrijven kunnen in de (her)tewerkstelling van risicogroepen een belangrijke rol spelen. Recyclage, meubelherstellingen, ecologische land- en tuinbouw, kléin' onderhoud van woningen ... zijn immers sterk arbeidsintensief.  Om de combinatie van gezinstaken en werk leefbaar te houden en de massa zwartwerk tegen te gaan, moet gezocht worden naar mogelijkheden voor volwaardige jobs in de directe dienstverlening. Het vrijwillig gebruik van dienstencheques kan hierbij reële perspectieven openen en een bijsturing zijn voor de plaatselijke werkgelegenheidsagentschappen.  4. De vierdaagse werkweek op ieders maat.  Nieuwe technologieën, flexibiliteit, just-in-time: het schuift allemaal haarfijn in mekaar, met één finaal resultaat: we kunnen steeds méér produceren in steeds minder werkuren. Met economische groei alleen geraken we er dus niet om de werkloosheid aan te pakken. Het werk moet gewoon beter verdeeld worden.  Een meerderheid van mensen Is bereid wat minder uren te werken, en zelfs wat minder te verdienen, als daardoor anderen aan de slag kunnen. Zo komen we dichter bij een samenleving op mensenmaat, waar mensen tijd hebben voor elkaar, voor hun kinderen, voor een eerlijke verdeling van het werk thuis, voor hun omgeving. Minder uren werken is maatwerk: de mensen moeten zelf zien wat hen best uitkomt en in een groot metaalbedrijf zal dat heel anders geregeld worden dan in een ziekenhuis. Dat moet dus per' sector en per bedrijf bekeken worden. Wel moet er een algemeen kader komen om die operatie tot een goed einde te brengen:  * iedereen moet het recht krijgen om op vrijwillige basis korter te gaan werken  het recht op een voltijdse en parttime loopbaanonderbreking en om vrijwillig deeltijds of vier dagen per week te werken, moet zowel voor mannen als voor  • vrouwen veralgemeend worden, ongeacht de reden waarom men zijn loopbaan tijdelijk wil ondérbreken of korter wil werken.  Het is duidelijk dat voor vele mensen, en zeker voor de lage inkomens, algemene en verplichte arbeidsduurvermindering met evenredig loonverlies sociaal onaanvaardbaar is. De vrijwillige keuze voor arbeidsherverdeling moet echter voor iedereen mogelijk worden en vooral voor mensen met lage inkomens ook aangemoedigd worden, zoals b.v. reeds in het openbaar ambt gebeurt;  * de overheid moet verder het goede voorbeeld geven: de arbeidsherverdeling in de openbare diensten en de overheidsbedrijven moet dan ook gestimuleerd worden;  * in het sociale overleg moet de werkgelegenheid de topprioriteit blijven: ook in de privé-sector moet een verdere veralgemening van de vierdaagse werkweek of andere collectieve formules die voor meer werk kunnen zorgen, blijvend op de agenda geplaatst worden van de onderhandelaars;  * kaderpersoneel of mensen met een vertrouwensfunctie kennen nauwelijks hun uren: een betere beheersing van hun werktijd en het invoeren van het recht op een sabbatjaar kunnen hun werk minder stresserend maken en voor meer jobs zorgen;  * ook door het fors terugdringen van de vele overuren kunnen er nieuwe jobs bijkomen;  * er moet een wet komen die de 38-uren week veralgemeent: de paar sectoren en bedrijven waar nu nog meer dan 38-uren' per week gewerkt wordt, moeten zich eindelijk aanpassen.  5. Opleiding en kwaliteit.  Het klinkt gek, maar vandaag zijn er ook nog vacatures die lange tijd niet opgevuld geraken: voor verpleegsters, geschoolde metsers of boekhouden b.v. Dat heeft vele redenen: slechte loonsvoorwaarden en arbeidsomstandigheden, opgeschroefde aanwervingvereisten van de werkgevers (inzake diploma's, ervaring, flexibiliteit), de sterke specialisatie van de job, enz.  Vakbonden en patroonsorganisaties moeten daar samen met de VDAB veel meer aandacht aan besteden: door de arbeidsvoorwaarden te verbeteren, door de beroepsopleiding aan te passen, door een betere samenwerking tussen het bedrijfsleven en het beroeps- en technisch onderwijs dat zijn zelfstandigheid in elk geval moet vrijwaren, door de leerwerkopleidingen verder uit te bouwen, of door een beter gebruik van de middelen die in de CAO's voorzien zijn voor de opleiding en tewerkstelling van risicogroepen.  • Ook in de bedrijven zelf moet er heel wat gebeuren. Nu wordt er nog veel kennis en ervaring verspild door arbeiders en bedienden onder hun opleidingsniveau aan het werk te zetten. Zij moeten gewoon kunnen doorschuiven naar hogere functies, zodat plaats vrijkomt voor lager geschoolden. Tegelijkertijd moeten we met het oog op de verdergaande technologische evolutie, meer en meer overgaan naar permanente opleidings- en vormingsmogelijkheden voor alle mannen en vrouwen, ook en vooral als ze een stuk ouder worden.  Positieve acties voor vrouwen - met meer kinderopvang, betere werkuren en aangepaste vormings- en opleidingsmogelijkheden - moeten de vrouwen thuis en op het werk meer en betere kansen geven.  6. Zwartwerk witwassen.  Zwartwerk is ooit het oudste nevenberoep ter wereld genoemd. Zwartwerk is niet alleen oneerlijke concurrentie voor wie eerlijk te werk gaat, maar het gebeurt vooral door wie reeds werk heeft, zodat de kansen op een job voor wie werkloos is meteen verminderen. Daarom 'moet het zwartwerk grondig aangepakt worden: door de sociale lasten selectief te verlagen, door de administratieve rompslomp te vereenvoudigen of door volwaardige klusjesdiensten op te richten. Tegelijkertijd moeten de inspectiediensten steeds beter georganiseerd worden om het georganiseerde zwartwerk (in de bouw, de horeca, de slachthuizen of in het kader van vakantiebanen b.v.) uit de wereld te helpen. Het gerecht moet ervoor zorgen dat de zwartwerkende patroons effectief vervolgd worden en dat de boetes hoog genoeg zijn om hen daadwerkelijk af te schrikken.  7. Risicogroepen inschakelen.  Er zijn hele groepen mensen die veel moeilijker aan een job geraken dan andere. Zij blijven langer aan de kant staan. Hun uitsluiting is al te dikwijls een feit. De doorstroming naar een gewone job is niet voor iedereen weggelegd, zodat er voor hen ook een aangepast werkcircuit moet opgezet worden. Want ook zij horen erbij. Daarom zijn er extra inspanningen nodig om hen aan het werk te krijgen: via gerichte opleiding en bemiddeling (zoals Weer Werk in Vlaanderen), selectieve loonkostenverlagingen, leerwerkplaatsen, invoegbedrijven, sociale werkplaatsen en beschutte werkplaatsen, tewerkstellingsprogramma’s, leereilanden enz.  Deze zeven sporen moeten meer jobs opleveren, maar niet om het even welke jobs. Precaire arbeidssituaties (die samengaan met steeds meer onderaanneming, filialisering en opsplitsing van bedrijven, schijnzelfstandigen. contracten van soms zeer beperkte duur, en.) en te veel ongecontroleerde flexibiliteit bedreigen immers het gezins- en sociaal leven en daarmee de kwaliteit van het leven. Daarom moet de arbeidsovereenkomst van onbepaalde duur, met een duidelijke vermelding van de arbeidsduur de uurroosters en de vaste bezoldiging, de norm blijven. In dit kader moet ook verder gewerkt worden aan de harmonisering van het statuut voor arbeiders en bedienden.  De resultaten van het tewerkstellingsbeleid zullen binnen twee jaar voorgelegd worden aan een Congres of Raad van Voorzitters en Secretarissen voor een grondige evaluatie.  Sociale zekerheid: aanpassen om sterker te worden.  Om iedereen een sociale toekomst te waarborgen, moet de sociale zekerheid versterkt worden. Als we de sociale zekerheid daadwerkelijk willen versterken, moeten de nodige aanpassingen aan vier voorwaarden beantwoorden.  HIER VERDER  * Er is meer solidariteit nodig, niet minder.  * Er kan geen sprake zijn van privatisering van de sociale zekerheid.  * Mensen hebben recht op zelfstandigheid.  * De sociale bijdragen op de arbeid moeten verminderd worden, maar niet ten koste van de gepensioneerden, de zieken of de werklozen.  1.  Zekerheid voor iedereen, dankzij solidariteit  Een stevige sociale bescherming voor iedereen kan alleen dankzij een zo breed mogelijke solidariteit. Zowel voor de ziekteverzekering als voor de pensioenen dragen de jongeren van vandaag bij voor de ouderen van vandaag. Maar de jongeren van vandaag weten zich dankzij het wettelijk pensioenstelsel en de algemene ziekteverzekering verzekerd van het feit dat hun kinderen en kleinkinderen later voor hén zullen bijdragen.  Om deze sociale zekerheid veilig te stellen voor de toekomst zal de solidariteit nog versterkt moeten worden, zowel tussen de generaties als binnen elke generatie. Zo moet de arbeidsherverdeling binnen de huidige, actieve generatie toelaten dat meer jonge mensen werk vinden. En moeten diegenen die een groot pensioen genieten, vandaag iets meer bijdragen voor mensen met een klein pensioen.  Dezelfde solidariteit eist dat we vandaag verdergaan met de vermindering van het overheidstekort: hoe minder schulden de overheid vandaag maakt, hoe meer ruimte er later zal zijn voor een fatsoenlijk wettelijk pensioen voor iedereen.  Dezelfde solidariteit vereist verdere hervormingen in de ziekteverzekering, zodat teveelgebruik en misbruiken van het stelsel maximaal uitgebannen worden. De ziekteverzekering moet de medische noden van de mensen dekken, niet de financiële noden van een steeds groeiende gezondheidsindustrie.  Van de traditionele aanpak om de kosten van de gezondheidszorg in toom te houden - vooral dan via de remgelden - moet niet veel meer verwacht worden. Vooral de organisatie van de gezondheidszorg moet veranderen: er zijn te veel dokters die te veel geneesmiddelen en bijkomende onderzoeken voorschrijven, er zijn te veel zware medische diensten (voor hartchirurgie, kunstmatige bevruchting, nierdialyse, enz.), er wordt te vlug naar een specialist gegaan, er zijn te grote kostenverschillen voor het inplanten van een pacemaker of een operatie van de bloedvaten, enz.  De reorganisatie van de gezondheidszorg moet ervoor zorgen dat er van niets te veel, maar voor iedereen genoeg is. Daarom moet er op vijf terreinen ingegrepen worden.  * Voorkomen is beter dan genezen. Daarom verkiezen we een preventief gezondheidsbeleid. Dan hebben we het over de eetwareninspectie en de keuring in de" slachthuizen, de uitbreiding van het prenataal zwangerschapsverlof, aids-preventie, drugsbeleid, werken met gevaarlijke stoffen, milieubeleid. Daar liggen de sleutels voor een toekomstgericht  GEZONDHEIDSBELEID.  * Als patiënt moet je in de eerste lijn zo goed mogelijk opgevangen worden. Daarom moeten de huisarts, de wijkgezondheidscentra en de thuiszorg een grotere verantwoordelijkheid en betere kansen krijgen.  * De prestatiegeneeskunde moet meer en meer vervangen worden door forfaitaire betalingen: o.m. door voor de huisarts en de ziekenhuizen ook een vast bedrag per patiënt te voorzien of een vast budget vast te leggen voor de thuiszorg en medische diensten (zoals radiologie, scanners, nierdialyse, enz.)  • Om de kwaliteit en de betaalbaarheid van de gezondheidszorgen te verbeteren, is er een doorgedreven medische evaluatie nodig van alle medische handelingen. Deze evaluatie moet multidisciplinair en democratisch georganiseerd worden. Uiteindelijk moet de erkenning door de overheid daarvan afhangen: enkel kwalitatief goede zorgen mogen voor terugbetaling in aanmerking komen.  * Om kwaliteit te kunnen blijven bieden, is er een strikte programmering nodig voor zware medische apparatuur en medische diensten (zoals centra voor kunstmatige bevruchting, scanners voor hersenonderzoek, hartchirurgie, enz) en moet de patiënt als mens centraal staan. Een degelijke personeelsomscholing zal ongetwijfeld betere resultaten opleveren dan ondoordacht te investeren in steeds meer zware apparatuur en hoogtechnologische diensten.  * De kostprijs van geneesmiddelen kan aanzienlijk gedrukt worden door het bevorderen' van kwaliteitsvolle generieke geneesmiddelen> waarop geen patentrechten meer moeten betaald worden. Ook moet de apotheker het recht krijgen om een evenwaardig, maar goedkoper geneesmiddel af te leveren. De geïnformatiseerde notering van het voorschrijfgedrag via Pharmanet moet operationeel worden.  * De vertegenwoordiging van de artsen in de mediko-mutualistische commissie van het RIZIV moet om 4e vier jaar verkozen worden.  2. Sociale zekerheid is geen zaak voor private verzekeraars.  Een pensioen- of ziekteverzekering is iets anders dan een autoverzekering. Er zijn chauffeurs die met een Mercedes S60O rondrijden met een complete omniumverzekering die alles en nog wat vergoedt. Andere chauffeurs moeten het stellen met een Peugeot 205 waarvan de verzekering alleen de schade aan derden dekt. Zouden we met een pensioenverzekering kunnen leven die op dezelfde leest geschoeid is: met een klein basispensioentje dat voor iedereen gelijk is en voor de rest vrijheid blijheid? Wie er warmpjes inzit kan dan een riant privé-pensioen opbouwen. Wie al eens moet uitkijken om rond te komen of enkele jaren ziek of werkloos is en geen premies kan betalen, zal zich met het basispensioen of zelfs minder moeten tevreden stellen.  Daarom geven we absolute voorrang aan het wettelijk pensioenstelsel, dat iedereen een fatsoenlijk pensioen moet garanderen, met minimumpensioenen en maximumpensioenen. Daarom ook zullen gepensioneerden met een hoog inkomen een stukje moeten bijdragen om de kleine pensioenen te kunnen verhogen.  Voor de ziekteverzekering kan het nog erger worden. De Royale Belge, ABB of AG kunnen geen goede gezondheidszorg garanderen voor iedereen, ongeacht het inkomen en de gezondheidsrisico's van de mensen: daar bedanken zij voor. Tenzij ze hun klanten zelf kunnen kiezen: liefst jong> gezond en met een vast inkomen.  Wie wat ouder wordt, al eens ziek is of niet altijd op hetzelfde inkomen kan rekenen, is geen gegeerde klant, tenzij hij hogere premies betaalt of de overheid alles bijpast Wij passen voor zo'n ziekteverzekering met twee snelheden.  Wij kiezen voor een verplichte algemene ziekteverzekering, met bijdragen volgens het inkomen, die voor iedereen een breed pakket aan geneeskundige zorgen dekt. Omdat ze het nu al moeilijk hebben, moeten chronisch zieken en lagere inkomens meer terugbetaald krijgen van hun kosten voor de dokter, de apotheker of het ziekenhuis dan de hogere inkomens (o.m. door ook de kosten voor de geneesmiddelen te verrekenen in het maximumremgeld dat ieder jaar door de zieken zelf moet betaald worden). Voor private verzekeraars vloekt dat met hun principes. Voor ons is het de kern van onze solidariteit.  1.  Recht. op zelfstandigheid, geen onderhoudsplicht op grote schaal.  Wij bedanken ook diegenen die in de toekomst de onderhoudsplicht terug op grote schaal willen invoeren. Mensen hebben ook recht op zelfstandigheid in de samenleving. Plannen die ouders doen instaan voor het onderhoud van een gehandicapte zoon of dochter, ook als die alleen wil gaan wonen, vinden wij schokkend en onaanvaardbaar.  1.  Een stabiele financiering voor de sociale zekerheid.  De sociale bijdragen die wegen op onze arbeid moeten verminderen, maar niet ten koste van de gepensioneerden en de zieken. Alternatieve financiering betekent dat men andere keuzes maakt: arbeid hebben we in overvloed, maar energie is schaars, zuiver water en zuivere lucht zijn schaars. Energieverspilling en milieuvervuiling, daar mag een hoge prijs voor gevraagd worden.  Om een stabiele financiering van de sociale zekerheid mogelijk te maken, moeten ook de vermogens aangesproken worden. Nu dragen zij 24,8 miljard bij aan de sociale zekerheid. Dat moet meer worden. Wie over een groot vermogen beschikt moet immers meer bijdragen aan de solidariteit die nodig is om de toekomst van de sociale zekerheid veilig te stellen.  1.  De Vlaamse solidariteit.  Het debat over de federalisering van de sociale zekerheid moet op een nuchtere en objectieve basis gevoerd worden. Het rijke Vlaanderen mag zich niet onttrekken aan elke vorm van georganiseerde solidariteit die verder reikt dan onze taaigrenzen. Maar als er scheeftrekkingen zijn in de sociale uitgaven die niets met solidariteit te maken hebben, dan moeten die rechtgezet worden.  Alles wijst erop dat voor de vervangingsuitkeringen (voor wie werkloos, ziek, gehandicapt of oud is) de solidariteit tussen de mensen volop speelt. Federalisering is daar voor ons niet aan de orde.  Bij de aanvullende inkomens (die de bijkomende kosten moeten dekken voor wie kinderen heeft of naar de dokter, de apotheker of het ziekenhuis moet gaan) zijn er wel scheeftrekkingen die te maken hebben met het doen en laten van 'de dokters, de klinische labo's en de ziekenhuizen in Wallonië. De maatregelen die de federale regering de laatste jaren heeft genomen, hebben reeds' heel wat misbruiken weten uit te schakelen. Dat beleid moet zeker doorgezet worden. Daarom moet de Werkgroep Jadot van de Algemene Raad van het RIZIV haar werkzaamheden versnellen. en met concrete maatregelen voor de dag komen om alle ongeoorloofde transfers weg te werken. Als dat niet lukt dan zal de federalisering van de gezondheidszorgen onvermijdelijk op de agenda komen.  Sociaal zijn vereist ook een rechtvaardiger fiscaliteit.  De SP wenst dat de regering haar inspanningen voor een efficiënte belastingheffing en de strijd tegen de fiscale fraude onverminderd verder zet. Daarom moet prioriteit gegeven worden aan de hervorming van de fiscale administraties. De afschaffing van' de fiscale aangiftes moet verder uitgebreid worden, zodat meer tijd kan vrijgemaakt worden voor degelijke controles.  In het kader van de niet te stoppen vervennootschappelijking van de zelfstandigen en vrije beroepen zal men de nodige initiatieven moeten nemen om de personen- en vennootschapsbelasting opnieuw korter bij mekaar te brengen.  Tegelijkertijd moet ook het fiscale opbod binnen 'de Europese Unie krachtig bestreden worden, door ook fiscale regimes te onderwerpen aan het onderzoek naar concurrentievervalsing via overheidssteun.  Sociaal zijn is meer dan een kwestie van centen  Om zich goed te voelen heeft elke mens de anderen nodig, heeft iedereen recht op een menswaardige plaats in de samenleving. Toch vinden heel wat mensen moeilijk hun weg in deze ingewikkelde samenleving: oudere mensen, gehandicapten, eenoudergezinnen, alleenstaanden, migranten.  Geef ze werk en een gezin en ze zullen zich al heel wat meer thuis voelen in deze samenleving: naast een inkomen, zorgt dat immers voor sociale waardering en samenhorigheid. Maar daar loopt het soms mis. Wie de rol moet lossen, wordt naar de welzijnssector verwezen. Die dreigt daarmee de bezemwagen van de samenleving te worden. Wie kwetsbaar is wordt er wel opgevangen, maar ook dikwijls betutteld. Het sociaal beleid van de toekomst moet daaraan verhelpen: de mensen terug inschakelen en ze terug sterk en onafhankelijk maken zodat ze hun situatie zelf in handen kunnen nemen.  De mensen terug inschakelen betekent dat niet alleen de minister van welzijn, maar vooral de ministers van tewerkstelling, huisvesting, onderwijs, gezondheid, verkeer, cultuur en openbare werken, uitdrukkelijk een beleid moeten voeren dat gericht is op gelijke kansen en het versterken van de positie van de meest zwakken. Zo'n beleid moet uitgaan van de menselijke waardigheid en de voorwaarden scheppen voor een grotere zelfstandigheid.  1. Het OCMW op de eerste rij.  Voor een sociaal beleid op mensenmaat zijn de gemeente en het OCMW het meest aangewezen.  Zij staan niet alleen dichter bij de mensen, maar alle beleidsaspecten kunnen er ook in één hand samengebracht worden. De OCMW's -die in 1996 20 jaar bestaan - moeten het lokaal welzijnsbeleid coördineren en als een "sociaal ombudsbureau" functioneren om de mensen wegwijs te maken in het kluwen van sociale uitkeringen.  Omdat ze vandaag onze beste waarborg zijn voor pluralisme, moet de slagkracht van de OCMW's versterkt worden.  • Elk OCMW moet een lokaal welzijnsplan opstellen: waar zitten de zwaarste behoeften, hoe en met welke particuliere organisaties wordt er best samengewerkt, waar ligt ieders verantwoordelijkheid?  • Om de solidariteit tussen de stad en de streek beter te laten spelen, moeten de verhoogde middelen van het Bijzonder Fonds voor Maatschappelijk Welzijn verdeeld worden zoals de middelen van het Gemeentefonds. Meteen kunnen dan de OCMW's bij het opstellen van hun begroting een volledig zicht krijgen op hun Inkomsten en zelf beslissen hoe ze met die middelen snel en flexibel zullen inspelen op nieuwe sociale behoeften en lokale noodsituaties.  * De OCMW-voorschotten op sociale uitkeringen (zoals kinderbijslagen of werkloosheidsuitkeringen) moeten vervangen worden door een voorschottenregeling binnen de sociale zekerheid zelf Een echt sociaal beleid mag immers niet alle lasten afwentelen op het lokale niveau.  2. Het gezin in al zijn verscheidenheid.  Elke man en elke vrouw moet voor zichzelf kunnen uitmaken hoe en met wie hij of zij gaat samenleven. Of het nu met een man of een vrouw is doet er niet toe. De overheid moet er voor zorgen dat iedereen gelijke kansen krijgt en niemand gediscrimineerd wordt.  -   Baby's moeten niet alleen na de werkuren door hun vader verzorgd en gekoesterd worden. Vooral tijdens de eerste dagen en weken na de geboorte' moeten de raden leren "moederen". Later zullen ze dan ook sneller geneigd zijn om thuis hun deel van het werk te doen.  -   Dat vergt een echt vaderschapsverlof waardoor jonge vaders recht krijgen op een paar weken verlof, zonder dat hun inkomen daar veel op achteruit gaat.  Kinderen opvoeden wordt er niet gemakkelijker op. Het gezin dreigt overbelast te worden. Daarom is er een degelijk en betaalbaar net van kinderopvang nodig:  met kinderbijslagverblijven, onthaalouders met een degelijk statuut en kinderclubs voor de buitenschoolse opvang.  * Binnen het gezin heeft het kind recht op een evenwaardige plaats zoals alle andere leden van het gezin. Een kindertelefoon, een Kinderombudsdienst en een kinderrechtswinkel moeten de rechten van het kind helpen waarmaken. Kindermishandeling moet vroegtijdig (h)erkend worden, zodat zowel het kind als het gezin snel kunnen geholpen worden.  * Voor samenwonenden die daarom nog niet willen huwen moet er een vrijwillige instapregeling komen, waarbij o.a. afspraken kunnen gemaakt worden over het vermogen van elke partner en ook het erfrecht kan geregeld worden..  * De pijnlijke gevolgen 'bij een echtscheiding kunnen voor een deel vermeden worden door goede afspraken te maken, niet in het minst over de opvoeding van de kinderen. Beide ouders moeten hun ouderlijke verantwoordelijkheid blijven' opnemen, zoals de kinderen ook in contact moeten kunnen blijven met hun grootouders. Als de ouders niet onderling tot een overeenkomst komen, moet via de scheidingsbemiddeling door de antra voor Gezins- en Relationeel Welzijnswerk een oplossing uitgewerkt worden.  3. Oudere mensen: mensen zoals iedereen.  Senioren hebben zoals iedereen recht op een volwaardig inkomen, op een goede kwaliteit van het leven en op inspraak over alles wat hen aangaat, (o.m. via gemeentelijke seniorenadviesraden). Zoals de tijd verandert, veranderen echter ook hun behoeften. Met de leeftijd neemt vaak ook hun kwetsbaarheid toe.  De overgang van voltijds werken naar pensionering' moet minder abrupt verlopen. Daarom moeten de mogelijkheden voor loopbaanonderbreking, flexibele pensioenleeftijd en vrijwilligerswerk versterkt en ondersteund worden.  * Het vertrouwde huis en de eigen buurt zijn voor veel oude mensen de stille getuigen van gelukkige en droevige momenten. Ze blijven dan ook liefst in hun eigen woning, zolang het er goed en veilig wonen is. Dat vergt (sociale) woningen die kunnen aangepast worden aan de veranderende behoeften van de bewoners, woononderhoudscontracten die het grote en kleine onderhoud voor de oudere eigenaar-bewoners regelen en zeker betaalbare huurprijzen.  • De zorg naar de ouderen brengen is in vele gevallen goedkoper dan de ouderen naar de zorg te brengen. Daarom is de thuiszorg zo belangrijk en moeten de ouderen bij één dienst terechtkunnen voor alle gezins- en bejaardenhulp, poetshulp, klusjes, boodschappen of oppas.  * Oudere mensen die voor een langere periode thuisverzorging of de verzorging in een rusthuis nodig hebben, lopen het risico financieel uitgekleed te worden en een beroep te moeten doen op het OCMW. Om dat te voorkomen is er een algemene verplichte zelfstandigheidverzekering nodig, die alle ouderen verzekert tegen de extra kosten voor de zorg die ze zelf niet kunnen betalen. Voor de rusthuizen moet de zelfstandigheidverzekering in combinatie met een begrenzing van de dagprijzen, de onderhoudsplicht voor de familieleden overbodig maken.  * Een goede verzorging is een recht, geen gunst. Het recht op zorg kan voor de ouderen nog veel verbeterd worden door binnen de dienstencentra een zorgbemiddelaar te voorzien die de ouderen wegwijs maakt in alle diensten, of door voor de rusthuizen centrale wachtlijsten op te stellen zodat men zich niet meer overal moet inschrijven.  4. Personen met een handicap horen er zeker bij.  De sociale integratie van personen met een handicap moet er vooral op gericht zijn hun eigen mogelijkheden zoveel mogelijk te stimuleren. Ze moeten daarover dan ook meer te zeggen krijgen.  * Indien de persoon met een handicap met. werken geen inkomen weet te verwerven dan moeten de tegemoetkomingen voor gehandicapten voor een menswaardig inkomen zorgen. Om daarvoor in aanmerking te komen is er niet alleen een medisch onderzoek nodig, maar moeten ook psychologen en maatschappelijk werkers gaan kijken hoe de gehandicapte zich weet te beredderen. Door een vaste termijn vast te leggen voor de behandeling van de aanvragen, mag dit niet tot een nieuwe achterstand leiden in de afhandeling van de dossiers. De integratietegemoetkoming - die de extra kosten moet dekken om als gehandicapte in de samenleving aan zijn trekken te komen - moet verder losgekoppeld worden van het loon dat de personen met een handicap En hun partner verdienen.  * Personen met een handicap moeten zich met een goede begeleiding vooral thuis kunnen organiseren. Opname in een instelling komt pas in laatste instantie aan de orde. Daarom moeten de gehandicapten die dat wensen, over een eigen assistentiebudget kunnen beschikken om zelf voor gepaste begeleiding te zorgen.  -   Gehandicapten moeten vooral in gewone privé-bedrijven en in alle overheidsdiensten aan het werk kunnen. Uiteraard moet het rendementsverlies snel en zonder overbodige paperasserie vergoed worden, ook in de overheidsdiensten. Niet alle gehandicapte personen kunnen echter het werk in een gewoon privé-bedrijf of een overheidsdienst aan. Daarom moeten zij in een sociale of beschutte werkplaats terechtkunnen, die overal dezelfde mogelijkheden moeten krijgen zodat ze mekaar niet gaan kapot concurreren.  • Een rolstoel, een traplift of een aangepaste auto kunnen de sociale integratie vergemakkelijken." Daarom moeten de remgelden voor de aankoop van die hulpmiddelen beperkt blijven, al is het even logisch om voor de terugbetaling ook maximumbedragen vast te leggen.  • Voor wie moeilijk kan gaan en voor rolstoelgebruikers zijn veel huizen, openbare gebouwen en treinen, trams of bussen nog altijd niet aangepast.  Aanpasbaar bouwen (zonder drempels en met bredere deuren b.v.), een grotere toegankelijkheid van openbare gebouwen, winkels of banken, een aanpassing van voetpaden en oversteekplaatsen en een gemeenschappelijk vervoer dat meer rekening houdt met iedereen die minder mobiel is, moeten dan ook de regel worden.  5. Een stad, een buurt en een thuis om te wonen.  Het recht op een behoorlijke huisvesting is recent in de grondwet ingeschreven. De laatste drie jaar is er bijzonder hard gewerkt om dat waar te maken. De 10.000 nieuwe sociale woningen die we in 1992 hebben beloofd, zijn gebouwd of goedgekeurd en bij de toewijzing van sociale woningen moeten nu objectieve regels nageleefd worden, die ook streng gecontroleerd worden. Maar er is méér nodig.  De huidige huurwetgeving moet aangepast wor4en met hei oog op een betere bescherming tegen. huurcontracten van korte duur, eerlijke prijzen volgens objectieve criteria, een betere verdediging van de zwakke huurders en het voorkomen van problemen rond de huurwaarborg. Ook is er dringend nood aan een reglementering voor kamerverhuur en studentenbehuizing en moet er in elke grote gemeente een 'sociaal verhuurkantoor" opgericht worden.  Behoorlijk wonen is meer dan een dak boven je hoofd hebben. Het gaat ook en vooral over de kwaliteit van de woningen, over stads- en dorpsvernieuwing, over open ruimte. De nood aan een Vlaamse Wooncode is dan ook bijzonder groot. We moeten Ons vooral concentreren op die gebieden waar de kwaliteit van de woningen erg slecht is of waar er een ernstig tekort aan woningen is. Daarbuiten moeten we zeer spaarzaam omspringen met de middelen en de ruimte. Voor elke woning moeten er kwaliteitsnormen komen: voor de omvang, de stevigheid, de veiligheid, het comfort en de privacy van de woningen. Wie een huis wil verhuren moet dan ook een woonvergunning hebben, waarbij de kwaliteit van de woning van doorslaggevend belang is. De verhuring van krotten door huisjesmeikers kan zo uitgeschakeld worden.  Bij de strijd tegen leegstand en verkrotting moeten de gemeenten op nog meer steun kunnen rekenen van de Vlaamse regering: dat gaat van subsidies tot het recht van voorkoop, opeising en onteigening ten voordele van de meest kwetsbare gezinnen. Ook wie zijn woning wil aanpassen aan de behoeften van een oudere die blijft inwonen of aan een persoon met een handicap moet extra steun krijgen. Samen met een nieuw programma voor 10.000 sociale woningen die moeten vernieuwd en opgefrist worden, moet dat het wonen in Vlaanderen voor iedereen veel aangenamer maken.  Vooral de grote steden - zoals Brussel, Antwerpen en Gent - moeten een subtiel evenwicht weten te vinden tussen stad en rand, tussen dreigende en bedreigde stad, om hun rol als bruisende grootsteden te kunnen blijven spelen. We mogen de grootsteden geen geweld aandoen, we moeten ze koesteren en bestendig vernieuwen: ze sterk, gastvrij en dienstvaardig maken. Op die manier kan de druk die op de grootsteden weegt, omgebogen worden tot een gezamenlijke verrijking voor iedereen.  Armoede en sociale uitsluiting tegengaan: uit zelfrespect.  Armen zitten verstrengeld in een kluwen van problemen: ze geraken maar tijdelijk aan werk, ze wonen slecht en ongezond, ze krijgen papieren en formulieren met moeite ingevuld, ze zijn voortdurend bang om hun kinderen te verliezen. De greep op hun eigen leven ontsnapt hen. Ze zijn hun zelfwaarde kwijt. Armoede is dus veel meer dan telkens weer geld te weinig hebben.  Armoedebestrijding mag zich niet in een apart hokje laten opsluiten: naast de zachte welzijnssector moeten ook de harde sectoren van werken, wonen en leren hun deel van het werk doen. Armoedebestrijding moet ook en vooral inspelen op de menselijke waardigheid van de meest armen zelf. Ook de armste mens heeft zijn fierheid en verlangt naar respect. Zelforganisaties, die zorgen voor steun van lotgenoten en van hulpverleners die van onderuit werken, moeten daarom een veel grotere rol gaan spelen. Wijkwerking moet dan weer het beleid dichter bij de mensen brengen en iedereen aan zijn trekken laten komen: van de school tot de voetbalclub, van de vrouwenorganisaties tot de hobbyclubs.  Daarom ook moet het Vlaams Fonds voor de Integratie van Kansarmen (het VFIK) de steden en gemeenten verder steunen die extra initiatieven nemen om de armoede te bestrijden.  Armoedebestrijding beslaat een breed terrein. Op minstens zeven terreinen is er een extra inspanning nodig.  • Geregeld werk zorgt ervoor dat de mensen er weer bijhoren. Armen zijn één van de grootste risicogroepen op de arbeidsmarkt die een eigen aanpak vergen: een combinatie van opleiding en tewerkstelling, werkervaringsprojecten, sociale werkplaatsen> sociale economiebedrijven. Meer dan vroeger moeten we oog hebben voor de "working poor" of armen die wel werk hebben (in het grijze of het zwarte circuit), maar daar niet kunnen van leven.  * Leefbaar wonen in Vlaanderen is een reusachtige opdracht, die gaat van meer opvangmogelijkheden voor thuislozen tot meer steun voor de sociale verhuurkantoren (die zelf huizen gaan huren, ze opknappen en verder verhuren tegen een betaalbare PRIJS.  • Een goede gezondheid is erg belangrijk. Daarom moeten er wijkgezondheidscentra komen die zich vooral op de kwetsbare mensen in de buurt richten (armen, ouderen, alleenstaanden, migranten, ) met tips voor een betere hygiëne, om Co-vergiftigingen door slecht afgestelde kolenkachels tegen te gaan, om de tandverzorging bij kinderen te verbeteren, om dokters, verpleegsters en maatschappelijke assistenten van het OCMW nauw te doen samenwerken. Gezondheidszorg moet ook en vooral betaalbaar blijven: chronisch zieken met erg hoog oplopende kosten moeten beter ondersteund worden en de derde betalerregeling als je naar de dokter of de tandarts gaat moet terug ingevoerd worden zodat het ziekenfonds en niet de patiënt de kosten kan voorschieten.  • Ruim acht op tien zittenblijvers in het eerste leerjaar komen uit kansarme gezinnen. Velen van hen worden te snel naar het buitengewoon onderwijs doorverwezen. Het onderwijs kan niet alle problemen opvangen, maar moet nauwer samenwerken met de gezinnen en de hulpverleners om de kloof met de school te overbruggen.  Daarvoor is een goede regeling nodig voor het schoolopbouwwerk, de brug tussen school, buurt en gezin. Binnen de school moeten achterstand en achterstelling zo veel en zo vroeg mogelijk aangepakt worden: door een bijkomende omkadering voor het eerste leerjaar, door het spijbelen aan te pakken, door de ouders erbij te betrekken. Wie toch de boot mist tijdens zijn jeugd moet als volwassene nog een tweede kans krijgen (via basiseducatie, tweedekansonderwijs, cursussen Nederlands, ...>.  • Plaatsing van kinderen moet zoveel mogelijk vermeden worden. Plaatsing laat veelal de oorzaken ongemoeid (zoals slechte huisvesting, medische verzorging, onderwijs of manklopende echtelijke relaties) en brengt vaak psychologische en emotionele ontreddering mee. Plaatsingen mogen alleen maar gebeuren in echte crisissituaties (zoals zware familiale moeilijkheden, ernstige verwaarlozing, mishandeling, ...) en als alle andere mogelijkheden uitgeput zijn.  De rol van de instellingen in de Bijzondere Jeugdzorg moet dan ook beperkt worden tot die crisissituaties, zodat er meer middelen vrijkomen voor gezinsbegeleiding, dagcentra en steungezinnen.  -   Heel wat armen krijgen de deurwaarder over de 'vloer omdat ze met afbetalingsproblemen zitten. Voor hen die te goeder trouw in een uitzichtloze situatie van schuldoverlast zijn terechtgekomen, moeten uitstel van betaling en een aanzuiveringplan een uitweg bieden. In het uiterste geval moet zelfs een kwijtschelding van schulden ervoor zorgen dat ze met een propere lei kunnen herbeginnen.  -     * Wie niet uit zichzelf de weg vindt moet toch even goed bediend worden. Veel armen hebben nog altijd de weg naar het OCMW niet gevonden of lopen verloren in de wirwar van sociale instellingen. De drempels moeten dan ook verlagen (door zelf naar de buurten en wijken te trekken waar de nood het grootst is), rechten moeten automatisch toegekend worden en de dossiers moeten door de sociale instellingen zelf op de juiste plaats gebracht worden. Ook en vooral wie het moeilijk heeft, heeft recht op een goede dienstverlening.  *  De wetgeving op de OCMW's die het recht op bestaansminimum en maatschappelijke dienstverlening voor daklozen regelt, moet overal correct toegepast worden.  Milieu als waarborg voor onze welvaart.  De verloedering van ons leefmilieu zet onze welvaart op het spel. Steeds meer kankers, allergieën en zelfs dementie bij oudere mensen hebben met milieuvervuiling te maken. Als er geen stilte meer is, geen zuivere lucht, geen proper water, geen natuurschoon, dan is het met onze welvaart slecht gesteld. Wie wil er nog investeren in een land waar het verkeer voortdurend in de knoei zit, het oppervlaktewater zo vuil is dat het zelfs niet meer geschikt is voor koelwater en er door de ruimtelijke wanorde uiteindelijk geen plaats meer is voor nieuwe bedrijven?  Voor het mestactieplan hebben we gestreden tot het laatste moment. Zoals het er nu naar uitziet, is de SP de enige garantie dat er ooit nog een degelijk mestactieplan komt. Met de definitieve bescherming van de duinen hebben we onze slag thuisgehaald en daardoor bewezen dat er met een doortastend beleid iets te bereiken is. Voor de opkuis van vervuilde bodems is er een grondige regeling uitgewerkt. Eigenaars worden nu gedwongen eerst alles op te kuisen en de vervuilers moeten voor de kosten opdraaien.  We moeten resoluut kiezen voor een duurzame ontwikkeling. Agenda 21 die op de VN-conferentie over Milieu en Ontwikkeling in Rio de Janeiro door ons land werd onderschreven, biedt daarvoor een degelijk kader dat nu in alle beleidsdomeinen moet doordringen.  Een op duurzaamheid gericht beleid waarin zuinig wordt omgesprongen met schaarse grondstoffen, natuur en ruimte, is immers de enig mogelijke weg. We hebben daarvoor de weg geëffend. De hele milieuwetgeving is intussen herschreven. Het nieuwe afvaldecreet is daar het eerste resultaat van.  De andere hoofdstukken moeten nu snel volgen: een grotere aansprakelijkheid voor milieuschade, een strenger "handhavingsbeleid” en een vernieuwde aanpak van de waterproblemen per rivierbekken.  Voor de berging van radioactief afval moet dringend verder worden gezocht naar de meest veilige formule. Beslissingen over de lokalisatie van de oppervlakteberging van laag radioactief afval kunnen niet worden genomen zo lang niet is uitgemaakt dat andere, meer veilige vormen van berging onmogelijk zijn.  Met moratorium op het gebruik van kernenergie moet gehandhaafd blijven en gekoppeld worden aan een uitstapscenario voor de komende decennia. Er zijn ook nog andere zaken in gang gezet. Het Structuurplan voor Vlaanderen moet de leidraad worden voor de verdere ruimtelijke ontwikkeling van elke stad en streek. Met de groene hoofdstructuur, de verruimde mogelijkheden voor de aankoop van bossen en natuurreservaten, de invoering van beheersovereenkomsten met landbouwers, werden de bakens uitgezet voor het toekomstig natuurbeleid. Voor de eerste vijf prioritaire rivierbekkens werden reeds gedetailleerde plannen opgesteld voor een versnelde zuivering van het afvalwater. We moeten nu verdergaan. We mogen niet wachten tot de volgende watersnood om kleinschalige natuurlijke overstromingsbekkens aan te leggen. We kunnen niet toegeven aan de belangen van de bio-industrie. Eens verontreinigd door de mestoverschotten is het grondwater immers voor eeuwen verpest. "Leren "om te keren", het eerste Vlaamse milieurapport, laat er geen twijfel over bestaan dat we vastberaden op de geplande weg moeten doorgaan. Duurzaamheid is nu definitief het doel.  Bedrijven moeten de volledige verantwoordelijkheid dragen voor wat ze maken: vanaf de grondstof tot en met het afval. Gevaarlijke stoffen die onze gezondheid en ons milieu bedreigen moeten geweerd worden. En wat ze verkopen, moeten ze ook terugnemen: niet alleen flessen en batterijen, ook autowrakken, computers en koelkasten. Als het opkuisen te veel en te duur wordt, dan leen de ervaring dat ze zelf wel beginnen in te grijpen aan de bron.  Landbouwers en veetelers zijn de laatste tijd met het mestactieplan en de hormonenaffaires niet uit het nieuws geweest. Natuur en milieu kregen het télkens hard te verduren. Ten onrechte, want iedereen heeft baat bij een milieuvriendelijke landbouw. Een hoogtechnologische landbouw is onze beste garantie voor een goede voedselvoorziening, mits die technologie ervoor zorgt dat aan strenge milieunormen en aan hoge kwaliteitseisen voor vlees en groenten voldaan wordt. Daarnaast is er plaats voor vele andere activiteiten: voor alternatieve landbouwmethoden, hoevetoerisme, natuur- en landschapszorg, bosbouw. Europa en de Vlaamse Gemeenschap moeten daarvoor met geld over de brug komen. Of beter nog: het geld dat nu vooral naar de bio-industrie gaat of naar de handelaars die de Europese VOEDSELOVERSCHOTTEN in de Derde Wereld dumpen, moet gebruikt worden om de landbouwers te helpen bij de omschakeling.  Wij zullen ons ook als consumenten moeten aanpassen. Afval gescheiden houden en liefst zelfs vermijden. Meer fietsen en wandelen in plaats van met de auto naar de bakker om de boek te rijden of de kinderen naar school te brengen. Zuinig met water en energie omspringen dat spaart het milieu ... en onze portemonnee.  De overheid moet zelf investeren en investeringen uitlokken die goed zijn voor het milieu En voor de werkgelegenheid. Er is nog veel werk voor de boeg. Zo moet de overheidstoelage aan de NMBS en De Lijn aangepast worden als we het openbaar vervoer aantrekkelijker willen maken als alternatief voor de auto. Dat veronderstelt wel dat de NMBS en De Lijn zich omvormen tot dynamische, klantvriendelijke bedrijven die een precies zicht hebben op alle kosten en baten van hun activiteiten.  Investeren in het openbaar vervoer leven meer jobs op dan steeds meer wegen aan te leggen. En investeren om energie te besparen is arbeidsintensiever dan een elektriciteitscentrale bijbouwen. Bedrijven die op elk moment met het milieu rekening houden, zorgen het best voor hun toekomst.  Als het milieu au sérieux wordt genomen kan dat zelfs voor een grondige economische vernieuwing zorgen: lagere grondstof- en energiekosten, een betere kwaliteit en een sterkere concurrentiepositie. Alleen milieuvriendelijke bedrijven staan borg voor duurzame werkgelegenheid.  De overheid moet de spelregels 'daar en duidelijk vastleggen: met een doorzichtige wetgeving, een streng vergunningsbeleid en een strikt toezicht op de naleving ervan. Klare afspraken en overleg met de milieubeweging, de vakbeweging en het bedrijfsleven, moeten iedereen voor zijn verantwoordelijkheid plaatsen.  De strijd tegen de milieuverloedering is de voortzetting van onze strijd tegen ongezonde en gevaarlijke werkomstandigheden, tegen armoede en uitsluiting, tegen onrechtvaardigheid en ongelijkheid. Zes op tien verkeersslachtoffers zijn kinderen en bejaarden. Als we pleiten om minder geld uit te trekken voor nieuwe wegen en meer voor veilige voet- en fietspaden, dan is dat ook een sociale keuze.  Die sociale bekommernis willen we ook doortrekken in het energiebeleid. Het is voor ons ontoelaatbaar dat er nog gas- en elektriciteitsmeters wegens wanbetaling worden afgesloten als je door allerhande moeilijkheden reeds bij het OCMW hebt moeten aankloppen. Ook de tarieven van gas en elektriciteit moeten aangepast worden. De meeste van ons betalen nu ieder jaar bovenop hun verbruik een vast bedrag van 2.500 frank voor hun elektriciteit en 4.000 frank voor hun gas. Wij willen dat vast bedrag afschaffen en alleen nog het werkelijk verbruik aan gas en elektriciteit laten betalen. Spaarzame en kleine verbruikers zullen daar hun voordeel mee doen, terwijl verspilzucht bestraft wordt. Dat is de kern van een sociaal verantwoord energiebeleid.  Onderwijs en cultuur.  Onderwijs en cultuur hebben één zaak gemeen: ze moeten kwaliteit leveren en ervoor zorgen dat iedereen gewaardeerd wordt of toch kan gewaardeerd worden.  1. Kwalitatief hoogstaand onderwijs.  Wie dacht dat de schooistrijd sinds 1958 begraven was, is de voorbije weken bedrogen uitgekomen. De frontale aanval van de CVP op de ARGO belooft weinig goeds voor het gemeenschapsonderwijs. De CVP heeft het er blijkbaar moeilijk mee dat door de rechtstreekse verkiezing van de lokale schoolraden het niet langer de politieke partijen zijn, maar de ouders die uitmaken wat goed is voor de school en voor hun kinderen. Wij hebben het daar niet moeilijk mee.  Kwalitatief hoogstaand onderwijs wordt niet vanuit Brussel gegeven, dat gebeurt in duizenden scholen overal in Vlaanderen. Daarvoor hebben we hechte teams van enthousiaste, gemotiveerde leerkrachten nodig. De voorgestelde herziening van de lerarenopleiding is hierin een belangrijk hulpmiddel, net zoals het opwaarderen van de leerkrachtfunctie. Daarom ook willen we meer autonomie die samengaat met een democratisch beheer van alle Vlaamse scholen, met meer inspraak van ouders, personeel en de lokale gemeenschap. Vooral de betrokkenheid van de ouders moet veel groter worden.  We moeten ervoor zorgen dat het onderwijs de aansluiting met de 21e eeuw niet mist. Jongeren moeten de sociale, culturele en technische bagage meekrijgen om er in onze samenleving bij te kunnen zijn: een stevige basiskennis, sociale vaardigheden en democratische waarden, kritisch denken. Dat is nog altijd niet voor iedereen weggelegd. Kinderen van laaggeschoolde ouders beginnen met minder bagage aan het onderwijs. Velen van hen worden te snel naar het buitengewoon onderwijs doorverwezen. Jaren later zijn nog altijd te veel volwassenen niet in staat om een krant te lezen, laat staan om een sollicitatiebrief te schrijven. En hoeveel mensen voelen zich niet onwennig om met een computerterminal of teletekst te werken?  Ons onderwijs moet elke uitsluiting tegengaan. Alle meisjes en jongens, ongeacht hun sociale of etnische afkomst, moeten in alle scholen gelijke kansen krijgen. Binnen de school moet elke achterstand zo vroeg mogelijk aangepakt worden: met gemotiveerde leerkrachtenteams en via het schoolopbouwwerk, als brug tussen school, buurt en gezin. Wie toch de boot mist, moet als volwassene een nieuwe kans krijgen: via basiseducatie, tweedekansonderwijs, cursussen Nederlands, enz.  In onze snelveranderende samenleving houdt het leren niet op bij het verlaten van de school. Bijscholing en herscholing moeten voor iedereen open staan: van de jonge automecanicien of bankbediende tot de software-ingenieur of hoofdverpleegster die juist de vijftig voorbij zijn. Meteen moet ook de volwassenenvorming grondig herbekeken worden. Er is nood aan een netwerk van ontzuilende voorzieningen die nauw met mekaar samenwerken en goede afspraken maken om een zinloze concurrentie te vermijden. Dat gaat van de beroepsopleiding van de VDAB en de middenstandsopleiding, tot het sociaal-cultureel vormingswerk en de cursussen permanente vorming aan onze universiteiten en hogescholen: zij moeten ervoor zorgen dat levenslang leren geen privilege wordt van welstellenden en knappe bollen. Het is een recht voor iedereen.  CULTUUR EN MEDIA.  Niet alle mensen krijgen de mogelijkheid om hun kwaliteiten ten volle te ontwikkelen en werkelijk meester te worden over hun eigen leven. Gaat het om hun inkomen, hun huis of hun televisie dan is er al een hele weg afgelegd. De welvaart geraakt meer en meer verspreid, hoe ongelijk ook. De cultuurspreiding is heel wat minder succesvol geweest. Maar wat heet succes? Dat een meerderheid liever naar Familie of Buren kijkt dan naar een toneelstuk van Jan Fabre is daar toch geen maatstaf voor. Familie en Buren moeten kunnen. Zoals Jan Fabre en Hans Memling moeten kunnen. Of evenzeer een concert van Take That of cheb Klialed. Verscheidenheid die ruimte laat voor kwaliteit: daar moet het cultuurbeleid borg voor staan. Daarom pleiten we voor:  - culturele en kunstzinnige vorming in het onderwijs.  - ondersteuning van de jongerencultuur (met repetitielokalen voor rockgroepjes b.v.).  -   een degelijk statuut voor de kunstenaars.  - een ernstig muziekbeleid, waarbij we eerst en vooral oog moeten hebben voor het muziekonderwijs.  - meer leven en kwaliteit in onze musea.  - stimulansen voor de amateuristische kunstbeoefening (op het vlak van toneel, muziek, film, fotografie of beeldende kunsten).  - ruimte voor het Fonds "Film in Vlaanderen", ook als het om steun aan kortfilms, documentaires en animatiefilms gaat.  - een zorgzame omgang met ons bouwkundig erfgoed, waarbij we oog moeten hebben voor monumenten en beschermde landschappen, maar ook voor goede eigentijdse architectuur.  - een hechte internationale samenwerking, waarbij het behoud van de positie van het Nederlands in de Europese instellingen een elementaire basisvoorwaarde is.  De hele mediasector zit in een stroomversnelling. Die evolutie is er een van meer concentratievorming, commercialisering, internationalisering en technologiesering. De economische logica van de privé-sector overheerst deze tendensen. Wij vinden het culturele 'aspect en de zorg voor de kwaliteit in de media minstens even belangrijk. Dat betekent dat de overheid in dit liberale klimaat regulerend moet optreden, daar waar dit nuttig en zinvol is.  In de eerste plaats betekent dit de uitbouw van een sterke openbare omroep en de waarborg van een pluriforme pers. Het is immers allesbehalve gezond voor de democratie wanneer commerciële belangen gaan bepalen hoe en welke informatie en ontspanning worden geboden. Er is dan ook dringend nood aan een Europees kader voor zowel commerciële als publieke zenders.  Door de Vlaamse Regering is een steunmechanisme opgebouwd voor de pensector..  Het kwalitatieve luik inzake opleiding en bijscholing, dat werd ingebouwd via de  Stichting van de Pers, moet echter snel en efficiënt worden uitgebouwd in  samenwerking met de sector.  Inzake kwaliteit is ook de functie van de openbare omroep essentieel, zowel op maatschappelijk, democratisch als cultureel vlak. Daarvoor moet de omroep concrete garanties vanuit de politiek krijgen, gekoppeld aan voldoende middelen. Om die middelen ten voile te kunnen aanwenden moet de omroep echter diepgaand en functioneel hervormd worden op het vlak van het beheer en de structuur. De SP is principieel voorstander van een "zuivere" televisieomroep,' zonder sponsoring of reclame. Indien echter onvoldoende middelen vanuit de overheid ter beschikking staan, moeten andere inkomstenbronnen worden aangeboord.  De invulling van de verschillende radiozenders van de openbare omroep beantwoordt duidelijk aan de verwachtingen van het publiek. Voor ons is er wel dringend behoefte aan ingrepen op het vlak van de lokale radio's: zij moeten meer mogelijkheden en een beter zendcomfort krijgen.  Ook commerciële televisie moet kwaliteit bieden. Voor alle omroepen die zich op Vlaanderen richten moeten dan ook dezelfde kwaliteitsvoorwaarden en dezelfde spelregels gelden. Exclusiviteitcontracten (zoals het voetbalcontract b.v.) zijn uit den boze en moeten aan banden worden gelegd door de vrije nieuwsgaring te waarborgen.  Bij een herschikking van het huidige kabelaanbod en bij het aanbieden van nieuwe diensten moet een sociaal tarief worden ingevoerd voor een aanvaardbaar basispakket ten behoeve van de zwakkeren. Bij de ontwikkeling van nieuwe diensten via de kabel moeten naast commercieel rendabele initiatieven ook sociaal gerichte initiatieven gestimuleerd worden. Concreet betekent dit b.v. dat ouderen en gehandicapten voor het instellen van alarmsignalen via de kabel moeten kunnen genieten van een sociaal tarief  Veiligheid: een sociale opdracht.  Dat in de VS en Engeland de criminaliteit zo hoog is, is niet toevallig daar is de ongelijkheid en de armoede ook het grootst. Terwijl ook bij ons de rijken zich privé-bewaking, een alarminstallatie en een goede verzekering kunnen permitteren, moeten veel gewone mensen goedschiks of kwaadschiks leren leven met hooligans, vandalisme en kleine diefstallen.  Veiligheid of onveiligheid hebben veel te maken met de leefbaarheid van een wijk opgeknapte woningen of veel leegstand; rustige pleintjes of drukke straten met een razend verkeer; mensen van alle slag die voor een bloeiend buurtleven zorgen of vooral vereenzaamde mensen die in de marge leven. Daarom moeten we de strijd aanbinden tegen elke verkavelingwoede, vervuiling, verkrotting, verarming, vervreemding of verkeersoverlast.  De voorbije jaren is reeds een goede aanzet gegeven om de veiligheid te verbeteren meer agenten zorgen voor onze veiligheid op Straat, straathoekwerkers zijn volop met jongeren aan de slag, de stewards zorgen voor rust in de voetbalstadions, drughandelaars en autodiefstallen worden systematisch aangepakt, er komen terug nieuwe sociale woningen bij, de verkeersveiligheid gaat er ieder jaar op vooruit. Doorzetten is dus de boodschap.  1.  Veiligheids- en preventiecontracten.  Via deze contracten moeten in de steden en gemeenten de inspanningen opgedreven worden voor het voorkomen van fietsdiefstal, autodiefstal, vandalisme, inbraak, drugtoerisme, grenscriminaliteit, en nog vele andere. Dat gaat van gerichte patrouilles om autodiefstal te voorkomen tot buurtvergaderingen waar de bewoners hun hart kunnen luchten en met tips terug naar huis kunnen om inbraak te vermijden.  Veiligheid is niet alleen een kwestie van politie. Voor meer verkeersveiligheid moeten er ook meer ronde punten en fietspaden komen en moet er aan verkeersopvoeding gedaan worden.  Vandalisme is ook een zorg van de schepen van jeugd en van openbare werken. Samenwerking is dus meer dan geboden.  2. verkeersveiligheid.  De laatste 20 jaar is bij ons het aantal verkeersslachtoffers van meer dan honderdduizend tot achtenzeventigduizend per jaar verminderd. Zo'n vermindering komt niet uit de hemel gevallen. Het is het resultaat van heel wat beleidsmaatregelen de autogordel doet de kansen op een dodelijk ongeval of verwondingen met de helft verminderen, het verlagen van de maximumsnelheid tot 50 km per uur in de bebouwde kom redt ieder jaar 150 mensenlevens, de verlaging van het toegelaten alcoholgehalte brengt iedere keer minder weekenddoden mee. Willen we tegen de eeuwwisseling het aantal verkeersdoden nog eens met 40 % verminderen, dan zullen we een stevig beleid moeten voeren.  Een veilige inrichting van de weg is de beste manier om verkeersongevallen te vermijden. Het gewest draagt daarin een zware verantwoordelijkheid de helft van de verkeersdoden valt immers op gewestwegen. Het Vlaams wegenbudget moet dan ook beter worden aangewend: minder geld voor nieuwe wegen, meer middelen voor onderhoud en verkeersveiligheid, in het bijzonder voor veilige doortochten in dorpen en steden en voor aangepaste voet- en fietspaden.  Meer dan de helft van de ongevallen zijn te wijlen aan overdreven snelheid. Daarom mogen we de huidige maximumsnelheden in geen geval optrekken. Op autosnelwegen is het zelfs wenselijk de limiet te verlagen als de omstandigheden het vereisen bij slecht weer, ongevallen of druk verkeer. Binnen de bebouwde kom moet 50 km per uur de regel blijven. Woonwijken, fietsroutes en de kern van de gemeenten moeten echter een eigen statuut krijgen met 30 km per uur als regel.  Naast de weginrichting is de snelheidsbegrenzer een zeer doeltreffend middel om de snelheidsbegrenzer te doen naleven. Zware vrachtwagens en bussen moeten nu al voorzien zijn van een vaste begrenzer.  Op termijn kunnen alle voertuigen uitgerust worden met een begrenzer die de maximumsnelheid voortdurend aanpast aan de geldende limieten. Voorlopig zullen we de snelheidsbeperkingen echter moeten afdwingen door het verhogen van de pakkans, ook al door het gebruik van onbemande controletoestellen.  3. DE risico's van verslavende en verdovende middelen.  Misbruik van drugs, alcohol en geneesmiddelen tegengaan, vergt een brede en stevige aanpak. Een beleid dat enkel gebaseerd is op afschrikking en straffen werkt echter niet. Het gaat veeleer om het tegengaan van sociale uitsluiting en om sociale opvoeding die de mensen leert omgaan met risico's en ze leert instaan voor hun ei gen gezondheid. Druggebruikers of drugverslaafden horen niet thuis in de gevangenis, maar moeten sociaal en medisch opgevangen worden. Preventie, hulp en beteugeling kunnen dan in dezelfde richting werken.  De strijd tegen de handel in verdovende middelen - waarmee enorme vermogens gemoeid zijn - moet echter onverminderd voortgezet worden: zowel door de controles te verscherpen als door het witwassen van druggeld sterk tegen te gaan.  Het verstrekken van vervangingsproducten (methadon) moet worden gelegaliseerd op voorwaarde dat een kader wordt geschapen voor de medisch-sociale begeleiding van drugverslaafden. Mede met het oog op een efficiënte bestrijding van AIDS is het noodzakelijk het beleid inzake het inruilen van. injectiespuiten voort te zetten.  4. De politie moet verder vooruit.  De politie moet dicht bij de bevolking staan en de lokale gemeenschap goed kennen. Daarom willen we zeker de gemeentepolitie behouden.  Nogal wat criminaliteit en veiligheidsproblemen overstijgen echter de grenzen van de gemeente en van de streek de drughandel, de hormonenmaffia, de BTW-carroussels, de illegale afvaltransporten, enz. Ze moeten nationaal en zelfs internationaal worden aangepakt. Daarvoor is een federale politie nodig, die kan gevormd worden door de rijkswacht en de gerechtelijke politie samen te voegen.  De taakverdeling en de coördinatie tussen de gemeentepolitie en de federale politie moeten in een veiligheidscharter vastgelegd worden.  Een noodplan voor justitie.  Vier jaar wachten op een uitspraak van het gerecht is geen uitzondering. En als dan nog een procedurefout wordt ontdekt, kunnen zelfs de grootste fraudeurs vrijuit gaan. Ondertussen worden slachtoffers nog altijd onvoldoende vergoed en worden huurders onrechtmatig uit hun huis gezet en hebben zij dikwijls het lef en de centen niet om naar de rechtbank te stappen. Dat is het recht van de sterkste. Dat soort “recht" is totaal onrechtvaardig. Recht moet afdwingbaar zijn voor iedereen. Ook als het om groten en machtigen gaat moeten onrecht en fraude aangepakt worden.  Dat betekent op zijn minst dat iedereen op een goedkope en deskundige manier moet kunnen geïnformeerd worden over zijn rechten en plichten, hoe een conflict kan vermeden worden, of het misschien beter is naar een geschillencommissie (van reisagentschappen en touroperators b.v.) te stappen, wat een advocaat zo allemaal mag aanrekenen. Dat is de job van onafhankelijke rechtshulpbureaus. Samen met klare procedures en overzichtelijke wetten - zodat je geen zeven staatsbladen meer moet lezen vooraleer je weet waar je aan toe bent - moet de drempel naar het gerecht voor de gewone mensen verlaagd en niet belemmerd worden.  Toegankelijkheid is één zaak. Vervolgen is een andere. Terecht kunnen we ons afvragen hoe het met de hormonenmaffia of de vrouwenhandel zover is kunnen komen. Of hoe het komt dat je in Leuven voor 150 km per uur op de snelweg je rijbewijs verliest en in Brussel niet eens wordt tegengehouden.  Als alle krachten worden gebundeld en er duidelijke prioriteiten worden vastgelegd, moet dat veranderen. Daarom hebben we een vervolgingsbeleid nodig waarbij de Minister van Justitie in samenwerking met het. gerecht duidelijke prioriteiten en richtlijnen vastlegt. Met één parketgeneraal i.p.v. vijf is zo'n gestroomlijnd vervolgingsbeleid zeker gemakkelijker.  De nationale magistraten van het parket7generaal kunnen dan meteen over het ganse land gemeenschappelijke acties opzetten tegen de georganiseerde misdaad, de hormonenmaffia, de mensenhandel of drugtransporten.  De strijd tegen de fraude mag daarbij zeker niet ontbreken. De kans dat grote fiscale fraudeurs gepakt worden moet vergroten door fiscale experts m te zetten, door de opsporingsdiensten en antifraudeteams te versterken en fiscale ambtenaren te detacheren naar de gerechtelijke politie. Het is dus eerder Op het terrein dat het moet gebeuren dan door voortdurend de fiscale wetgeving te veranderen. Ook de sociale fraude moet hard aangepakt worden: door acties tegen het zwartwerk, de koppelbazen, de illegalen die misbruikt worden en de misbruiken met detacheringen en deeltijdse arbeid, maar ook door de gevoelige sectoren systematisch aan te pakken. De bouw, tuinbouw, horeca, confectie, vleesverwerking en vervoer staan alvast bovenaan het lijstje. Milieufraude is niet anders dan andere vormen van fraude. Niet alleen wordt er veel geld mee verdiend, maar bovendien brengt ze onze gezondheid in gevaar. Milieufraude en illegale afvaltransporten over de grenzen heen moeten dan ook kordaat aangepakt worden.  Vermogens van frauduleuze en criminele oorsprong moeten in beslag genomen worden en verbeurd verklaard worden. Dat is pas efficiënt. Het volledige strafrecht is trouwens aan een grondige opknapbeurt toe met de afschaffing van de doodstraf, de invoering van de strafrechterlijke verantwoordelijkheid van ondernemingen (die b.v. het milieu vervuilen), de invoering van geldboetes die berekend worden op het dagelijks inkomen zodat ze voor iedereen even zwaar zijn, het herstel van de milieuschade op kosten van het bedrijf en de uitbreiding van de alternatieve straffen: van het herstellen van de schade tot vele vormen van gemeenschapsdienst in een bejaardentehuis, het OCMW, een jeugdclub, enz. Daarvoor is geen nieuw commissiewerk in het parlement, maar veel politieke wil nodig.  Het beteugelingbeleid in het verkeer moet drastisch veranderen. Administratieve geldboetes voor verschillende verkeersinbreuken moeten niet alleen voor een effectieve vervolging zorgen, maar ontlasten tezelfdertijd het werk van de politierechtbanken. Op deze wijze wordt het willekeurig seponeren en dus de ongelijke behandeling voorkomen.  Om de rechtszekerheid te verzekeren kan men via een eenvoudige procedure, beroep instellen bij de politierechter.  Persmisdrijven inzake racisme en vreemdelingenhaat moeten op een effectieve manier kunnen beteugeld worden. De verdediging heeft altijd haar rechten. Het is logisch dat ook de rechten van het slachtoffer even strikt gewaarborgd worden. Een schadevergoeding is belangrijk, maar kan zeker niet alle pijn verzachten. De slachtoffers willen in vertrouwen bij iemand terechtkunnen met al hun wagen en problemen. Dat is niet alleen een zaak van de politie die wel de eerste schok moet opvangen.  Slachtofferhulp, de Vluchthuizen en de Centra voor Kindermishandeling moeten daarvoor veel beter uitgebouwd worden.  Dit noodplan voor justitie vergt ook investeringen in gerechtsgebouwen. in gemeenschappelijke bibliotheken, in informatica en in mensen. Samen met de magistraten en het personeel maken zij het juridisch kapitaal 'uit van onze democratische rechtsstaat. Zo'n waardevol kapitaal moet goed beheerd worden. Daarom moeten we rechtbankbeheerders aanstellen die moeten instaan voor de goede organisatie en het beheer van de rechtbanken. Zij moeten er voor zorgen dat de achterstand bij de rechtbanken versneld wordt afgewerkt en dat over de nieuwe rechtszaken binnen het jaar een uitspraak komt. Daarom ook is het vertrouwen in het gerecht en de motivatie van de medewerkers zo essentieel in een rechtsstaat.  Werk, sociale zekerheid en veiligheid: een internationale uitdaging.  Vijftig jaar na de Tweede Wereldoorlog is de Europese samenwerking een voorbeeld in de wereld. De Europese integratie leverde vrede, veiligheid en welvaart op in West-Europa.  Maar rust roest. Stilstaan betekent achteruitgang. Europa staat voor beslissende uitdagingen. Daarom pleiten we niet voor minder, maar voor méér en een ander Europa. Niet alleen vrijhandel, maar ook sociale en ecologische spelregels. Niet alleen één Europese munt die speculatie moet voorkomen, maar ook fiscale spelregels. Niet alleen vrije concurrentie, maar ook een industrieel beleid, een milieubeleid, een wetenschapsbeleid.  Daarom hebben we een Europese Commissie nodig die gesteund en gecontroleerd wordt door een meerderheid in het Europees Parlement. Dat is de inzet voor de vernieuwing van het Verdrag van Maastricht In 1996. Zoniet zullen we overgeleverd worden aan de Majors en de Berlusconi's van de 2lste eeuw, die liever nieuw rechts koesteren in eigen land dan een sociaal en federaal Europa te zien ontstaan.  1.  Een Europees actieplan voor werk en sociale samenhang.  Bedrijven en kapitaalgroepen werken op een wereldmarkt: zij kiezen voor zichzelf de beste voorwaarden uit om aan de slag te gaan. Bij het aantrekken van investeringen en jobs staan de sociale regels, de belastingwetgeving en de milieureglementering van de betrokken regeringen voortdurend onder druk. Heel wat economische, sociale en milieuproblemen vereisen dan ook een aanpak over de grenzen heen. Zelfs als wij in Vlaanderen en in België de politieke wil kunnen afdwingen om werk te maken van onze prioriteiten, moeten we dikwijls vaststellen dat de passende beleidsinstrumenten ontbreken.  De SP wil verder vechten voor een socialer Europa. Een uniforme markt vereist immers ook sociale convergentie tussen de lidstaten. Vandaag is er inzake sociale convergentie geen druk op de lidstaten: het fameuze "Sociale Protocol” dat één lidstaat voortdurend toelaat om op twee paarden te wedden, dreigt eerder tot divergentie - een sociaal uit elkaar drijven - dan tot convergentie te leiden.  Dat wordt voor de SP een strijdpunt tijdens de Intergouvernementele Conferentie van 1996 over de toekomst van Europa. In 1996 moeten de landen van de Unie immers bepalen hoe Europa de 2lste eeuw ingaat. Ofwel verzandt Europa in een vrijhandelszone, zoals bepaalde conservatieve regeringen en neoliberalen dat wensen.  Ofwel zet de Unie een nieuwe stap naar een politieke Unie, waarbij de vrije markt onderworpen wordt aan democratisch vastgelegde en gecontroleerde spelregels op sociaal vlak, op fiscaal vlak en op milieuvlak.  Massieve internationale muntspeculatie moet in het kader van het IMF beteugeld worden (o.m. via heffingen).  1.  Internationale veiligheid.  Europa kan geen eiland van welvaart zijn in een zee van onrust en instabiliteit. Daarom moeten we ja antwoorden op de vraag van Midden- en Oost-Europese landen om aan te sluiten bij de Europese Unie, op voorwaarde dat de moeizaam opgebouwde Europese slagkracht en besluitvorming er niet door afgebroken worden.  Europa mag niet opnieuw in twee blokken uiteenvallen. Nieuwe breuklijnen tussen Oost en West moeten worden vermeden. Nationalistische conflicten mogen niet opnieuw uitgroeien tot grote militaire risico's. Daarom is er een nauwe politieke en economische samenwerking nodig met de Oost-Europese landen En met Rusland, waardoor ook de militaire veiligheid kan worden verzekerd. De uitbreiding van de NAVO mag dan ook niet overhaast gebeuren, maar moet op een pragmatische en doordachte manier aangepakt worden. Daarom ook heeft Europa een gemeenschappelijke buitenlandse politiek en een gemeenschappelijk veiligheidsbeleid nodig, die een heropleving van de ieder voor zich diplomatie binnen de Europese Unie moeten voorkomen.  In het Verdrag van Maastricht is een aanzet gegeven om tot een gemeenschappelijke defensiepolitiek en een Europees leger te komen. Daarom moet de West-Europese Unie - die <nu negen Europese landen groepeert - in de Europese Unie geïntegreerd worden. Bij vredeshandhaving en humanitaire hulpverlening kan de West-Europese Unie dan uitgroeien tot de Europese pijler van de NAVO, die ook autonoom kan optreden als de VS aan deze operaties niet willen of kunnen deelnemen.  De NAVO moet zich steeds meer aan de nieuwe internationale situatie weten aan te passen. Daarom moet binnen de NAVO het partnerschap tussen Europeanen en Amerikanen op voet van gelijkheid uitgebouwd worden, terwijl bij internationale crises het NAVO-optreden steeds door de Verenigde Naties moet worden gedekt.  De rol van de Verenigde Naties moet versterkt worden om conflicten te voorkomen.  Als het vuur toch in de pan dreigt te slaan, moeten goed uitgeruste VN-troepen kunnen ingezet worden om de vrede af te dwingen en te handhaven. Ook Belgische eenheden moeten daarbij kunnen worden ingezet. Het commando, de uitrusting en de veiligheid van de VN-troepen moeten wel beter op punt gesteld worden.  Regionale samenwerking - zoals dat het geval is voor de Organisatie voor Veiligheid en Samenwerking in Europa - moet de werking van de Verenigde Naties helpen versterken. Naast preventie en bemiddeling bij conflicten in Europa, moet de OVSE een actieve rol spelen in de verdere ontwapening.  In de onderhandelingen over de verdere ontwapening moeten de inspanningen zich in eerste instantie concentreren op de uitbreiding van het verbod op anti-personenmijnen, het verbod op laserwapens en het verbod om splijtbaar materiaal voor nucleaire wapens te produceren.  1.  Het Belgisch leger.  Sinds de val van de Berlijnse muur heeft het Belgisch leger reeds twee vermageringskuren ondergaan. Tot eind 1997 moet het budget van landsverdediging zeker onder de 98 miljard blijven. De forse vermindering van het aantal militairen vergt tegelijk een degelijke sociale begeleiding en mag geen aanleiding geven tot gedwongen ontslagen. Daarom moet ook bij het leger de arbeid herverdeeld worden, via formules van loopbaanonderbreking en vrijwillige arbeidsduurvermindering.  Eens de huidige herstructurering is afgerond moet het leger verder aangepast worden aan de behoeften en de mogelijkheden van de 2lste eeuw.  Om de budgettaire beperkingen te kunnen volhouden, hebben we een klein en goed georganiseerd leger nodig dat past in het kader van een Europese taakverdeling en defensiestructuur. De samenwerking tussen de Belgische en Nederlandse marine is daar alvast een goed voorbeeld van. Maar er is meer nodig: een herziening van de geplande aankopen, een modem management (zoals bij de rijkswacht), een herwaardering en sterke verhoging van het aantal burgers en het doorbreken van de militaire kastengeest moeten het leger de 2lste eeuw helpen binnenloodsen.  De wapenaankopen. moeten meer dan ooit aan strikte procedureregels en parlementaire controle onderworpen worden. In elk geval moet het principe van de beste prijskwaliteit verhouding voorop staan. Een parlementaire commissie, met zowel vertegenwoordigers van de meerderheid als van de oppositie, moet elke fase in de aankoopprocedure van nabij controleren. Enkel voor specifiek militair materieel kan er in een overgangsfase nog sprake zijn van economische compensaties, op voorwaarde dat de meerkost en de weerslag op de technologische ontwikkeling en de werkgelegenheid in de betrokken bedrijven, duidelijk gekend zijn. Voor lobbyisten en voor militairen die willen overstappen naar de wapenindustrie moeten duidelijke regels worden vastgelegd. Daarom zijn we voorstander van een afkoelingsperiode van vijf jaar voor ex-militairen die in de wapenindustrie aan de slag willen.  1.  Internationale samenwerking.  De internationale samenwerking moet meer en meer steunen op vijf basisvoorwaarden, n.l.: duurzame ontwikkeling, het respect voor de mensenrechten, de ondersteuning van de (ontluikende) democratie, het tijdig signaleren en voorkomen van »mogelijke conflicten en het verhogen van de kwaliteit van de samenwerking.  Dat vergt niet alleen een stijging van het budget voor ontwikkelingssamenwerking in de richting van het internationale streefcijfer van 0,7 % van het BNP, maar ook een veel rechtvaardiger internationale handel, een verdere kwijtschelding en herschikking van de schuldenlast van de ontwikkelingslanden en een herziening van de structurele aanpassingsprogramma's van de Wereldbank en het IMF. Een minimale sociale bescherming van de boeren en. arbeiders in de Derde. Wereld en een betere milieubescherming moeten als een rode draad door alle internationale samenwerkingsakkoorden lopen.  Bij de toepassing van de mensenrechten moet specifieke aandacht gaan naar de situatie van vrouwen en meisjes.  Zo moeten verkrachtingen in oorlogstijd erkend worden als een oorlogsmisdaad en moet seksueel geweld erkend en behandeld worden als een vorm van vervolging.  Afrika blijft een continent waar België een belangrijke rol te spelen heeft. Dit kan op basis van de recente Afrikanota van de regering. Het Belgische initiatief van november 1994 voor de vluchtelingen in Centraal-Afrika, is een goed voorbeeld voor het verder optreden van België in Afrika: een sterk Belgisch engagement, als motor voor de internationale gemeenschap, gestoeld op een gedeelde verantwoordelijkheid tussen Afrikaanse en Europese landen en met als uitdrukkelijk doel nieuwe geweldexplosies te voorkomen.  De versterkte democratie.  In het stemhokje is iedereen gelijk. Dat is de kern van onze democratie. Maar de democratie is geen verworvenheid. Ze moet gekoesterd worden, onderhouden, uitgediept.  1.  Een nieuwe politieke cultuur.  De eerste rechtstreekse verkiezing van het Vlaams parlement is een scharniermoment in de geschiedenis van Vlaanderen. Dat is een reden te meer om aan het democratisch spel te blijven deelnemen.  De opkomstplicht moet ervoor zorgen dat in het parlement niet hetzelfde gebeurt als bij de Société Générale: dat enkele rijke minderheidsaandeelhouders aan de macht blijven ... dankzij de afwezigheid van de vele 'kleine aandeelhouders. Daarom moet de opkomstplicht behouden blijven: als beste garantie tegen uitsluiting en verschraling van de democratie.  In een democratie hebben de mensen recht op doorzichtige en eerlijke verkiezingen. Dat vergt een verdere vermindering van de verkiezingsuitgaven en een eenvoudiger kiesstelsel (zonder ingewikkelde apparentering en met een opsplitsing van Brussel-Halle-Vilvoorde). Eenmaal verkozen moeten de politici meteen klaarheid scheppen over hun vermogen en hun mandaten in publieke en private vennootschappen, zodat een sluitende controle mogelijk wordt. Met betrekking tot het statuut van de politici, hun parlementaire onschendbaarheid en de ministeriële verantwoordelijkheid, moet in de komende legislatuur snel duidelijkheid geschapen worden.  Democratie vraagt om debat en dialoog. Het louter registreren van de mening van individuele' burgers als basis voor de besluitvorming is geen volwaardige vorm van politiek. Dat is televoting. Partijen moeten daarentegen kleur brengen' in het politieke debat. Vanuit hun visie en overtuiging moeten ze weten waar ze naartoe willen met onze samenleving. Partijen moeten dus “partijdig" zijn, de kiezers een politiek project aanbieden dat een reële keuze mogelijk maakt. Dat veronderstelt dat die kiezers goed geïnformeerd zijn, dat ze via vorming en onderwijs kunnen weten hoe politiek en parlement werken, dat ze op elk moment hun stem kunnen laten horen via adviesraden, actiegroepen, Sociale en culturele organisaties. Het parlement zelf moet die dialoog ondersteunen via opendeurdagen, een scholierenparlement, een jaarlijkse prijs van de democratie. Ook voor de media is daarin een onontbeerlijke rol weggelegd. Het vrijwaren van de penvrijheid, van de onafhankelijkheid van de redacties tegenover machtige fmanci8le groepen en van de Vrije nieuwsgaring staan dan ook hoog op ons prioriteitenlijstje.  1.  Doorzichtigheid.  Federalisering is een dynamisch proces. Mies zal ervan afhangen of de maatschappelijke problemen die zich stellen wel of niet binnen de huidige instellingen kunnen opgelost worden.  Voor ons kunnen onderdelen van het sociaal-economisch beleid, het wetenschappelijk onderzoek en de wetgeving voor gemeenten en OCMW's nog verder geregionaliseerd worden, zonder de sociaal-economische en monetaire unie in vraag te stellen. De federalisering mag echter niet strijdig zijn met een welbegrepen en doorzichtige solidariteit tussen personen, over de regio's en de gemeenschappen heen.  Het Sint-Michielsakkoord heeft België op een vreedzame manier omgevormd tot een federale staat. De nieuwe politieke instellingen - de Kamer, de Senaat en de Vlaamse Raad - moeten nu bewijzen dat ze goed kunnen werken, om de concrete zorgen van de mensen aan te pakken. Een periode van communautaire rust is dan ook welkom. Onze prioriteiten liggen alvast bij werk en sociale zekerheid. Dáár maken de mensen zich zorgen om.  Federaliseren is ook decentraliseren ten voordele van de gemeenten en provincies, die dichter bij de mensen staan.  In de schemerzone van gemeentelijke en provinciale vzw's, intercommunales, ambtelijke commissies en zelfs Gewestelijke Ontwikkelingsmaatschappijen moet echter orde op zaken gesteld worden. Op alle vlakken moet de democratische controle door de provincieraden dan ook versterkt worden.  Ook in het federale België blijft het overleg essentieel: met de vakbeweging, de milieubeweging, de vrouwenbeweging, de welzijnswerkers ... Maar goed overleg kan alleen als de taakverdeling duidelijk is. Ook na overleg ligt de beslissing in handen van de politieke verantwoordelijken, die hun beslissing steeds moeten motiveren. Tegelijk moet het overleg zowel vereenvoudigd als versterkt worden. Vereenvoudigd door de vele overleg- en adviesorganen te hergroeperen. Versterkt door de oprichting van Europese ondernemingsraden en een aangepaste inspraak in de KMO's waar toch vier op tien arbeiders en bedienden aan het werk zijn.  Ook het stakingsrecht moet beter beschermd worden, door het onmogelijk te maken dat stakersposten nog dwangsommen opgelegd krijgen en door geen eenzijdige verzoekschriften meer te laten behandelen door de burgerlijke rechtbank. Collectieve geschillen moeten via het collectief overleg worden geregeld en niet via de rechtbank.  3. Europa democratischer maken.  De internationalisering van de economie en van het kapitaalverkeer heeft de rol van de nationale staat en van de democratie een ernstige knauw gegeven. Op Europese of wereldschaal georganiseerde bedrijven maken steeds meer "gebruik" van verschillen in fiscale of Sociale regelgeving. Ook de criminaliteit en de fraude kennen geen landsgrenzen meer. Meer en meer worden de verschillen in de wetgeving tussen de landen misbruikt voor eigen profijt.  De Europese Unie moet haar verantwoordelijkheid opnemen door sociale en fiscale spelregels op te leggen aan kapitaal en economie. Politie en gerecht, inspectiediensten en administraties moeten samenwerken om mistoestanden het hoofd te bieden. Zulke regels en afspraken moeten democratisch bepaald worden.  Het democratisch gehalte van de Europese Unie moet versterkt worden: met een volwaardig Europees parlement, een versterking van de Europese Commissie, de afschaffing van het vetorecht van (conservatie) regeringen op het vlak van fiscaliteit en Sociaal beleid en een actieve wisselwerking tussen het federaal parlement en de Belgische vertegenwoordiging in de Europese ministerraden.  4.Geen democratie zonder verdraagzaamheid.  Vijftig jaar geleden werd een einde gemaakt aan de oorlog en de huiveringwekkende praktijken van het nazi-regime. Joden, zigeuners, gehandicapten, communisten, Socialisten, homo's ... werden vervolgd en uitgemoord louter en alleen om wie ze waren of wat ze dachten. Anders zijn, mocht niet.  Het is dan ook aan de federale en Vlaamse overheid om via het onderwijs en via financiële en morele steun aan organisaties, zoals de Auschwitz Stichting, de verschrikking van de genocide in herinnering te houden.  Net als toen zijn er vandaag nog partijen en organisaties die van oordeel zijn dat sommigen meer rechten hebben dan anderen, omwille van het volk waartoe ze behoren. Ze staan voor ideeën en programma's die strijdig zijn met de Universele Verklaring van de Rechten van de Mens. Voor hen zijn er meerderen en minderen. Zij willen de maatschappij ondermijnen door haat te zaaien. Partijen die onverdraagzaamheid als boodschap hebben, zijn voor ons geen gesprekspartners, daar worden geen coalities mee gesloten. Als het van ons afhangt dan moeten organisaties die de rechten van de mens niet respecteren, het zonder overheidssubsidies stellen. De verstrengde wet tegen het racisme moet zonder meer toegepast worden.  Verdraagzaamheid is één van de fundamentele spelregels van de democratie. Smaken en kleuren zullen altijd verschillen, maar daarom moeten rechten en plichten nog niet verschillen. Gelijke sociale en economische rechten moeten samengaan met respect voor alle spelregels van onze samenleving: democratie, mensenrechten, gelijkheid tussen man en vrouw, scheiding tussen kerk en staat.  De poort naar gelijke politieke rechten staat voor iedereen met de Belgische nationaliteit open. Het verkrijgen van de Belgische nationaliteit moet dan ook verder versoepeld worden.  Wie anders is, krijgt het soms hard te verduren. Discriminaties doen zich nog elke dag voor. Om een juridisch kluwen te vermijden is het beter niet voor elke groep een afzonderlijke wet te voorzien. Het zal de zaak meer vooruit helpen om een algemene antidiscriminatiewet uit te vaardigen die elke vorm van discriminatie op basis van geslacht, leeftijd, levensbeschouwing, huidskleur, afkomst, handicap of relationele voorkeur verbiedt.  Een versterkte democratie veronderstelt een evenwichtige vertegenwoordiging van vrouwen en mannen op politiek, administratief economisch en sociaal niveau. Verdere wettelijke maatregelen moeten vrouwen grotere toegangsmogelijkheden garanderen tot de besluitvorming.  De stille revolutie in de openbare diensten.  De voorbije periode werd op alle niveaus de kans gegrepen om de overheidsdiensten te moderniseren. Misschien niet altijd even opvallend, wel ingrijpend naar de toekomst toe de openbaarheid van bestuur, de ombudsdiensten, de hervorming van het statuut, de algemene weddeschaalherziening, het handvest van de gebruiker Som de klantvriendelijkheid te bevorderen. Het werk is verre van af. Het moet met vaste hand doorgezet worden.  Wij zijn ervan overtuigd dat de rol van de overheid allesbehalve is uitgespeeld. De overheid moet haar verantwoordelijkheid blijven opnemen als het om werk gaat, sociale zekerheid, sociale huisvesting, welzijn, milieu, mobiliteit, veiligheid, onderwijs, cultuur, recht voor iedereen ... kortom om alle aspecten van dé maatschappij die te belangrijk zijn om te worden overgelaten aan de grillen van de markt. Snel, efficiënt en klantgericht werken om die taken tot een goed einde te kunnen brengen, kan alleen maar als we blijven investeren in de infrastructuur en het personeel van de overheidsdiensten. De overheid en de politiek - die nu bij elk falend overheidsoptreden zwaar bekritiseerd worden - kunnen er alleen maar krediet bij winnen.
