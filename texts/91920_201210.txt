BOŠNJAČKA STRANKA – RAFET HUSOVIĆ
Dragi sunarodnici,
Poštovani građani Crne Gore,
Želimo očuvati svoje posebnosti,
razvijati bošnjačku kulturu
i dijeliti je kao opšte dobro s drugim narodima.
Razumijemo izazove vremena i spremni smo dati odgovore na sva aktuelna društvena pitanja.
Postati dio EU
i usvajati istinske vrijednosti demokratije,
pravde,
efikasne ekonomije,
inovativnosti i
visokog životnog standarda, put je kojim nam valja ići.
Crna Gora se izborila za priliku da napravi prve korake na tom zahtjevnom putu,
a Bošnjaci u Crnoj Gori imaju razloga da budu ponosni na svoju ulogu u tom procesu.
Bošnjačka stranka na predstojećim parlamentarnim izborima, izlazi samostalno.
Naš cilj je da autentično zastupamo bošnjačke interese u Parlamentu Crne Gore,
učestvujemo u kreiranju i donošenju odluka
i pratimo ostvarivanje propisa i dogovorenih politika.
Predstavljamo vam Izborni program Bošnjačke stranke i naše osnovne ciljeve na kojima koje ćemo zajednički raditi u narednom periodu.
Zalažemo se za:
Afirmaciju kulture poštovanja osnovnih ljudskih prava i sloboda
i izgradnju sistema koji neće tolerisati diskriminaciju građana, po bilo kom osnovu;
Punu integraciju bošnjačkog naroda u politički, ekonomski, socijalni i kulturni život Crne Gore, sa svim svojim osobenostima;
Djelotvorniji uticaj Bošnjaka na proces vršenja vlasti u svim segmentima  i na svim nivoima, posebno u oblasti bezbijednosti, obrazovanja, kulture, informisanja i regionalnog razvoja;
Dosljednu primjenu propisa koji uređuju oblast manjinskih prava, u cilju postizanje suštinske ravnopravnosti bošnjačkog s ostalim narodima u Crnoj Gori, te za prelazak s proklamacija na konkretna djela u tom cilju;
Obezbjeđenje autentičnog zastupanja bošnjačkog naroda na nivou opština;
Oročavanje procesa obezbjeđenja srazmjerne zastupljenosti u zapošljavanju Bošnjaka u javnim službama, organima državne vlasti i lokalne uprave;
Dalju afirmaciju i stvaranje potrebnih uslova za rad Bošnjačkog vijeća u Crnoj Gori, za jačanje njegove autonomnosti u odlučivanju;
Brzu i suštinsku decentralizaciju uprave
i u skladu sa tim, primjerenu fiskalnu decentralizaciju;
Regionalni razvoj,
obezbjeđivanje neophodne koordinacije u planiranju razvoja,
preraspodjelu resursa i osnivanja regionalne razvojne agencije;
Zadržavanje monotipskog koncepta opština
i osnivanje novih opština Petnjica i Gusinje;
Usaglašavanje izgleda državnih simbola s ustavnim opisom, kako bi oni uvažavali nacionalna i vjerska osjećanja svih građana  i bili prihvatljivi svima;
Donošenje Zakona o vjerskim zajednicama,
pravednu raspodjelu sredstava za zaštitu sakralnih objekata vjerskih zajednica,
i da nadležni organi planiraju izgradnju vjerskih objekata u skladu s potrebama vjernika;
Ukidanje vremenskih i finansijskih ograničenja u Zakonu o povraćaju imovine i obeštećenju bivših vlasnika, potpunu i pravednu restituciju i okončanje procesa u razumnom roku;
Unaprijeđenje rezultata rada u borbi protiv organizovanog kriminala
i korupcije.
Unaprijeđenje saradnje tužilaštva i policije za vođenje finansijskih istraga, otkrivanje imovine stečene kriminanim aktivnostima i prezentovanje dokaza pred sudom.
Jačanje kontrolne funkcije parlamenta,
nezavisne pozicije pravosuđa
te smanjenje političkog uticaja na funkcionisanje javnih preduzeća i službi;
Uklanjanje biznis barijera i stvaranje atraktivnog poslovnog ambijenta koji će privlačiti direktne strane investicije u strateške grane razvoja i nerazvijena područja,
s izdašnim poslovnim olakšicama za projekte koji donose značajno nova zapošljavanja;
Izgradnju auto-puta Bar-Boljari,
aerodroma u Beranama,
puta Plav- Podgorica i Jadransko-jonske ceste,
kao i kvalitetnije mreže lokalne putne infrastrukture;
Razvijanje poljoprivrede
i turizma, posebno kontinentalnog.
Smanjenje dažbina i stimulisanje moderne i tržišne proizvodnje na selu,
kao i obezbjeđenje garantovanog otkupa tržišnih viškova;
Ograničavanje izvoza šumskih sortimenata niskog nivoa obrade, kako bi se podstakao razvoj drvoprerade
i zaštitile šume od prekomjerne eksploatacije;
Izdvajanje značajno više novca za projekte zaštite životne sredine
i ulaganje u obnovljive izvore energije poput hidroenergije, energije vjetra i sunca;
Članstvo Crne Gore u EU
i NATO, što bi obezbijedilo dugoročnu političku i ekonomsku stabilnost;
Političku podršku regionalnoj saradnji koja mora biti nepodijeljena, realna i dinamična u praćenju potreba čitavog regiona;
Sandžak kao modernu evropsku prekograničnu regiju sa slobodnim protokom ljudi, robe i kapitala.
Nastavak aktivnosti na jačanju ekonomskih i kulturnih veza i saradnje između građana, organizacija, privrednih subjekata i lokalnih uprava unutar ove regije;
Organizovanu saradnju države s dijasporom,
jačanje međusobne pomoći i podrške,
te zaštitu interesa dijaspore u pogledu razvoja diplomatske mreže,
obezbjeđivanje cjelovitog popisa dijaspore,
donošenje međudržavnih sporazuma o dvojnom državljanstvu,
mogućnost glasanja u diplomatskim predstavništvima,
te očuvanja njihovog jezičkog, kulturnog i nacionalnog identiteta;
Unapređenje sistema obrazovanja kroz:
• unapređenje cjelokupnog sistema predškolskog, osnovnog, srednješkolskog i visokog obrazovanja;
• izmjenu zakona u cilju omogućavanja osnivanja stranih i privatnih obrazovnih ustanova u Crnoj Gori;
• poštovanje vjerskih potreba u ishrani učenika i studenata islamske vjere u obrazovnim ustanovama u skladu sa Ugovorom Vlade i Islamske zajednice u Crnoj Gori;
• uključivanje vjerskih odgojno-obrazovnih institucija u zvanični obrazovni proces i zvanično priznavanje stečenih kvalifikacija;
• usaglašavanje obrazovnih profila i zanimanja u srednjim i visokim školama sa zahtjevima privrede;
• poboljšanje materijalnog položaja nastavnog kadra;
• veću zastupljenost sadržaja iz maternjeg jezika, historije i kulture Bošnjaka
i izmjene postojećih školskih programa i sadržaja u cilju poštovanja nacionalnih i vjerskih osjećanja pripadnika manjinskih nacionalnih zajednica;
• adekvatnu upisnu politiku na državnim univerizetima s posebnim kvotama za studente iz manjinskih naroda, shodno Zakonu o manjinskim pravima;
• stipendiranje studenata na prestižnim univerzitetima u zemlji i inostranstvu,
kao i povećanje broja studenata na različitim studijskim programima u zemljama regiona, Balkana, Evrope;
• potpisivanje međudržavnih ugovora i sporazuma sa zemljama u okruženju kojima bi se olakšao položaj studenata iz Crne Gore i smanjili troškovi studiranja;
• otvaranje katedre i studijskih programa za bošnjačku književnost i bosanski jezik na Univezitetu Crne Gore;
Osnivanje i jačanje kulturnih institucija za istraživanje, njegovanje i prezentaciju bošnjačke kulturne baštine;
organizaciono i finansijsko osnaživanje Fonda za manjine
i Centra za očuvanje i razvoj kulture manjina.
Veću brigu državnih institucija o očuvanju kulturne baštine manjinskih naroda
i podršku savremenom stvaralaštvu;
Osnivanje bošnjačke radio-televizije koja bi na autentičan način, uz poštovanje profesionalnih standarda, informisala o društvenom životu Bošnjaka, bavila se njihovim položajem i statusom i prezentovala nacionalni, kulturni, jezički i vjerski identitet;
ustanovljavanje adekvatnih programskih sadržaja za Bošnjake u javnom servisu RTVCG i lokalnim opštinskim medijima i na bosanskom jeziku i formiranje redakcija u tim medijima koja bi se bavile ovom oblašću;
Razvoj socijalne
i zdravstvene zaštite u Crnoj Gori kroz izradu socijalnog kartona i evropske zdravstvene kartice za svakog građanina,
kao i reformske procese koji se oslanjaju na međunarodne i evropske ciljeve opšteg ekonomskog i socijalnog razvoja društva;
obezbjeđenje kvalitetnije zaštite djece, osoba sa smetnjama u razvoju, kao i starijih osoba;
poboljšanje materijalnih uslova zdravstvenih radnika,
te obezbjeđenje zdravstvene zaštite svih građana u svim objektima zdravstvene zaštite u državi;
Jaku i stabilnu porodicu kao temelj jake i stabilne zajednice, kroz insistiranje na iznalaženju olakšica pri rješavanju stambenog pitanja mladih bračnih parova;
afirmaciji roditeljstva;
uvođenje tzv. politike fer cijena na proizvode namijenjene djeci;
unapređivanje zakonskih i institucionalnih okvira za zaštitu od nasilja u porodici;
poboljšanje položaja porodice u stambenoj, poreskoj i socijalnoj politici;
priznavanje brakova sklopljenih u vjerskim institucijama kao zakonski skopljen brak;
vraćanje prava za dječiji dodatak za svu djecu;
Ravnopravan status žena u crnogorskom društvu kroz eliminisanje rodnih stereotipa u društvu i podsticanje aktivnosti na području rodne ravnopravnosti;
borbu za usklađivanje porodičnih obaveza žene s obavezama vezanim za zaposlenje;
pokretanje inicijative za izgradnju ženskog preduzetništva
i sprečavaje diskriminacije u ostvaruju pravne i ekonomske zaštite žena;
implementaciju dokumenata UN o pravima žena u domaće zakonodavstvo;
Izgradnju sportske infrastrukture kroz projekte finasirane iz opštinskih i državnog budžeta, te animiranje stranih donatora za podršku ovim projektima;
stipendiranje mladih talenata
i vrhunskih sportista,
kao i podršku pojedincima i sportskim društvima koji postižu zapažene rezultate na međunarodnim takmičenjima;
Obezbjeđivanje ostvarivanja prava na jednake šanse mladih, podsticanjem zapošljavanja, samozapošljavanja i preduzetništva,
kao i promociju sporta i zdravih stilova života u borbi protiv društvenih pošasti i devijacija kao što su alkoholizam i narkomanija.
