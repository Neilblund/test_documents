Retsforbundets folketingsgruppe har i dag udsendt følgende valgopraab:  Danmarks Retsforbund ønsker at skabe et samfund, hvor der kan herske et tillidsfuldt samarbejde. Forudsætningen herfor er, at særrettigheder og udbytningsmuligheder forsvinder, således at de samfundsmæssige muligheder og vilkår bliver lige for alle borgere og alle erhverv.  Derfor har Retsforbundet fra valg til valg hævdet, at der burde skabes orden i den offentlige økonomi.  Nu er det gennem 3'/n Års samarbejde med de to andre regeringspartier bevist, at dette var rigtigt. Resultaterne er åbenbare for alle.  Junilovgivningen i 1957 skabte orden i statens finanser uden at drive pristallet og omkostningsniveauet i vejret.  De nye afskrivningsregler og loven om investeringsfond gav erhvervslivet et godt grundlag for øget produktion.  Nye finansieringsinstitutter for landbrugserhvervet, fiskerierhvervet og det almindelige boligbyggeri er oprettet til afløsning af statsfinansieringen.  Efter boliglovenes vedtagelse i 1958 er der opført flere boliger end nogensinde tidligere, men der foreligger fortsat en opgave med hensyn til saneringsbyggeri og bekæmpelse af spekulation på boligområdet. Målet må være et frit boligmarked.  De tre regeringspartier afviste kravet om indtræden i en toldunion og foretrak frihandelsområdet med lavere toldsatser og ret til at føre selvstændig handelspolitik overfor andre lande. I forbindelse dermed blev importreguleringen ophævet og varedirektoratet nedlagt.  Som vi forudså, viste det sig, at danske virksomheder og danske arbejdere er fuldt konkurrencedygtige.  Retsforbundets forventning om fuld beskæftigelse gik i opfyldelse. Resultatet heraf er foreløbig en besparelse på ca. 150 mill. kr. alene i statens udgifter til arbejdsløshedskasserne. I stedet har disse nybeskæftigede arbejdere indtjent ca. 1000 millioner i arbejdsløn. De menneskelige fordele heraf kan ikke vurderes højt nok, og det har samtidig været en betydelig faktor i den øgede produktion og den større velstand.  Den øgede velstand har bevirket en opsigtvækkende stigning i grundpriserne med helt urimelige fortjenester og deraf tyngende byrder for fremtiden. Herved er Retsforbundets krav om fællesskabets inddragning af dø natur- og samfundsskabte grundværdier blevet placeret som noget centralt i den aktuelle politik.  På dette område er gennemført loven om øget grundstigningsskyld samt om bykommunal grundskyld, der tilsammen ved rigtig vurdering vil inddrage renten at de samfundsskabte værdistigninger, således at skatten på indkomst kan nedsættes.  Desuden er der forelagt et lovforslag om salg af jord i offentlig eje på jordrentevilkår. En gennemførelse af dette lovforslag vil åbne adgang til erhvervelse af jord uden købesum.  Retsforbundet vil arbejde videre på, at også anden jord kan erhverves på jordrentevilkår.  Retsforbundet tager afstand fra en almindelig omsætningsskat såvel som en særlig forbrugsskat, men tilsiger sin støtte til en skattereform, hvorefter den skattefri indtægtsgrænse hæves og proportionalskatten føres så langt frem, at arbejdsindtægter ikke rammes af den progressive skala, hvorved problemerne om sambeskatning og den hårde beskatning af merindtægt løses.  Vi vender os mod den bestående ungdomsskat, og tiden må være inde til at begynde en afvikling af tøjskatten.  Ligeledes bør skatten på transport nedsættes. Vi foreslår her at begynde med at nedsætte skatten på vare. og lastbiler.  Toldaftrapningen, som er begyndt indenfor frihandelsområdet, ønskes udvidet til også at omfatte alle andre lande.  Retsforbundet er tilhænger s. lavest mulige skatter, men vi må fortsætte afviklingen af statsgælden og ikke gennem skattepolitiske letsindigheder sætte de gode resultater overstyr.  Angående ejendomsskatterne ønsker vi bygningsskatterne fikseret og afvikling fastsat på landet således som det er sket i byerne.  (Fortsættes side 2) J  i  ide 3 » Valgudtalelse fra fortæller - side 5 >5  Fortsat fra forsiden  Den særlige amtsskat foreslår vi helt afskaffet, men det må ske uden forringelse af folkets prioritet i de samfundsskabte værdier., En sådan forringelse vil blot virk e som en begunstigelse for det største landbrug og de dyreste arealer på bekostning af det mindre brug og den jævne befolkning,  Kommunerne udgift til folkepensionen bør efterhån den helt overtages af stater..  Valgloven bør ændres, således at valgret og myndighedsalder falder sammen og spærrereglerne falder bort.  Retsforbundet vender sig mod alle særrettigheder og monopoler enten de skyldes lovgivning, kapitalmagt eller organisationsvælde.  Støt Danmarks Retsforbund, stem på liste E den 15. november, for vort mål er, at renten af de samfundsskabte værdier skal dække udgifterne til de naturlige fællesopgaver, mens den enkelte får udbyttet af sit eget arbejde uden at udbyttes af andre.  Niels Andersen Kr. Kristensen Oluf Pedersen Aage Gøting Søren Olesen Robert Sandnu Ayoë Herbøl L M. Pedersen Viggo Starske
