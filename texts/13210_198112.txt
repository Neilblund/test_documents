V ENSTERSOCIALISTERNES VALGAVIS  Ansv red.: Stig Nielsen Foto: 2. maj Tryk: OTM, Ikast  ER DET OS DERER IDIOTER?  Regeringen udskrev valg, fordi den kom i mindretal på et forslag om at bruge pensionsformuerne til investeringer i erhvervslivet. Det går VS imod.  Er det os der er idioter?  Vi har i årevis krævet indgreb overfor pensionsfiduser. Hvorfor kunne vi så ikke stemme sammen med SF og Socialdemokratiet?  Fordi pensionsordningerne er asociale. Og de bliver ikke mindre asociale af, at man forærer pengene til erhvervslivet.  VS foreslog en beskatning af pensionsordningerne.  Det har vi foreslået før - og både SF og Skatteminister Lykketoft har erklæret sig enige.  De private pensionsordninger er fritaget for skat. Derfor hober formuerne sig op i banker, forsikringsselskaber og pensionskasser.  Til glæde for dem, der har råd til at spare op. Det er den bedst stillede del af  befolkningen. Men pengene skal selvfølgelig betales.  Og de bliver betalt. Nemlig over skatterne - af den dårligst stillede del af befolkningen, som ikke har råd til at spare op til alderdommen.  På den måde sker der en meget stor omfordeling fra de fattige til de bedre stillede.  Regeringens og SFs løsning betyder, at denne omfordeling fortsætter. Den ændres bare  lidt sådan at noget at fidusen kommer industri, landbrug og byggeri til gode.  VS er imod disse tilskud til erhvervslivet. Vi kan ikke acceptere, at lønarbejderne skal bestikke virksomhederne til at holde hjulene i gang.  Men det vigtigste er, at VS' beskatningsforslag vil betyde langt, langt mere for beskæftigelsen end hele regeringens beskæftigelsesplan.  Et skatteindgreb kan bruges til:  - nedsættelse af skatten eller momsen til gavn for de dårligst stillede familiers realløn,  - indtægter til samfundet, som vi vil kæmpe for bliver brugt til socialt boligbyggeri, energiforsyning, kollektiv trafik og meget mere.  Så det er altså ikke os, der er idioter. Og det kan man få selv socialdemokrater  til at indrømme.  Ingen har heller turdet benægte, at VS' energipolitik, trafikpolitik o.s.v. ville betyde et stort, indhug i arbejdsløsheden.  De borgerliges hykleri om at beskytte pensionsmidlerne, falder vi ikke for. Hvad de mener, kunne man se for 6 uger siden, da de slagtede den sociale pensionsfond, som skulle bruges til at forbedre pensionen for de dårligst stillede pensionister.  Men det får os bare ikke til at æde erhvervstilskud og uretfærdig fordeling.  Sandheden er, at regeringen faldt på sine forlig med de borgerlige. Det var efterhånden blevet helt utåleligt for fagbevægelsen, at se Socialdemokratiet lade sig trække rundt ved næsen af Centrumdemokraterne.  Til sidst måtte regeringen vise flaget. Og den gik ned uden ære.  Polen og Danmark:  Socialisme er målet  Strejker mod prisstigninger og protestaktioner mod indskrænkning i ytringsfriheden, er ikke hverdagskost i de såkaldt socialistiske lande.  Men de polske arbejderes kamp mod staten og partibureaukratiet er ikke vendt mod socialismen.  Tværtimod.  Det er meningsløst at tale om socialisme uden, samtidig at tale om arbejderdemokrati.  VS arbejder for et samfund, hvor det socialistiske demokrati udøves direkte gennem arbejderråd - på fabrikker, institutioner og i lokalområderne.  Socialisme betyder helt nye muligheder, hvor ytringsfriheden ikke begrænses. Hverken af den private ejendomsret eller af statskontrol og partidiktatur.  Kun gennem en selvstændig organisering og fri diskussion er det muligt at skabe et samfund, som ikke bygger på undertrykkelse af dem, som arbejder. Et samfund hvor kvindeundertrykkelsen er fjernet, og hvor alle deltager på lige fod i arbejdet og i beslutningerne.  Derfor er de polske arbejderes kamp for frie fagforeninger, for fjernelse af censuren og for kontrol med produktion og fordeling så vigtig.  Også for os.  I Danmark må vi tage kampen op moden udvikling med stadig mere statslig kontrol. Imod større magtbeføjelser til politiet. Imod indskrænkninger i demokratiske rettigheder som strejker, blokader og eksklusivaftaler. Imod eksportstyre og teknokratkontrol.  For vi ønsker socialisme.  STYRK KAMPEN I HVERDAGEN - STEM VS P Å VALGDAGEN  VS HAR VIST, AT MANDATERNE KAN BRUGES  VS kan samarbejde i Folketinget. Det har vi vist i forbindelse med bl.a. renteskatteaftalen, som regeringen imidlertid løb fra. Vi vil fortsat støtte selv den mindste forbedring, som vi hidtil har gjort.  Men det er ikke nødvendigt at lave korridorforhandlinger med SD eller andre for at få indflydelse. Ønsker de ikke at tale med os, sidder vi ikke passivt af den grund. Historien om den seneste valgperiode er også historien om:  - hvordan regeringen blev tvunget til at stoppe for spekulationen i udstykning af ejerlejligheder,  - hvordan regeringen blev tvunget til at æde eneretsbevillingen til A. P. Møller i sig og til trods alt at inddrage en væsentlig andel af Nordsø-værdierne,  - hvordan invandrerhetzen blev imødegået og regeringen blev nødsaget til at tage indvandrernes problemer op,  - hvordan politioptrapningen og angrebene på de demokratiske rettigheder er blevet et anliggende for den offentlige debat.  Altsammen er det eksempler på, at vi kan bruge en repræsentation i Folketinget, uanset om andre søger at isolere os når blot vi ikke lader os gå på, men arbejder for og sammen med bevægelserne udenfor, i folket selv.  Det vil fortsat være det vigtigste arbejde for os, for det er på den måde, man  lægger grunden til senere resultater, uanset hvem der så tager æren for dem. '  Det er mere slidsomt end blot at lægge stemmer til det ene og det andet. Men det skal gøres. Det ville være godt at blive lidt flere om det!  BESKAEFTIGELS  Hvis du var arbejdsgiver - Ville du så skabe nye arbejdspladser, hvis du fik statstilskud til ny teknik, som sparede arbejdskraft?  Ville du skabe arbejdspladser, hvis du fik et skattenedslag for at investere i maskiner, som kunne øge produktiviteten?  Ville du beholde dine ansatte på normale overenskomstvilkår, hvis du kunne få 30 kr. i timen for hver langtidsarbejdsløs, du tog ind?  Eller ville du hente den gevinst du kunne få ved at fyre arbejdere?  Hvis du siger ja til det sidste er du en arbejdsgiver der tænker på sine egne profitinteresser. Men så har du også sagt, at der ikke ligger mange nye arbejdspladser i regeringens beskæftigelsesplan. For den består nemlig af den slags ting. Planen er regeringens svar på sine egne ofter om at skabe 50.000 nye jobs om, året i de næste fire år. Men den indeholder ikke den mindste.  RETSLØSE TILSTANDE FOR DE ARBEJDSLØSE  15.000 vil i 1982 miste arbejdsløshedsunderstøttelsen hvis:  - de har børnepasningsproblemer,  - det anviste arbejde, der er helbredsnedbrydende, siges op,  - en arbejdsløs indvandrer ikke taler dansk godt nok,  - men opfordre til strejke f.eks. mod fyringer,  - man ikke er samarbejdsvillig,  - men ikke - efter A-kassens og arbejdsformidlingens skøn - har søgt tilstrækkelig mange jobs,  - man siger nej til jobtilbud - uanset om det er udenfor ens faglige område og til en lavere løn og under uacceptable arbejdsforhold.  Det er konsekvenserne af det såkaldte "rådighedsbegreb"s indførelse i 1978. Også karantæne bruges som økonomisk sanktion, hvis der siges nej til et job uanset hvor utilfredsstillende det målte være.  Der er indført retsløse tilstande for de arbejdsløse!  Indgrebet i dagpengereguleringen for 2 år siden har betydet, at understøttelsen i dag er 8000 kroner lavere, end den ville have været uden dette indgreb.  Erfaringerne fra de seneste år er, at arbejdsformidlingen og A-kasserne i tvivlstilfælde administrerer til systemets fordel. Dette betyder, at der hele tiden gennem administrationen sker opstramninger. Arbejdsløse,der siger nej til jobtilbud og enten er eller kommer på socialhjælp sættes i stigende grad på varig hjælp, som det f.eks. er sket i Kolding kommune.  VS går imod tvangsindgrebene på de arbejdsløse. Stramningerne skal bekæmpes. Karantæner, "rådighedsbegreb" og fattighjælp skal væk. Der skal være ret til at sige nej til et utilfredsstillende arbejde eller jobtilbud.  GELSESVALG???  dokumentation for hvordan det skal kunne lade sig gøre. Men der er også nogle reformer, som kunne bruges til at skabe nye arbejdspladser.  Som nedsættelse af arbejdstiden, eller forøgelse af det almennyttige byggeri. Eller beskatning af private fonde, og renter af privat gæld. Ting som vi selvfølgelig kan støtte. Men hvorfor har Socialdemokratiet ikke tøf. tet en finger for at gennemføre disse ting de sidste 3-4 år? Og hvorfor kan kun en styrket venstrefløj tvinge Socialdemokratiet til bare at fremlægge reformer?  Fordi Socialdemokratiet har foretrukket at gennemføre en krisepolitik sammen med de borgerlige, som har bæ 100.000 flere arbejdsløse.  Hvis du vil påstå, at Socialdemokratiet bare kommer med sine reformer, fordi der er valg, så vil vi ikke modsige dig.  HVORDAN INDHENTES DEN TABTE LØN?  Hvordan indhentes den tabe løn? Det spørgsmål diskuteres i øjeblikket på arbejdspladser og i fagforeninger. Løfteparagraffens frigives, og mange sætter sin lid til, at den kan sikre nogle klejner i kassen. Det har den jo gjort før.  Men skal der rettes op på reallønsfaldet, må man gøre sig klart, at dette kun kan ske hvis der rejses en solidarisk landsdækkende lønbevægelse.  Hele arbejderklassen har haft løntab, alene i 81 har det gennemsnitlig været på mere end 5 kroner i timen. Derfor må der rejses krav om -5 kroner mere i timen til alle, faglært, ufaglært og lærlinge, og samtidig må kravet om fuld dyrtidsdækning rejses. Dyrtidsdækningen er den eneste faktor, der kan beskytte mod den evige undergravning, af reallønnen, som er sket gennem regeringsindgreb i overenskomsterne, afgiftsbuketter, finanspolitiske stramninger, devaluering af kronen o.s.v.  Socialdemokratiet ønsker at løse krisen gennem samarbejde med de borgerlige. Det betyder at fagtoppen har været mere ansvarlige overfor regeringens krisepolitik, end overfor fagforeningsmedlemmernes behov for en rimelig løn. Det har de demonstreret til hudløshed, bl.a, gennem deres holdning til overenskomsten i foråret.  Polske tilstande  Nu må der arbejdes for afholdelse af konferencer i lokalområderne, der kan koordinere de kommende lønaktioner. De lokale konferencer må munde ud i en landsdækkende konference, der kan træffe nogle forpligtende beslutninger om fælles kamp for fælles krav.  En genindvindelse af den automatiske dyrtidsregulering, og løfteparagraffen, som en kollektiv løftestang, vil alvorligt svække statens muligheder for fortsat lønudhuling og forringelse af levevilkårene.  Derfor vil kampen i sidste ende være en kamp direkte mod statsmagten. Skal kampen mod reallønsudhulingen, og for fuld dytidsdækning vindes, må der bygges  på erfaringer. Ikke kun ens egne. Den polske arbejderklasse har vist hvordan resultater kan sikres gennem kollektiv solidarisk kamp. På tværs af arbejdspladser og fagforeninger må der bygges en bæredygtig solidaritet. Det skal ikke kun være enkelte stærke arbejdspladser der henter noget hjem. På arbejdspladserne må der opbygges solidaritetskasser. Ingen kamp må tabes på grund af manglende økonomi.  Derfor bør det gøres klart for en kommende regering, uanset hvem det bliver, at finanspolitiske stramninger og indgreb vil blive mødt med en organiseret lønbølge.  Løfteparagraffen kan ikke misbruges.  Brug den solidarisk.  or fuld dyrtidsdækning. Faglært/ufaglært, lærling samme kamp - samme krav. 5 kr. mere i timen til alle.  KØBENHAVN ER BOMBEMÅL  Fem minutter efter at et af NATOs eurostrategiske missiler er affyret, vil det kunne ramme i Prag, Warszawa, Budapest eller Moskva. USA ønsker 572 flere af dem sat op i Vesteuropa i de næste år.  Fem minutter efter at et SS20 missil er affyret vil det kunne ramme i Paris, Amsterdam eller København - eller det vil kunne ramme Flådebaser i Korsør eller Frederikshavn. På Amager er der et NATO lytteanlæg, der hele tiden fortæller hvor de sovjetiske raketter er. Derfor er København et vigtigt bombemål.  De korte frister der er fra affyringen og til raketterne rammer, forøger i sig selv krigsfaren - hvis generalerne tror raketterne er sendt afstod, er der ikke tid til at løfte den røde telefon, inden man sender sine egne raketter af sted for at kunne svare igen.  Der bruges ligeså meget på militærudgifter i verden som den fattigste halvdel af verdens befolkning paratleve for, og hvert menneske kan nu blive slået ihjel af avåben 30 gange hver.  USA prøver åbentlyst og bevidst at opnå militær overlegenhed, så de kan ødelægge Sovjetunionens raketter inden de selv bliver angrebet - USA forbereder nu atomkrigen.  Dette er baggrunden for fremvæksten af stærke fredsbevægelser overalt. i Europa, og det støtter VS varmt. VS er modstander af ethvert a-våben, uanset hvor det er produceret, uanset hvor det er placeret, og uanset hvem det peger på. VS deltager i enhver kamp for nedrustning - hvadenten den er ensidig eller gensidig, og vi deltager i kampen for atomvåbenfri zone i Norden.  VS' BESKÆFTIGELSESFORSLAG  Regeringens indsats mod arbejdsløsheden gir vi ikke en døjt for. Det eneste vi indtil nu har set er erhvervstilskud, rationaliseringer - og det største arbejdsløshedstal nogensinde.  Men VS har ikke bare passivt set til, og bare kritiseret.  Ud over at fremhæve en arbejdstidsnedsættelse til 35 timer om ugen, er der mange andre områder hvor der kunne sættes gang i beskæftigelsen. VS vil fortsat arbejde på at der iværksættes beskæftigelse indenfor en række forskellige områder, hvor lønarbejderne og andre står med udækkede behov.  Nogle eksempler er øget boligbyggeri, samt byfornyelse og boligforbedringer, en virkelig satsning på vedvarende energi, forbedring af den kollektive trafik, flere i arbejde bl.a. indenfor hospitals- og plejehjemssektoren, større indsats for genbrug og miljøforbedring.  VS har fremlagt konkrete forslag, der uden at indeholde tilskud og skattelettelser til arbejdsgiverne sikrer flere i arbejde. Selve formen er ikke afgørende, det er derimod de betingelser, der skal være opfyldt, nemlig:  - at produktionen er i lønarbejdernes interesse,  - at der er sikring for en reel merbeskæftigelse,  - at der er tale om ordinære jobs på almindelige overenskomstmæssige vilkår,  - at eventuelle støttebeløb ikke kan kapitaliseres i private lommer.  De fælles træk ved alle de forslag, som vi har nævnt er, at beskæftigelsen ikke er et resultat af løntryk og arbejdsgivertilskud, men et resultat af politiske beslutninger om en målrettet produktion i overensstemmelse med lønarbejdernes interesser og behov.  Støt VS' valgkamp  Det er dyrt at føre valgkamp. Og VS er et lille parti, der ikke modtager 6,5 mio. kr. fra LO eller arbejdsgiverforeningen.  Det er vigtigt for VS at komme til orde i valgkampen med vores synspunkter, som den borgerlige presse ikke dækker i særligt stort omfang. Men det er dyrt.  Derfor støt os økonomisk på: Giro 4 17 92 77  VS-valgfond (mærk talonen valgkampstøtte) Venstresocialisterne  Blågårdsgade 32 2200 København N  Hvis du ønsker at komme i kontakt med VS om vores synspunkter og politik, så ring: 01 - 35 44 44 eller 01 - 35 47 01  For de borgerlige og Socialdemokratiet står valget mellem Anker og Schlüter - mellem borgerlig og socialdemokratisk krisepolitik.  Trods mange lighedspunkter er der mange forskelle. Den borgerlige politik fører direkte til engelske tilstande. Den socialdemokratiske politik fører til gradvise, men sikre forringelser for lønarbejderne, og til umyndiggørelse af dig og mig.  For VS er er valgets hovedspørgsmål at styrke kampen mod nedskæringer og umyndiggørelse, at styrke de spæde forsøg der allerede er, hvor forskellige grupper kæmper for selv at komme til at bestemme over deres liv. VS går indfor at arbejderne skal styre fabrikkerne, at beboerne skal have direkte indflydelse på deres egne forhold, at de unge selv skal styre deres ungdomshuse.  Hvis du mener det, står valget ikke mellem Anker og Schlüter.  Lokalplaner  I nærdemokratiets navn skal beboerne høres, når der skal bygges eller rives ned.  Folk vil selvfølgelig have indflydelse på, omeden sidste ledige grund i kvarteret skal bebygges, eller om man skal have en plads til børnene. Om brugbare lejligheder skal bortsaneres. Om der skal bygges boliger ved en motorgade. Om man vil have et supermarked eller bevare de små butikker.  Derfor kommer der i 100.000er af indsigelser mod lokalplaner.  Kommunen har et arkiv til den slags: Papirkurven.  Derfor skal beboerne have vetoret overfor kommunalbestyrelserne og byggejuntaerne.  EF og NATO  Danmark er medlem af EF og NATO. De borgerlige og Socialdemokratiet ønsker at fastholde vores tilknytning til disse to organer. EF og NATO fastholder og udbygger kapitalismen og imperialismen i verden. EF og NATO er vendt imod arbejderne og de nationale kampe for befrielse i den 3. verden. VS' alternativ til dette er solidaritet mellem arbejdere i alle lande, støtte til den grønlandske kamp for udmeldelse af EF (og deltagelse i den hjemlige kamp mod EF), samt en stærk støtte til befrielsesbevægelserne i den 3. verden.  Ungdomshus  Punkere, diskere, børnemagt og andre grupper af unge har sat fuld gang i aktiviteterne i ungdomshuset på Abel Cathrinesgade i København. Også i Århus og Helsingør har de unge taget sagen i egen hånd. NU - generationen har fået nok!  En hverdag tilbragt på langs på sofaen og så socialhjælp eller understøttelse -det er, hvad man kan tilbyde de ungdomsarbejdsløse. Når de så ikke vil finde sig i det længere, og begynder at stille krav til deres egen tilværelse, så er svaret øre- og tåregas!  VS mener at de unges krav må tages alvorligt. Der må oprettes ungdomshuse, hvor de unge selv kan bestemme, hvad der skal være af aktiviteter.  A-kraft  Et flertal af danskerne er imod atomkraft. VS har altid været imod A-kraft og tilhænger af alternativ energi. V i er bange for de forureningskatastrofer der kan ske, og vi har set at de samfund der har indført A-kraft udvikler registrering og politistatsmetoder for at beskytte A-kraften. Alligevel ønsker Venstre og Konservative straks efter valget at indføre A-kraft, og heller ikke på Akraftspørgsmålet er Socialdemokratiet et bolværk mod de borgerlige. Det er nødvendigt med en konsekvent og stærk kamp mod A-kraften.  Denne kamp vil VS' folketingsgruppe fortsat gå i spidsen for i Folketinget - og VS vil af al magt arbejde for at styrke den folkelige modstand, udtrykt bl.a. gennem OOA, lokale borgerinitiativer, samt dele af fagbevægelsen og Socialdemokratiet, som indtil nu har haft magt til at udsætte atomkraftens indførelse.  Kønskvotering  Kønskvotering til arbejdsmarkedet og til uddannelserne er nødvendig. Det er et led i kampen mod kvindearbejdsløsheden.  Uden arbejde - og uden mulighed for at vælge mellem alle former for arbejde - kan kvinder ikke bestemme over deres eget liv.  Arbejdsmiljø  På rensningsanlægget Lynetten ved København nægtede arbejderne og deres fagforening at arbejde med det kræftfremkaldende Epoxy. Både socialdemokrater og borgerlige i kommunen krævede at de skulle udføre arbejdet. VS kæmpede for at arbejderne selv skulle bestemme hvilke stoffer de ville arbejde med. VS kræver en bedriftssundhedstjeneste styret af arbejderne. Vi har fået retten til fri abort - nu må vi kæmpe imod ufrivillige! Skæreolier, organiske opløsningsmidler og mange andre stoffer, på arbejdspladsen er skyld i testiklekræft, aborter, livmoderkræft o.s.v.  Prævention  Vi vil have ret til at bestemme over vore kroppe - uden at skulle se på hvad det koster. Prævention skal være god og gratis.  Vi vil hverken have blodpropper af p-piller, eller eksem i skeden af parfumen i pessarerne.  Det er urimeligt at kvinder skal betale en særlig menustrationsskat på grund af afgifter på bind og tamponer.  Vi kræver kontrol med medicinalindustriens produkter. Og vi kræver skat efter indkomst - ikke efter køn.  Trafik  Busserne er stopfulde, og på mange DSB strækninger er der 50% flere passagerer end der er plads til. Men det har ikke medført større bevillinger til den kollektive trafik. I stedet hæves taksterne - i Århus koster en timebillet nu 6 kroner og 50 øre. Gennem pladsmangel og høje priser drives folk tilbage til den dyre og energiforbrugende privatbillisme. 20% af det danske energiforbrug går til transport, 1 (een) % går til kollektiv transport! Men en ny Farøbro skal der ikke spares på, den koster 2-3 mia. kroner. For de penge kunne man have fået 2.000 busser, cykelstier langs landevejene eller nye vogne og lokomotiver til DSB.  Eksklusivaftaler  Valget får indflydelse på eksklusivaftalernes fremtid. Eksklusivaftalerne er udtryk for arbejdernes kollektive demokratiske ret til at stå samlet og solidarisk op imod kapitalisternes magt - ejendomsretten til maskinerne.  De borgerlige partier ønsker eksklusivaftalerne forbudt, så jungleloven kan herske mellem arbejderne.  Socialdemokratiet vil udhule eksklusivaftalerne - de vil have at folk der er ansat inden eksklusivaftaler indgås, ikke skal kunne tvinges ind i fagforeningerne. Samtidig har Socialdemokratiet svækket opbakningen bag eksklusivaftalerne gennem topstyringen af fagbevægelsen.  VS kæmper for fuld bevarelse af retten til at lave eksklusivaftaler.  Børnenes Jord  Først kommer industrifyrsterne. Så kommer statsinstitutionerne. Så kommer bilerne. Så kommer kommunens prestigeprojekter. Så kommer boligejerne. Så kommer skolerne. Så kommer lejerne. Så kommer daginstitutionerne. Og endelig kommer så børnene.  Er det en måde at bygge fremtidens samfund?  Børn kan det hele - hvis de får tid, og hvis de får lov. "Børnenes jord" (sådan som i Vrå og i Århus) er et område, hvor de voksne må komme, men de skal overholde reglerne.
