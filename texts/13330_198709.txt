CENTRUM-AVISEN  CD EUROPA  VALGET DEN 8. SEPTEMBER ER SÆRPRÆGET PÅ TO MÅDER  Alle partier er enige om, at det er godt, at vi får valg nu - det har man vist aldrig set før. Valget er meget enkelt: skal Firkløverets moderate midterpartiregering fortsætte - eller skal Danmark styres af en broget flok af mere eller mindre venstrefløjsprægede politikere?  DEN SAMME KRITIK  Det er naturligvis en let sag at kritisere regeringen. Sådan har det altid, været. Fra venstrefløjsside kritiserer man regeringen for at bruge alt for få penge -, og der ved skabe nød og elendighed i brede kredse af befolkningen. En realistisk undersøgelse vil vise, at beskyldningen er helt uden saglig begrundelse. For øvrigt er det den samme kritik, som blev rettet mod Socialdemokraterne, da de havde regeringsmagten fra 1979 til 1982. Kritikken kom fra SF -altså netop det parti, som socialdemokraterne nu bliver nødt til at tage med sig, hvis de skal danne den nye regering. Fra højre side af salen kritiseres regeringen tværtimod for, at den bruger/or mange penge, og at den fører »socialdemokratisk politik«. Det er en misforståelse.    DEN NØDVENDIGE POLITIK   Vel gennemfører man samme foranstaltninger, som Socialdemokraterne gennemførte i 1979-82; men det var ikke socialdemokratisk politik. Det er f.eks. ikke socialdemokratisk politik at indefryse dyrtidsportioner, sådan som Socialdemokratiet gjorde bl.a. med CD's hjælp. Det samme gælder for de mange forhøjelser af forbrugsafgifter, som dengang blev gennemført. De indgreb, Firkløverregeringen har gennemført, er hverken socialdemokratiske eller borgerlige eller noget andet ideologisk. Det er ganske enkelt en nødvendig politik, som enhver regering er nødsaget til at gennemføre, og som måske ikke passer ind i partiernes programmer og vedtagelser på landsmøder og årsmøder.   Underskud i en menneskealder  Valutaunderskud og højt skattetryk er hovedpunkterne i kritikken. Det er forståeligt, men ikke berettiget. Der har altid været skik og brug i Danmark, at partier i opposition giver regeringen skylden for valutaunderskuddet – et underskud, som Danmark har været plaget af i en menneskælder. Det er naturligt, at den nuværende regerering på det området må dele skæbne med sine forgængere.    BORGERNES FORBRUG   Sandheden er – nu som før – at en dansk regering kun har begrænset indflydelse på, hvad landets borgere køber og sælger i udlandet. Danske borgere kan frit disponere over deres indkomst. Danmark har næsten ingen råstoffer, og derfor betyder ethvert køb, at der bruges udenlandsk valuta. Man anslår som tommelfingerregel, at det koster 35 kr. i udenlandsk valuta, hver gang en dankser anvender 100 kr. til forbrug. Borgernes forbrug er altså baggrunden for Danmarks valutaudgifter. Valutaindtægterne stammer fra danske borgeres salg af varer og tjenesteydelser til udlandet. Også her er det private borgere, der disponerer. At producere og sælge er i Danmark et privat anliggende - ikke en opgave for stat og kommune. Derfor har regeringen selvsagt kun begrænset indflydelse på, hvilke valutaindtægter, Danmark kan opnå.    REGERINGENS FORTJENESTE   Den nuværende regering kan med god samvittighed sige, at den har gjort mere end nogen anden regering ville eller turde have gjort, når det gælder at begrænse borgernes købemuligheder, og dermed deres valutaforbrug. Der er ført en skrappere indkomstpolitik, og der er gennemført skrappere afgifter på forbruget i Danmark end i noget andet land i Europa. Ingen andre partier end de fire regeringspartier ville her i landet kunnet have udrette så meget på dette område, som disse fire partier har gjort. Det er da også typisk, at modstandernes kritik samtidig går på, at kurs. Her kommer talen om det høje skattetryk ind i billedet. Men også denne kritik kan regeringen tage med sindsro.  »SKATTEBYRDEN«  For det første har borgerne ganske frivilligt pådraget sig en stor del af den såkaldt øgede »skattebyrden«. De har i første række betalt mere til det offentlige, fordi de har tjent mere og brugt mere og altså derved betalt et højere beløb i afgifter. Altså ikke fordi skattesatserne er steget, men fordi de har brugt mere.    STORE OFFENTLIGE TILSKUD   For det andet er udtryk som »skattebyrden« og »skattetryk« helt misvisende. En meget stor del af befolkningen modtager mere ydelser fra det offentlige end de selv når at betale i skal til stat og kommune igennem hele deres livsforløb. Og for hovedparten af borgerne gælder det, at de spares for betydelige udgifter, fordi stat og kommune betaler, hvad de ellers skulle have betalt til deres børns skole og uddannelse, til sundhedspleje, til læge- og hospitalsudgifter, til arbejdsløshedsforsikring, til folkepension osv., osv.    REGERINGEN ER VÆRD AT STYRKE   Det kan være svært for vælgerne at gennemskue disse forehold, og derfor er det en taknemmelig opgave for en opposition at rejse kritik. Besindige vælgere vil, når den endelige beslutning skal tages på valgdagen utvivlsomt erindre en lang række gode sider i den nuværende regerings virke, og vælgerne vil utvivlsomt gøre sig mange overvejelser om alternativet. Hvor mange vælgere har lyst til at se det nuværende Firkløver af midterpartier erstattet med et trekløver stærkt præget af venstreorienterede socialister? F.eks. en socialdemokratisk ^(^mindretalsregering, hvis kurs i væsentligt omfang bestemmes af SF og af Sømandsbossen.  Væk med grundskatter og lejeværdi  Såfremt blot 100.000 parcelhusejere, der sidste gang stemte på Socialdemokratiet og Det radikale Venstre, ved valget stemmer på CD eller et af .de andre regerings partier, er der: sat stop; for fortsat stigning i ejendomsskatterne.    GRUNDSKAT – EN FORÆLDET IDÉ   CD har lige siden Erhard Jacobsen stiftede partiet i 1973 kæmpet indædt mod grundskatterne, fordi det er en uretfærdig beskatning af borgerne. Modsat skat på indkomst og forbrug, som giver en nogenlunde rimelig fordeling af byrderne, er det helt uretfærdigt at beskatte borgerne - uanset om de er rige eller fattige - i forhold til, hvad den grund, som deres hus ligger på, er værd. Derfor har CD gentagne gange foreslået helt at afskaffe grundskatterne, ikke på én gang, men over 10-15 år. CD har ikke fundet megen .sympati hos andre partier for dette synspunkt. Men CD give er ikke op. Et loft over grundværdien af egen bolig er et foreløbigt mål; men total afskaffelse er slutmålet.  SKYD IKKE PÅ VURDERINGEN  Når folk kritiserer de stigende ejendomsskatter, klager de næsten altid over vurderingen. Det er i reglen uberettiget, for det er ikke vurderingen, men i første række den lokale grundskyldspromille, der afgør skattens højde.  SKYD IKKE PÅ REGERINGEN  Hvor meget en parcelhusejer skal betale i grundskatter til kommunen, bestemmes ikke af regering og folketing, men af den lokale kommunalbestyrelse. Her er det altså flertallet kommunalbestyrelsen, der .bærer ansvaret for, at ejendomsskatterne til stadighed stiger. Hvad lejeværdi af egen bolig angår, er det flertallet i folketinget, der har ansvaret, ikke regeringen. Et flertal i folketinget c har til stadighed ønsket at lade den beregnede lejeværdi for parcelhuse stige med det resultat, at det er blevet dyrere og dyrere for parcelhusejere at bo deres hus.  For højere ejendomsskatter S + SF + R + VS = 93 mandater Imod højere ejd.skatter Firkløveret = 80 mandater  I forbindelse med skattereformforhandlingerne satte CD meget ind på at lave en slags byttehandel, hvor man sagde: Til gengæld for, at en del af parcelhusejerne mister noget på, at man reducerer fradragsmulighederne, må man på den anden side give parcelhusejerne sikkerhed for, at deres ejendomsskatter ikke stiger og stiger. Det foreslog CD. Partiet blev, bakket op af de tre andre regeringspartier, men Socialdemokraterne og de Radikale sagde klart nej. Man sagde endog, at man ikke ville føre forhandlingerne videre, såfremt forslaget om at røre ved grundskylden og lejeværdien blev opretholdt.  ANERKENDELSE AF CD  Med beklagelse måtte CD's folketingsgruppe konstatere, at det ikke var muligt at fa spørgsmålet om grundskatter og lejeværdi med i skatteforhandlingerne. CD lagde derefter afgørende vægt på, at afviklingsperioden for reduktion af rentefradraget blev så lang som mulig. CD's ønske var mindst 10 år. Her har CD opnået et bedre resultat, end man først kunne vente.  PARCELHUSEJER - GØR DET SELV - STEM PÅ CD  Parcelhusejerne må ikke glemme, at det er et flertal i kommunalbestyrelserne, der gennemfører forhøjelse af grundskatterne, og det er et flertal i folketinget, der gennemfører opretholdelsen af den høje beskatning af lejeværdien. Man må ikke glemme, at der bag regeringspartierne kun står 80 mandater, medens 93 mandater i folketinget (S, SF, R og VS) ønsker at sætte ejendomsskatterne i vejret.    VI KAN IKKE UNDVÆRE USA   Den politiske venstrefløj bruger mange kræfter på at nedrakke og mistænkeliggøre USA. Stort set anvendes samme udtryk, som man kan høre i de dansksprogede agitationsudsendelser fra Radio Moskva og andre østeuropæiske radiostationer. Det er ikke Danmarks sag at godkende USA’s udenrigspolitik. Hvad USA finder rimeligt eller nødvendigt at foretage sig i Mellem- og Sydamerika eller i Asien, må den amerikanske regering stå til ansvar for over for de amerikanske vælgere. Vi har lov til at kritisere, men vi kan ikke gøre krav på, at USA skal gøre, som vi ønsker - ligesom USA må affinde sig med, at , f.eks. Danmark handler med Sovjet og Polen i det omfang vi, finder det rimeligt. USA er den dag i dag en afgørende faktor i vort sikkerhedssamarbejde. Uden USA kan NATO ikke bestå og uden NATO ingen fred i frihed.    TELEGRAM TIL ERHARD JACOBSEN FRA USA’S PRÆSIDENT OVERRAKT AF AMBASSADØR TERENCE A. TODMAN   »I you will permit me, this is one of my happiest moments I have had since ever being an ambassador, and it is to read a message received by telegram to-day«, A message for Mr. Erhard Jacobsen: »Nancy and I send our warmest regards on your 70th birthday. From personal experience, I can tell you that you are entering a great decade of life. The American people have appreciated your support and friendship throughout your public career; they join me in wishing you many more years of hapiness and success.« Ronald Reagan.  CD og pensionisterne  Socialpolitik er en lige så selvfølgelig del af det politiske arbejde som forsvarspolitik, miljøpolitik, økonomisk politik osv. Socialpolitik er ikke mindste et spørgsmål om holdning, og socialt engagement er en selvfølgelig del af Centrum-Demokraternes politiske holdning. Den er med, både når der træffes beslutninger i regeringen, når sociale problemer er til behandling i CD's folketingsgruppe eller ude i kommuner og amter. Men Centrum-Demokraterne over ikke i valgsituationer at forgylde enkelte sociale grupper samtidig med, at vi taler om skattelettelser. Enhver ved, at dette ikke kan lade sig gøre. Det, vi i stedet gør, er at tage fat på praktisk socialpolitik ud fra synspunktet: »Hvor er der mest brug for de penge, vi har til rådighed.« På denne måde er det lykkedes os at skabe et bedre sikkerhedsnet og rette op på nogle af de urimeligheder, der har været i systemet. Som eksempel har vi valgt i denne artikel at fortælle om, hvad der er nået med hensyn til pensionisternes forholde hvad vi har af ønsker til den nærmeste fremtid og endelig lidt om hvilke holdninger, der ligger bag det hele.  Vi lover ikke noget – men vi vil arbejde for:  -at ældre mennesker, der er færdigbehandlet på et hospital, hurtigt kan udskrives til en egnet ældrebolig, så vi undgår de udværdige ventetider på hospitalerne,  -at ældre, der har behov for pleje, kan få det på et hjem i nærheden af deres pårørende, selv om det er i en anden kommune,  -at folketinget og arbejdsmarkedets parter i samarbejde får skabt rimelige pensionsordninger for de mennesker, der stadig ikke er sikret andet end folkepensionen på deres gamle dage,  -at få en fleksibel pensionsalder, så folk kan trække sig tilbage når det passer dem, ikke når det passer systemet.    HVORFOR NU DET   CD’s holding kan måske allerbedst belyses ved citater fra taler og artikler af socialminister Mimi Stilling Jakobsen om nogle af de emner, vi har nævnt: »Indtil nu har det været sådan, at havde man som pensionist blot en lille ekstraindtægt f.eks. takket være langvarig opsparing, var man ringere stillet end den, der intet havde ved siden af folkepensionen. Det går naturligvis ikke, når man samtidigt råber efter, at folk skal spare op af hensyn til landets økonomiske situation.« »Om få år kan situationen være den, at halvdelen af vore ældre stadig kun har 25% af en løn, mens den anden halvdel har 50-100% af en høj løn i pension. Det giver en større ulighed end vores samfund kan gabe over.« »Idag er det ca. 2/3, der bliver pensioneret før det 67. År. Jeg tror, at om få år vil vi få vældig meget brug for den erfarne del af arbejdsstyrken. Der bliver brug for delpension også efter det 67. År.« »Tidlig pension er en vældig god ting for dem, der er nedslidt; men der skabes samtidigt store menneskelig problemer for dem, der har kræfter og lyst til at blive ved. Man har behov for, at der er brug for én.« »Alle har behov for at have en opgave og indgå i en sammenhæng. Alle ønsker at være af betydning for nogen og at kunde udføre noget… Vi har været alt for tilbøjelige til at skubbe de ældre – og i nogen grad også børnene – lidt til side.« »Pensionister er mildest talt voksne mennesker, som har truffet afgørelser hele deres liv. De har sat børn i verden, de har truffet beslutninger på alle mulige niveauer. Det er derfor fuldstændigt meningsløst at fratage dem afgørelserne og sætte dem under administration, uanset hvor noble motiver, der har ligget bag.« Klarere kan holdningen ikke udtrykkes. Mennesker skal ikke gøres til »sager«!
