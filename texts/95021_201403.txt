Ја не знам да ли треба уопште да говорим.
Ви сте све рекли.
Кажу да има много људи – тако је то кад играју шампиони.
Кад видим колико вас има добијам нову снагу да трајем и да се борим.
Због нас, због вас, због Србије.
Ја сам народни човек, никад не заборавите да сам ја један од вас.
Ја вас слушам па вам онда говорим.
Кампања коју ми водимо јесте кампања која има само две речи.
Кампања разумевања и бриге за народ, рекао је лидер Коалиције СПС-ПУПС-ЈС Ивица Дачић на предизборној конвенцији у “Комбанк Арени“.
“Ми не тражимо кредит од вас, ми вам дајемо гаранцију.
Доста приче, ми гарантујемо да ћемо бити на вашој страни.
Потребне су гаранције, ја не тражем од вас да ми верујете без разлога.
Ја дајем гаранцију, у име наше Коалиције, нашем народу.
Гаранцију за раднике, да ћемо стварати социјално праведно друштво,
да се закони који се доносе, неће бити закони који ће поништавати права радника.
Неће бити у интересу тајкуна, него у интересу радничке класе.
Дајем гаранцију синдикатима, да ниједан закон неће бити донет без социјалног дијалога, без мишљења радника и синдиката
јер ми немамо друге које штитимо у Србији осим оних који живе од свога рада.
Наша црвена боја је гарант за радничку класу.
Дајем гаранције незапосленима, да ћемо све да урадимо да се не повећава број незапослених и да се не отпуштају радници него да се људи запошљавају.
Дајем гаранцију у име наше Коалиције и за младе људе.
Да ће ово бити земља којом ће се поносити, где ће моћи да се школују, да се запосле, да заснују своју породицу, да ће престати одлазак младе генерације из Србије, да ће сви хтети са поносом да живе и раде за Србију.
Дајем гаранцију у име наше Коалиције сељацима, да неће бити коришћени само у ратовима за одбрану Србије а у миру да се богате градови.
Без српског сељака Србија не би опстала.
Српски сељак мора имати субвенције, да му се помогне да преживи тешку ситуацију и прилагођавање европском тржишту.
Српски сељак мора да буде центар политичког одлучивања, а не само мета када дођу гласање и избори.
Дајем гаранције у име наше Коалиције да жене неће бити грађани другог реда у овој земљи, жене су наше природно богатство.
Равноправност жена не може само да буде у Уставу и законима, а у пракси насиље над женама, не само у породици него и на радном месту,
још нисмо решили проблем да жене са истом школском спремном имају мању плату од мушкараца.
Дајем гаранције у име наше Коалиције да ће Република Српска вечно постојати.
Да није било СПС и Слободана Милошевића не би било РС.
То треба да зна и Додик и сви политичари у БиХ и РС.
Нас су притискали да не помажемо Србе у РС.
Ми смо се жртвовали за РС.
Дејтонски споразум је дефинисао РС и нема промене Дејтонског споразума без српског народа и РС у БиХ.
Дајем гаранције у име наше Коалиције за све националне мањине и све друге мањине у Србији.
Нико ко није Србин у Србији не сме да осећа никакав мањак својих права и слобода,
али исто тако ни један Србин који живи у срединама где већину становништва чине националне мањине, не сме да има мања права само зато што је Србин.
Дајем гаранције у име наше Коалиције да ће Србија ићи ка ЕУ.
ЕУ видимо као пут, а не као циљ,
али исто тако желим да упозорим и чланице ЕУ, да то што Србија жели у ЕУ не значи да неко треба да се игра са Србијом и да је понижава.
Ми желимо да уђемо у ЕУ
поносно и равноправно.
Дајем гаранцију да ће грађани бити највећи добитници европског пута, ми се нисмо борили да се у Србији доносе анти-европски закони о раду који снижавају ниво социјалне политике.
Ми смо се борили, ја сам се борио, да Србија уђе у ЕУ а не у Пакистан, Авганистан или Саудијску Арабију где не постоје права радничке класе.
Дајем гаранције да ће Србија поново бити јака, поштована и поносна.
Да ће свако од вас моћи да каже – моја Србија, моја отаџбина, мој понос и да то стварно осећа.
Дајем гаранције да ће грађани Србије живети као сав нормалан свет.
А шта је моја гаранција?
Гаранција су моји резултати”, закључио је Ивица Дачић.
Концепт “пензије прате плате” је изванредан.
То је вредносни став који каже да ће пензије расти онолико колико расту плате у јавном сектору, истакао је Милан Кркобабић заменик председника ПУПС и поручио:
“Политичара ће бити и било их је, али државника нема много, бар у српској историји они су реткост.
Ова Коалиција има срећу да је њен део такав човек.
Желим му добро здравље и велику храброст, да заштити угрожене,
да се избори за социјалну правду
и достојанство Србије”
“Кажу  дај човеку  власт па ћеш видети  како  изгледa”,
Oвој Коалицији дали су  власт и нисмо  се  променили, били  смо  у  функцији грађана Србије, рекао  је Драган Марковић-Палма  и констатовао:
“Ивица  Дачић је добио кључ од врата Европе,  ја сам добио кључ од Подунавског региона који  су  Немачка  и Аустрија  дали граду  Јагодини као најбољем  граду.
То  су два кључа која отв арају Европска врата која  улазе у Европу“.
