Jaunais laiks
priekšvēlēšanu programma
Labklājību godīgā Latvijā!
Mūsu mērķis - labklājība godīgā Latvijā, kur vara kalpo tautai, nevis tauta - varai.
Mēs klausamies, dzirdam, lemjam un rīkojamies!
Labklājība
Mēs rūpēsimies par tautas labklājību,
algu,
darbavietām,
sociālām vajadzībām.
Mēs esam par ES standartiem atbilstošu Latvijas iedzīvotāju dzīves līmeni.
Pazemināsim iedzīvotāju ienākuma nodokli līdz 15%,
palielināsim neapliekamo minimumu un algas sabiedriskajā sektorā
un dubultosim minimālo algu.
Ar stingru fiskālo politiku pret inflāciju!
Bezdeficīta budžets,
taisnīgs nekustamā īpašuma nodoklis,
uzlabota nodokļu iekasēšana uzlabos valsts budžetu.
Apkarosim kontrabandu,
PVN krāpšanu
un "aplokšņu algas".
Zemi nodokļi un ES fondi aktivizēs uzņēmējdarbību
un radīs jaunas darba vietas.
Ilgstošu un stabilu tautsaimniecības uzplaukumu nodrošināsim, veicinot konkurētspējīgas, uz zināšanām un inovācijām balstītas uzņēmējdarbības attīstību.
Valsts enerģētikas politikas balsti būs energoefektivitāte un atjaunojami energoresursi.
Lauksaimniecības un lauku infrastruktūras attīstībai izmantosim ES finansējumu,
vienlaikus saglabājot tradicionālo lauku dzīves veidu un vidi.
Īstenosim ģimenei labvēlīgu politiku.
Mūsu prioritāte - dzimstības uzlabošana
un valsts atbalsts ģimenei.
Mēs noteiksim ienākumu neapliekamo minimumu par katru bērnu 175 latus,
kā arī palielināsim bērnu pabalstus.
Mēs rūpēsimies par vecāko paaudzi, invalīdiem un citām aizsargājamām sociālām grupām.
Mazākā vecuma pensija nedrīkst būt zem iztikas līmeņa.
Ieviesīsim neapliekamo minimumu strādājoša pensionāra atalgojumam.
Veselības aprūpi - pilnvērtīgam un ilgam cilvēka mūžam.
To nodrošinās pieejamība veselības pakalpojumiem un profilakse.
Ik gadu palielināsim veselības aprūpes budžetu par 0.5 % no iekšzemes kopprodukta.
Izstrādāsim un īstenosim valsts un pašvaldību finansētu ilgtermiņa mājokļu politiku.
Latvijas autoceļi, pateicoties lietderīgam valsts budžeta līdzekļu un ES fondu izlietojumam, tiks atjaunoti straujāk.
Tiks projektēti un būvēti jauni ceļi.
Godīgums
Mēs nepieļausim, ka viena cilvēka labklājība pieaug uz citu labklājības rēķina.
Viens likums visiem!
Mūsu mērķis ir atjaunot sabiedrības ticību likumībai, taisnīgumam un tiesai - bez tās cilvēks nejūtas droši savā valstī.
Īpašu uzmanību veltīsim tiesnešu darbam, kurā profesionālie un morāli ētiskie principi ir nedalāmi.
Valsts pārvaldes caurskatāmība un ierēdņu atbildība tautas priekšā būs mūsu uzmanības centrā.
Nodrošināsim visiem kvalitatīvu jurista palīdzību.
Panāksim ierēdņu pieļauto nelikumību atcelšanu.
Valstiski atbalstīsim netaisnīgi cietušos.
Būtiski samazināsim lietu izskatīšanas ilgumu tiesās
un attīstīsim administratīvo tiesu reģionos.
Turpināsim tiesu izpildītāju un notāru institūtu sakārtošanu.
Veltīsim vislielāko uzmanību cilvēka drošībai - tiesiskai, ekonomiskai un sociālai.
Personīgai drošībai - pieejamus, profesionālus un cienīgi atalgotus policistus.
Valsts drošībai - profesionālu, NATO standartiem atbilstīgi nodrošinātu un apmācītu armiju.
Latvija
Kopsim latviešu valodu un mūsu kultūras tradīcijas, aizsargāsim vēsturisko mantojumu.
Latvijas nākotne būs izglītībā!
Izglītība un zinātne būs Latvijas pašapziņas, labklājības un konkurētspējas pamats.
Mūsu izglītības sistēma būs vienota, pieejama ikvienam visa mūža ilgumā.
Vispusīgai attīstībai - labu skolu un bērnudārzu!
Mēs rūpēsimies, lai ikvienai ģimenei būtu pieejams labs bērnudārzs.
Bērnudārzu audzinātāju darba samaksu nodrošināsim no valsts budžeta.
Veicināsim izglītības atbilstību konkurētspējas prasībām.
Turpināsim palielināt pedagogu darba samaksu
un finansējumu izglītības iestādēm.
Vidējo izglītību - astoņiem no desmit jauniešiem!
Padarīsim vidējo izglītību par normu.
Atjaunosim arodskolu programmas un nodrošināsim mūsdienīgu mācību vidi.
Augstāko izglītību un zinātni - konkurētspējīgās augstskolās!
Mēs attīstīsim un integrēsim izglītību, zinātni un inovācijas.
Palielināsim valsts finansējumu augstākajai izglītībai, nodrošinot vismaz pusei studentu iespējas studēt par valsts līdzekļiem.
