I. TEN GELEIDE.  1- MET OPGEHEVEN HOOFD.  De Vlaamse socialisten hebben alles gedaan wat mogelijk was om de crisis en dus ook nieuwe verkiezingen, te vermijden. Ons opzet was even duidelijk als evident: het land een bedenkelijke en benarde situatie besparen waarin de moeizame inspanningen van de laatste maanden zowel op communautair, sociaal, economisch, monetair als begrotingsgébied opnieuw teloor dreigen te gaan in het politieke luchtledige, dat traditioneel net verkiezingen gepaard gaat. Nu het toch zover is, gaan wij de verkiezingsstrijd roet vertrouwen tegemoet, temeer opdat wij ons niet hoeven te schamen over het geleverde werk in de schoot van de regering.  Integendeel. De socialistische ministers hebben uitstekend hun streng getrokken. Ook al kon, gezien de korte periode en rekening houdend net de moeilijke budgettaire omstandigheden, niet alles worden verwezenlijkt wat tijdens de vorige verkiezingsstrijd werd vooropgesteld. Het valt immers niet moeilijk aan te tonen dat de socialisten aan de spits stonden in de strijd tegen de werkloosheid, vóór de industriële vernieuwing, tegen de sociale afbraak en vóór de herverdeling van de inkomens.  2. ALS VLAAMSE SOCIALISTEN.  Steunend Op de beginselen van het democratisch socialisme bieden de Vlaamse socialisten als autonone partij de kiezer een concreet en toekomstgericht programma aan.  Als basis gelden de beginselen, vastgelegd door het ideologisch congres van 1974 en de congressen van de Vlaamse socialisten van 1976 en 1978.  Ook als Vlaamse socialisten blijven wij ons, over alle grenzen heen, solidair voelen met al diegenen die zich inzetten voor ontvoogding, vrijheid, gelijkheid en democratie. Wij willen geenszins de nationalistische toer op gaan.  Wel wensen we als democratische socialisten ren volle in te spelen op de eigenheid van de maatschappelijke en culturele problemen, zoals die zich in Vlaanderen stellen.  Onze diepe bekommernis is dan ook te weten in welk Vlaanderen wij morgen zullen leven.  De Vlaamse socialisten beschouwen het als een essentiële taak een alternatief te bieden voor eng nationalisme, verachterde maatschappij opvattingen, onverdraagzaamheid en bekrompenheid. De Vlaamse socialisten willen een zekere en veilige toevlucht bieden aan al diegenen die een krachtig tegengewicht wensen ten aanzien van de beslaande machtsstructuren in Vlaanderen. De Vlaamse socialisten beschouwen zulks als een fundamentele opdracht.  3. EERLIJKER VERDELEN.  De Vlaamse socialisten willen een democratisch georganiseerde samenleving, waarin mensen zich veilig voelen, waarin ze gelijkwaardige kansen krijgen en elkaar respecteren.  Alle hinderpalen, die de gelijkwaardigheid van alle mensen en daadwerkelijk gelijke rechten voor man en vrouw in de weg staan, moeten worden opgeruimd. De volledige tewerkstelling en het fundamentele recht op kennisverwerving, sociale zekerheid, zeggenschap en welzijn voor iedereen vormen daarom de belangrijkste doelstellingen voor de socialistische beweging. Een eerlijker verdeling van kennis, arbeid, inkomen en macht is en blijft aldus een fundamentele prioriteit.  Voor de socialisten is arbeid, gepresteerd in loondienst, als zelfstandige of als ambachtsman, de basis van elke welvaart. Daarom moet iedereen, overeenkomstig zijn bekwaamheid, recht hebben op een zinvolle, aangename arbeid.  Solidariteit met de kansarmen uit eigen land betekent ook solidariteit met de armen en verdrukten in andere landen.  De Vlaamse socialisten weten wat zij willen: wie mee wil bouwen aan een rechtvaardiger, open en toekomstgericht Vlaanderen, kan dan ook op ons rekenen.  4. DURVEN BESLISSEN.  De Vlaamse socialisten zijn bereid zich hiervoor tenvolle in te zetten. Zonder de hemel op aarde 'te beloven, zonder zand in de ogen te strooien.  Wel door concrete acties te voeren. Wel door aan te tonen dat het hen menens is om de mensen te helpen die zulks het meest nodig hebben.  Door het economisch leven in dienst te stellen van de gemeenschap. Door aan de spits te staan van alles wat het leven aangenamer kan maken. Door solidair op te treden daar waar rechtmatige Vlaamse eisen moeten worden verdedigd.  Zoals in het verleden zullen wij ook morgen onze verantwoordelijkheid op ons nemen. Trouw aan het gegeven woord. Verantwoordelijkheid nemen is durven beslissen, wij zijn daartoe bereid.  II. ONS ECONOMISCH BELEID: EERLIJKER VERDELEN.  Durven beslissen - eerlijker verdelen, is de basis van onze politiek. De Vlaamse socialisten willen het beschikbare werk, de vruchten van dit werk alsook de lasten van de huidige crisis, eerlijker onder de pensen verdelen.  Ons hoofddoel blijft de tewerkstelling op 2<orte termijn verstevigen, onze economische structuren aanpassen aan de internationale concurrentie, aan de snelle evolutie van techniek en wetenschap, en de controle van arbeiders en bedienden, via hun vakbonden, op de planning van de grote toekomstobjectieven aanscherpen. Met daarnaast het beheersen van de prijzen, het verstevigen van de koopkracht en het verdedigen van de belangen van de verbruiker, kan een welvaartstaat zonder economische voorrechten tot stand werden gebracht.  Wij Vlaamse socialisten, weten dat wie eerlijker verdelen wil, moedige beslissingen zal moeten nemen. Wij durven dit aan.  De huidige economische crisis is meer dan een tijdelijke conjuncturele inzinking. Hij is van structurele en internationale aard. STRUCTUREEL: de klassieke middelen en instrumenten volstaan niet langer om de tewerkstelling blijvend te beveiligen. Structurele problemen worden bestreden net structurele maatregelen !  INTERNATIONAAL : hoe ingrijpend de binnenlandse maatregelen ook mogen zijn, toch blijven wij in sterke mate afhankelijk van het economisch klimaat bij onze belangrijkste handelspartners. Dit betekent dat de eigen maatregelen moeten aangevuld warden met een doelgerichte Europese actie, wars van elk misplaatst en gevaarlijke protectionisme.  De Vlaamse socialisten streven een krachtig economisch beleid na dat steunt op de verdediging van de tewerkstelling en op de bescherming van de koopkracht.  Om deze doelstellingen te verwezenlijken moeten zowel conjuncturele als structurele maatregelen worden genomen. Da Vlaamse socialisten vragen ook de nodige aandacht voor de noden van de ambachtslui, zelfstandigen, KMO's, landbouwers en tuinders. Dat alles vereist een nieuwe geestesgesteldheid in alle geledingen van de samenleving.  1. EEN SAMENHANGEND CONJUNCTUURBELEID.  a- DE INFLATIE VERDER BEKAMPEN.  Hoewel de hollende inflatie van enkele jaren geleden door een strikt prijzenbeleid werd teruggedrongen tot een minder dramatisch - en in een internationale vergelijking zelfs benijdenswaardig - peil, blijft het fenomeen schadelijke effecten hebben zowel voor de ondernemingen als voor de werknemers en spaarders.  Vanwege de prioriteit die de Vlaamse socialisten hechten aan de bescherming van de koopkracht moet de inflatie verder krachtdadig worden bestreden, ondermeer door het voortzetten van een strenge prijzenpolitiek en een daadwerkelijke bescherming tegen de misbruiken in de gemonopoliseerde sektoren. Dat is des te meer noodzakelijk omdat de beveiliging van de koopkracht meteen ook een ondersteuning betekent van de vraag naar goederen en diensten, wat de tewerkstelling uiteindelijk ten goede komt.  b. ONZE MUNT BESCHERMEN.  Nijverheden die het vooral moeten hebben van de export dringen soms aan op een devaluatie van de Belgische frank, waardoor hun producten op de internationale markt goedkoper zouden worden. Uit talrijke analyses is echter gebleken dat een dergelijke operatie weliswaar op korte termijn onze concurrentiepositie kan versterken, maar op langere termijn integendeel de economie zou schaden. De Vlaamse socialisten stellen dat in het monetaire beleid de lange termijnbelangen voor de tewerkstelling de voorkeur moeten krijgen op kortstondige handelsvoordelen. De munt mag niet in aanmerking komen voor het voeren van een beleid op korte termijn.  De Vlaamse socialisten wijzen dan ook alle kortzichtige manoeuvres met de frank zonder meer af. Daarom moet onverbiddelijk worden opgetreden tegen iedere vorm van kapitaalspeculatie. Aldus zullen verbruiker en spaarder het best beschermd worden.  C. GEZONDE MAAR SOCIAAL GERICHTE OVERHEIDSFINANCIEN.  Een grote en groeiende openbare schuld hoeft niet noodzakelijk aanleiding te geven tot abnormale onrust; het gaat hier om de uitdrukking van de toenemende economische rol, die van de overheid wordt verwacht.  De jongste jaren dienden echter niet te miskennen alarmsignalen opgevangen te worden die erop wijzen dat er grenzen zijn aan de aangroei van de schuldenlast van de overheid. Een drastische inspanning tot gezondmaking is derhalve noodzakelijk om te vermijden dat de evolutie ongebreideld verder zou groeien naar een buitensporige en economisch onverantwoorde aanzwelling van de tekorten.  De Vlaamse socialisten zullen evenwel onder geen beding aanvaarden dat deze sanering zou gepaard gaan net sociale afbraak. Ze mag evenmin een beperking inhouden van arbeidsscheppende overheidsinvesteringen. De sanering moet tenslotte behoedzaam, geleidelijk en planmatig verlopen.  d. VOOR EEN EERLIJKER VERDELING VAN HET WERK.  De overheid kan de versteviging van de tewerkstelling op korte termijn op twee manieren in de hand werken. Ze kan rechtstreeks nieuwe arbeidsplaatsen scheppen of de economie via stimulerende maatregelen aan een hoger tempo laten draaien.  RECHTSTREEKSE MAATREGELEN.  In de eerste plaats stellen de Vlaamse socialisten een verdeling van de arbeid door werktijdverkorting voor, eerder dan door deeltijdse arbeid.  Deze verkorting moet planmatig tot stand gebracht worden rekening houdend met de internationale context. Streefdoel tegen eind 1980 is de 36 urenweek. Werktijdverkorting moet in de eerste plaats resulteren in vervangingstewerkstelling. Het moet gebeuren mits behoud van loon en zonder verhoging van het arbeidsritme. De basisvisie van het zogenoemde plan SPITAELS moet als gemeenschap dienst verlengd, kwalitatief verbeterd en uitgebreid worden, zodat rechtstreeks arbeidsplaatsen geschapen worden in sociale en andere gemeenschapsdiensten. De tewerkstelling in het plan SPITAELS mag een noodzakelijke uitbreiding van de kaders in de openbare diensten niet in de weg staan.  Bovendien moet hierbij speciale aandacht geschonken worden aan arbeiders en bedienden uit de categorieën die het ergst door de werkloosheid zijn getroffen, de jongeren, de vrouwen en oudere werknemers.  Een bijzondere aandacht in het tewerkstellingsbeleid moet gaan naar de tewerkstelling van de vrouw. Inderdaad, in de huidige omstandigheden wordt het recht op economische onafhankelijkheid van de vrouw onvoldoende gewaarborgd. Met het oog hierop moet de gelijke behandeling tussen man en vrouw in het arbeidsproces daadwerkelijk tot stand gebracht worden, wat ook ondermeer inhoudt dat een specifieke actie gevoerd wordt inzake het openstellen van alle beroepen. Tenslotte moet de vrouw gelijkwaardige kansen bekomen inzake onderwijs, beroepsopleiding en herscholing.  Binnen dit tewerkstellingsbeleid moet de aandacht ook gaan naar de bestrijding van de cumulatie en naar specifieke vormen van tewerkstelling, zoals deeltijdse arbeid, voor wie dat zou verkiezen, waarbij een volwaardig sociaal statuut en dezelfde vergoedingsnormen als bij een voltijdse prestatie behouden blijven.  STIMULERENDE MAATREGELEN.  De Vlaamse socialisten menen dat door een vermindering van de B.T.W. op de meest noodzakelijke verbruiksgoederen de conscriptie ervan aangemoedigd kan worden. Een weldoordachte promotiecampagne kan bovendien onze uitvoer buiten de Europese Gemeenschap zeker ten goede kanen. Wij denken aan een geplande uitvoering van de investeringsprogramma's van de overheid en aan het lanceren van drie grote tewerkstellingsprogramma's.  Een eerste programma heeft betrekking op een arbeidsintensieve vernieuwbouw en de verbetering van de bestaande woningen (verwarming, isolatie, verbouwing, modernisering). Een tweede programma omvat de verbetering van de kwaliteit van het leven in stad en omgeving : verbetering van de verkeersuitrusting, vernieuwing van de organisatie van het stadsleven, bescherming van de natuur en van het leefmilieu.  Een derde programma voorziet in de uitbouw van de welzijnssector en de verbetering van de werkomstandigheden in fabriek en kantoor.  EEN KORDAAT SOCIAAL ECONOMISCH BELEID MET HET OOG OP MEER TEWERKSTELLING EN BESCHERMING VAN DE KOOPKRACHT.  Conjunctuurbeleid: doeltreffend tewerkstellingsbeleid door:  - Voortzetting en verbetering van het plan Spitaels.  - Planmatige werktijdverkorting met als streefdoel 36 uren einde 1980.  - Versterkt relancebeleid door grotere overheidsinvesteringen, inzonderheid in de sectoren van het openbaar vervoer, in de welzijnssectoren en de vernieuwbouw.  - Voortzetting van de krachtdadige strijd tegen de inflatie.  - Kordate bescherming van de Belgische munt en bestrijding van de kapitaalspeculatie.  - Planmatige sanering van de overheidsfinanciën door krachtiger beteugeling van de fiskale fraude en door heroriëntering van de overheidsuitgaven zonder te raken aan de sociale verworvenheden.  DOELTREFFENDE ANTIKAPITALISTISCHE STRUCTURELE MAATREGELEN.  De crisis van het economisch stelsel waarin we leven kan volgens de Vlaamse socialisten op langere termijn enkel door werkelijke ingrijpende structurele maatregelen worden opgelost. Hoofdprincipes blijven daarbij de soepele, naar bindende economische planning, socialisatie van de sectoren die de economische evolutie beheersen, arbeiderscontrole en zelfbeheer.  a. HERWAARDERING VAN DE PLANIDEE.  De Vlaamse socialisten menen dat een herwaardering van de planidee noodzakelijk is. Op korte termijn betekent dit dat de planning bindend zal zijn voor de overheid en contractueel voor de privé-sector. De doelstellingen van dit plan zijn ondermeer:  - hogere kwaliteit van het leven.  - betere en volledige tewerkstelling in eigen streek.  - rechtvaardiger verdeling van de inkomens.  b- EEN NIEUW INDUSTRIEEL BELEID.  De Vlaamse socialisten aanvaarden niet dat de traditionele nijverheidssectoren, die veel werkgelegenheid bieden, eenvoudigweg zouden worden afgeschreven. Deze sektoren moeten behouden blijven, niet door ongezonde beschermingsmaatregelen, maar door het versterken en het uitbreiden van de meest beloftevolle productie en door modernisering en rationalisering van het productieapparaat. De overheid moet haar steun verlenen aan de investeringen die daarvoor nodig zijn en waardoor de bedreigde sectoren weer levenskrachtig en expansief worden.  Bovendien moet Vlaanderen zijn toekomst veilig stellen door zich te specialiseren in ontwikkelde producten met een hoge toegevoegde waarden en een belangrijke technische inhoud.  Deze strategie moet steunen op industriële innovaties. Het initiatief daartoe kan zowel genomen worden door privé-bedrijven als door gemengde of overheidsondernemingen. Om dit te verwezenlijken moet het openbaar industrieel initiatief (Nationale Investeringsmaatschappij NIM - Gewestelijke investeringsmaatschappij GIM) geleid worden in een geest van dynamische ondernemersschap.  Alle bestaande middelen moeten hierop toegespitst worden: het wetenschappelijk onderzoek moet grondig worden herdacht in functie van zijn uiteindelijke sociale en economische bijdrage. Het opsporen van afzetmarkten moet systematisch gebeuren waarbij een toenemende aandacht moet gaan naar de kleine en middelgrote ondernemingen.  De resultaten van het vernieuwd industrieel beleid zullen pas op middellange termijn voelbaar worden en dan nog op voorwaarde dat een aanhoudende en intensieve inspanning wordt geleverd. Waakzaamheid, dynamische en continuïteit zijn dus nodig. Gepaste instrumenten moeten worden tot stand gebracht: een secretariaat voor sectorieel overleg en een fonds voor industriële vernieuwing  C. WELVAART IN GANS VLAANDEREN.  Een betere regionale spreiding van de relatieve welvaart is mogelijk zonder afbraak van de bestaande sterk economische ontwikkelde gebieden of een speculatie op lagere loonzones. Een snelle afwerking van de aangevatte en geplande infrastructuur werken kan verhinderen dat miljardeninvesteringen, die de economische groei stimuleren, nog langer onrendabel blijven. Daarvoor is een planmatig en opgevolgd beleid noodzakelijk.  d) PLANMATIGE HERVORMING VAN DE ECONOMISCHE STRUCTUREN.  De energiesector.  De energievoorziening vormt duidelijk een belangrijk element in het economisch mechanisme. Zowel de bevoorrading als de weerslag -van de energieprijs spelen een vitale rol.  Het ligt voor de hand dat een voor de economie en de welvaart zo strategische sector onderworpen moet zijn aan controle en inspraak van de gemeenschap. De aanwezigheid van de overheid in deze sector moet daarom worden versterkt.  Het energiebeleid moet stoelen op:  - een rationeler energieverbruik (strijd tegen verspilling, steun aan energiebesparende projecten en investeringen).  - een betere spreiding van de risico's inzake bevoorrading en prijsontwikkeling; dat kan via verscheidenheid van de energievoorziening zowel geografisch als door spreiding over de diverse energievormen.  - uitbouw van de gemeenschapscontrole op de productie en distributie van energie.  - de verdediging van de betalingsbalans.  - de belangrijke rechtstreekse en onrechtstreekse tewerkstellingseffecten.  Wat de nationale steenkoolproductie betreft, moet een zekerheidskern gevrijwaard blijven. De steenkoolproductie moet tevens optimaal berg worden ondermeer in elektriciteitscentrales.  De ruime financiering door de gemeenschap van de uitbatingsverliezen mag niet meer geschieden zonder beslissende bevoegdheid in het beleid. Tenslotte moet de Belgische staatnijverheid, in rui voor de verkregen overheidssteun, prioritair een beroep doen op de Limburgse cokeskolen.  Wat de petroleum betreft moet gezocht worden naar een systeem van werkelijk doorzichtige prijzen. Aan de petroleummaatschappijen moet een eenvorming stelsel van volkanen open boekhouding worden opgelegd.  De overheid zal in de petroleumsector haar plaats innemen via de oprichting van een openbare aankoop- en stockagemaatschappij.  Tenslotte moet ernstig worden onderzocht en overlegd welke maatregelen vereist zijn om de activiteit en de tewerkstelling in de petroleumsector - en daardoor ook in de eraan verbonden petrochemische nijverheid - te beveiligen tegen economische mutaties of tegen financiële operaties die uitmonden in een inkrimping.  Aardgas is een nobele energiedrager (geen vervuiling en gemakkelijk te vervoeren). De wereldreserves zijn evenwel beperkt. Het gebruik moet daarom selectief worden georganiseerd met prioriteit voor de gezinnen en de specifieke industriële toepassingen.  Het karakter van openbaar nut van de aankoop en distributie van gas moet worden beklemtoond door een overwicht van de overheid in de N.V. Distrigaz.  De LNG-terminal te Zeebrugge moet volgens tijdschema worden afgewerkt met de nodige aandacht voor tewerkstelling, milieubeveiliger maatregelen en bescherming van de toeristische sector van de kust, terwijl tevens de toegankelijkheid van de Schelde niet mag worden gehinderd.  Het aandeel van de openbare elektriciteitsproductie in de totale elektriciteitsopwekking moet gevoelig worden opgedreven. Dit is ook het geval voor de aanwezigheid van de overheid in de private elektriciteitsmaatschappijen.  Het actieveld van het controlecomité voor de Elektriciteit en het Gas moet worden uitgebreid.  De zuivere intercommunales en gemeentelijke regies moeten een groter aandeel krijgen in de distributie. Een grotere democratisering van de gemengde intercommunales moet de invloed van de openbare besturen vergroten en aldus een betere democratische controle mogelijk maken. Deze maatregelen zullen dan ook bijdragen tot een strikte controle van de elektriciteitsprijzen, met de bedoeling de hoge Belgische elektriciteitsprijzen terug te brengen tot een, in Europees verband, vergelijkbaar niveau. Meer specifiek dienen gunsttarieven te worden bepaald voor de W.I.G.W. 's, met als uiteindelijk doel het omvormen tot zuivere intercommunales.  Sedert de fusies der gemeenten is op het stuk van de nutsvoorzieningen in vele gemeenten een verwarde situatie ontstaan ingevolge het feit, dat hun grondgebied door verschillende regies, zuivere of gemengde intercommunales worden bediend. Hier moet dringend orde op zaken worden gesteld. In dat verband zullen de Vlaamse socialisten ijveren voor de spoedige stemming van het wetsontwerp Boel, dat erop gericht is de situatie te saneren door de gemeenten het recht te geven één enkele onderneming voor de bedeling op hun grondgebied aan te wijzen.  Inzake kernenergie mag het moratorium enkel vervallen na ruime en democratische consultatie. Wat de bestaande en in aanbouw zijnde capaciteit betreft moeten alle voorbereidende en verwerkende fasen van de nucleaire kringloop onder de absolute controle van de gemeenschap worden gebracht. Er dient op dynamische wijze gewerkt te worden aan het zo mogelijk operationeel maken van alternatieve energiebronnen.  De financiële sector.  Naast de energiesector vormt de financiële sector eveneens een strategisch element in het economisch gebeuren. Ook hier moeten de aanwezigheid en de controle van de gemeenschap worden versterkt en aangepast aan de omvang die deze sector heeft aangenomen.  Ter beveiliging van de spaarders en de economische groei moet de controle op de financiële instellingen, zowel banken en spaarkassen worden versterkt en uitgebreid. Zoals in de elektriciteitssector, moet ook hier de aanwezigheid van de gemeenschap in de beleidsorganen worden georganiseerd. Die aanwezigheid moet werkelijke bevoegdheden omvatten. Concreet dient in het directiecomité van elke belangrijke financiële instelling een vertegenwoordiger van de gemeenschap te zetelen. De openbare financiële sector moet worden bevrijd van operationele beperkingen.  Hij moet op- vost van gelijkheid alle bankverrichtingen kunnen uitvoeren die de privé-sector zijn cliënteel aanbiedt. De beheersorganen van de openbare financiële instellingen moeten worden aangepast aan het dynamisme, dat er onder deze omstandigheden van verwacht wordt.  De grote infrastructuren.  België is zowat het kruispunt van alle verkeersassen van Europa. Een coherente transportpolitiek is derhalve van levensbelang. In een economie die meer en meer de richting opgaat van dienstverlening is een samenhangend verkeersbeleid een absolute noodzaak, een mogelijke bron van tewerkstelling en van welvaart.  De Vlaamse socialisten zijn voorstander van zo'n samenhangend beleid. Aan de ene kant moet de overheid er over waken dat, in het kader van een weloverwogen toekomstgericht plan, de ononbeerlijke infrastructuur bestaat om alle transportmiddelen de mogelijkheid te bieden zich verder op harmonische wijze te ontplooien. Aan de andere kant mag in geen geval de rol van de overheid beperkt blijven tot het aanleggen en beheren van de verlieslatende delen van de vervoereconomie, terwijl de privé-sector uitsluitend de winsten opstrijkt. Het mag evenmin zo zijn dat de moordende concurrentie tussen de verschillende vormen van transport in de hand gewerkt wordt door enorm dure investeringen van de openbare sector in elke soort infrastructuur.  EEN NATIONAAL HAVENBELEID.  Onze zeehavens zijn bronnen van welvaart. Het zijn kernen waarrond industriële ontwikkeling mogelijk is; precies deze industriële ontwikkeling kan en moet vele tienduizenden werk bezorgen in gans het land.  De bevoegdheden inzake zeehavens liggen verdeeld en verspreid over verscheidene ministeriële departementen, roet als gevolg een te trage afhandeling van de nochtans dringende problemen, een overlappen van bevoegdheden en een opdrijven van de kosten.  De Vlaamse socialisten willen dat dadelijk een efficiënt nationaal havenbeleid tot stand wordt gebracht.  Zo'n politiek moet een einde maken aan de verbeten concurrentiestrijd tussen de verschillende zeehavens. Elke haven moet zich integendeel naar eigen specialisatie en naar eigen karakter verder ontwikkelen. Dit nationaal havenbeleid moet ook de aansluiting van de zeehavens op alle andere transportnetten verzekeren en aldus bijdragen tot werk en welvaart in het hele hinterland.  De tegenover de nationale haven Antwerpen sinds 1968 gedane beloften dienen dringend te worden ingelost zodat de door de omstandigheden opgelopen achterstand, die een bestaande groeipool ernstig bedreigt, eindelijk wordt ingelopen. Dit impliceert de verdere bevaarbaarmaking en toegankelijkheid van de Schelde, de ontsluiting van de Linkeroever en het afsluiten van waterverdragen met Nederland.  EEN VOLMAAKDIG OPENBAAR VERVOER.  Vet vervoerbeleid voet gericht zijn op de ontwikkeling en de aanpassing van het gemeenschappelijk openbaar vervoer, op de verbetering van de snelheid en het comfort ervan en op het verwezenlijken van een lagere kostprijs. Dit vervoer moet democratisch worden beheerd zoals het past voor een openbare dienst, die ter beschikking van de verbruikers staat. De organisatie van alle vormen van het openbaar vervoer moet warden herzien, zodat een optimale rationalisering van tarieven en uurroosters bereikt wordt. Er dient tevens te worden overgaan tot een meer rationele organisatie van het gemeenschappelijk vervoer.  Een studie naar de mogelijkheden -van goedkoop openbaar vervoer tijdens weekends en op feestdagen is dringend noodzakelijk.  Structurele opties.  - Verdere uitvoering van het plan Claes met het oog op een vernieuwing van onze industriële structuur.  - Oprichting van openbare en gemengde bedrijven in de concurrentiele sector, die, wars van alle bureaucratie, kunnen meewerken aan de industriële vernieuwing.  - Geordend energiebeleid gericht op een rationeler energieverbruik, spreiding van de risico's inzake bevoorrading en prijsschommelingen, belangrijker aandeel van de gemeenschap.  - Versterking van de aanwezigheid en de controle van de gemeenschap op de financiële sector door: betere controle op de financiële instelling en ondermeer ter beveiliging van de kleine spaarders, uitbouw van een volwaardige openbare sector die in volle zelfstandigheid en met hetzelfde dynamisme als de private banken kan werken.  - Uitwerking van een nationaal havenbeleid.  3. AANDACHT VOOR DE SPECIFIEKE KEMMERKEN VAN DE TEWERKSTELLINGSSTRUCTUUR IN VLAANDEREN.  a) ambachtslui, zelfstandigen en KMO's.  Het individueel initiatief, de arbeid, de wil om economische risico's te verzekeren, mogen niet worden benadeeld, voor zover zij overeenstemmen met de doelstellingen van de gemeenschap. Als "nationalisatie" van KMO of kleinhandel denken de Vlaamse socialisten dan ook geenszins. Zij erkennen gaarne het dynamisch karakter van de KMO's, die een vooraanstaande rol moeten blijven vervullen bij de bestrijding van de economische crisis. Daarom dienen ook zij beschermd te worden tegen elke vorm van verdrukking waarin grote groepen en "multinationals" hen dreigen te  - Bevordering van de ambachtelijke activiteiten, ook op regionaal vlak, door de overheid.  - Inspanning inzake de beroepsvorming die oordeelkundig door de overheid moet georganiseerd worden.  - Administratieve en fiscale vereenvoudiging.  - Genmakkelijke toegang tot de openbare instelling, bevoegd inzake krediet, speurwerk en uitvoer.  b) Landbouwers en tuinders.  De Vlaamse socialisten zijn zich bewust van het bijzonder belang van de land- en tuinbouw in Vlaanderen.  Het beleid - terzake moet hoe dan ook de vereiste aandacht schenken niet alleen aan de sociaal economische aspecten, maar eveneens aan de problematiek van het leefmilieu en het natuurbehoud. De sociaal- economische politiek mag niet uitsluitend bepaald worden door productie en prijs; de landbouwer en tuinder moeten er zelf centraal staan !  Een menswaardig leven voor de landbouwer en tuinder is de sleutel van de sociale politiek die de Vlaamse socialisten terzake verdedigen.  c) De zeevisserij.  De zeevisserij als typisch Vlaams; bedrijfstak, verdient eveneens de aandacht van de Vlaamse socialisten. Daarom moet de positie van deze tak in Europees verband veilig worden gesteld en moeten de inspanningen gericht worden op het behoud en de ontplooiing van de sector, door o.m. de modernisering van de vloot, het bevorderen van de tewerkstelling, het aantrekkelijker maken van het vissersberoep en de verbetering van de afzetmogelijkheden. Anderzijds dienen maatregelen te worden getroffen die een rationele uitbating van de visvoorraden mogelijk maken en die de visstapels beschermen tegen de gevaren van de toenemende andere activiteiten op zee.  - Bevorderen van de oprichting van producentengroeperingen en verkoopscoöperatieven teneinde de kostprijzen te drukken en de verkoop te vergemakkelijken.  - Een betere sociale begeleiding om het beroep van landbouwer aantrekkelijker te maken.  - Naar een rationele grondpolitiek door herziening van de pachtwet, om het verwerven van gronden goedkoper te maken en het verlenen van faciliteiten bij de installatie teneinde de jonge landbouwers aan te moedigen om in het beroep te blijven.  - Bescherming van de landbouwers tegen de misbruiken van een alleen heersende professionele organisatie.  - Behoud en ontplooiing van de zeevisserij.  4 . EEN NIEUWE GEESTESGESTELDHEID.  Geleidelijk groeit de overtuiging dat zonder nieuwe geestesgesteldheid de aanslepende economische crisis moeilijk zal overwonnen worden. Zulks slaat niet alleen op de keuze van de beleidsprioriteiten, maar ook op het belang en de rol van de publieke sector en op de diepere betekenis van het recht op arbeid.  Het is duidelijk dat het herstel van de economie de hoofdbekommernis van elk beleid moet vormen. De economische levenskracht is immers de bron voor de sociale vooruitgang en het welzijn. De gemeenschap moet bereid zijn tot inspanningen en opofferingen om de economische groei weer op gang te krijgen, en dit in het kader van een rechtvaardiger economische wereldordening. De Vlaamse socialisten zullen erover waken dat de noodzakelijke inspanningen billijk worden gespreid over de bevolking en dat onder geen enkel voorwendsel de sociale verworvenheden in het gedrang worden gebracht.  De vernieuwing van onze economische structuren beantwoordt aan een dwingende noodzaak, willen wij erin slagen de tewerkstelling op termijn te beveiligen.  De belangrijke beslissingen, die nodig zijn om deze vernieuwing op gang te brengen, mogen niet worden overgelaten aan privé-belangengroepen en multinationale ondernemingen. De Vlaamse socialisten willen daarentegen dat de krachtlijnen van het economisch beleid op democratische wijze vastgelegd worden. Zij moeten worden uitgevoerd onder controle van arbeiders en bedienden, dus met medewerking van de vakbonden.  Het hele vernieuwingsproces vergt bovendien een reeks publieke en gemengde initiatieven, ook in de concurrentiele sector. Het komt er nu eindelijk op aan het openbaar initiatief een eerlijke en volwaardige kans te geven. Niet als toverformule om al onze problemen meteen op te lossen maar wel als een belangrijk instrument om, wars van alle bureaucratie, een belangrijke bijdrage te leveren tot de vernieuwing van onze economie. De openbare diensten dienen een model te zijn inzake arbeiderscontrole. Daarvoor moeten ze zo dicht mogelijk bij de bevolking gebracht worden. De bureaucratie moet met wortel en tak worden uitgeroeid. De aanwerving en promotie dienen te geschieden volgens objectieve criteria.  De economische crisis heeft meer dan ooit de vitale waarde van het begrip "recht op arbeid" aangetoond. Bovendien moet evenzeer belang werden gehecht aan het zinvolle van de arbeid.  Voor de Vlaamse socialisten gaat daarom het recht op arbeid gepaard met het streven naar :  - de verbetering en de humanisering van de arbeidsvoorwaarden en arbeidsomgeving.  - de erkenning van het recht op informatie en de controle op het beleid van de onderneming door arbeiders en bedienden.  III. EEN BELEID GERICHT OP SOLIDARITEIT.  l. VOOR EEN EERLIJKER VERDELING VAN DE VRUCHTEN VAN DE ARBEID.  Ondanks de weinig gunstige economische vooruitzichten mag toch niet uit het oog worden verloren dat de economische groei nog steeds voortgaat, zij het dan in mindere mate dan vroeger.  Voor 1979 bijvoorbeeld werd de begroting gebaseerd op een werkelijke groei van bijna 3 %. De Vlaamse socialisten zullen er over waken dat de vruchten van deze welvaartstijging zo evenwichtig en rechtvaardig mogelijk onder de bevolking worden verdeeld. Daarom zal ervoor gezorgd worden dat dankzij een rechtvaardiger fiscaliteit, een doeltreffender stelsel van sociale zekerheid en een weloverwogen toewijzing van de collectieve voorzieningen ook de niet-actieve bevolkingsgroep haar deel krijgt van de stijgende welvaart.  Met dat doel voor ogen willen de Vlaamse socialisten de sociale vergoedingen (pensioenen, ziekte-uitkeringen, ....) niet alleen aanpassen aan de schommelingen van het indexcijfer der consumptieprijzen maar ook aan het stijgingsritme van de reële lonen.  KOOPKRACHT BESCKERMEM.  Verdediging van de koopkracht der verbruikers veronderstelt beheersing van de prijzen, voortzetting van de strijd tegen de inflatie en koppeling van de lonen en sociale vergoedingen aan de index. Vooral in de dienster sector is een stevige controle op de prijzen noodzakelijk. Door steun aan de verbruikersorganisaties en de bevordering van een doeltreffend distributieapparaat, kunnen prijsstijgingen bestreden worden.  BETERE BESCHERMING VAN DE VERBRUIKER.  - Versterking van de juridische positie van de verbruiker door ondermeer het toekennen van een vorderingsrecht aan de verbruikersorganisaties.  - Daadwerkelijke bescherming van de verbruiker: verplichte informatieve etikettering: doeltreffende kwaliteitscontrole, bescherming tegen schadelijke producten en overdreven gebruik van tabak, alcohol en geneesmiddelen.  - Afdoende bescherming tegen de misleidende reclame en tegen het overdreven gebruik van wegwerpproducten.  SOCIALE ZEKERHEID : EERLIJKER VERDELEN.  Door een merkwaardige" psychologische evolutie is er thans minder oog voor de armoede rondom ons. In een steeds harder wordende maatschappij worden vele honderdduizenden op een zijspoor geschoven, gewoon omdat ze niet meer "renderen". Hiertegen moet krachtdadig worden gereageerd. Het ogenblik is trouwens aangebroken voor een grondige hervorming van de sociale zekerheid. Ze moet een eigentijds karakter krijgen.  Het huidige systeem vertoont tekortkomingen, en is te begrensd. Het leidt tot een ongelijke behandeling in geval van ouderdom, ziekte en invaliditeit.  Het heeft gefaald ais instrument voor een eerlijke inkomensverdeling.  Alleen al het feit dat hogere inkomenscategorieën een relatief lagere inbreng leveren, terwijl ze aanspraak maken op hogere uitkeringen, illustreert deze stelling.  Het ogenblik is dus aangebroken om aan de sociale zekerheid een aantal concrete verbeteringen aan te brengen. Aldus moet het systeem gelden zowel voor werknemers als voor zelfstandigen. Bovendien moeten al diegenen van wie de toestand of de levensvoorwaarden scheef getrokken zijn door fysische, psychische of sociale oorzaken in het stelsel worden opgenomen.  EEN NIEUW STELSEL VAN SOCIALE ZEKERHEID.  - Eén enkel globaal systeem van sociale zekerheid met gelijkberechtiging van loontrekkenden en zelfstandigen, zowel op het stuk van de bijdragen als van de uitkeringen.3  - Vereenvoudiging en coördinatie van de instellingen met het oog op een verhoogde doeltreffendheid.  - Democratisch beheer van de instellingen met deelname van al diegenen die bijdragen tot de financiering ervan: werknemers, zelfstandigen, ondernemers en overheid.  - Vereenvoudiging en eenmaking van de prestaties en bijdragen met een minimum voor de uitkeringen, dat aan de werkelijke behoeften beantwoordt en teven een maximum met het oog op een billijke herverdeling.  - Een werkelijke welvaartsvastheid van de vergoedingen die gekoppeld worden aan de evolutie van de prijzen, maar ook aan die van de inkomens der actieve bevolking.  2.VOOR EEN EERLIJKER VERDELING VAN DE LASTEN.  In deze crisisjaren wordt steeds meer van de overheid verwacht. Ze moet zowel de sociale gevolgen van de economische crisis opvangen als de economische activiteiten stimuleren. Dat alles meet. uitgerekend gebeuren op een ogenblik dat de inkomsten van die overheid precies door diezelfde crisis zwaar worden aangetast. Juist daarom moeten concrete ondubbelzinnige afspraken worden gemaakt. Dit houdt o.m. in dat de overheid haar wettelijke verplichtingen inzake de financiering van de sociale zekerheid volledig moet nakomen.  BILLIJKER INKOMENSVERDELING.  De Vlaamse socialisten zetten zich in voor een billijker inkomensverdeling en voor het wegwerken van onrechtmatige voordelen en privilegies. Op het vlak van de pensioenen toonden zij tijdens de vorige regering overigens de weg.  De Vlaamse socialisten willen wel meehelpen de tekorten van de sociale zékerheidskassen aan te zuiveren; dit echter mag niet gebeuren ten koste van diegenen die behoefte hebben aan sociale vergoedingen.  Wij denken aan een financiering die niet enkel de arbeid, dus het loon, maar ook het kapitaal als basis zou hebben. Zo kunnen we de algemene erkende nadelen van huidige financieringswijze op de arbeidsintensieve sectoren uit de weg ruimen.  GELIJKE BEHANDELING VAN ALLE GEPENSIONEERDEN.  - het optrekken van de "oude pensioenen": de categorie met de laagste pensioenen moet de beste herwaardering bekomen.  - jaarlijkse herwaardering van alle pensioenen volgens de ontwikkeling van het algemeen welzijn.  - de verdere verwezenlijking van de 13e maand pensioen.  - pensioen der zelfstandigen: berekening op basis van de aangegeven beroepsinkomens waarop de bijdragen betaald werden.  - gewaarborgd inkomen : verhogen der basisbedragen zodat men er werkelijk kan van leven.  - het wettelijk vastleggen van de pensioenmaxima.  BELASTINGSDRUK SPREIDEN.  Zomaar belastingsverlaging in het vooruitzicht stellen zou onder de huidige omstandigheden een goedkope verkiezingsbelofte zijn. Wij sturen evenmin aan op alsmaar hogere belastingen. Integendeel.  De Vlaamse socialisten zijn ervan overtuigd dat de belastingsdruk een grens heeft bereikt. Die druk moet wél anders verdeeld worden om te komen tot rechtvaardiger inkomensverhoudingen. Dat is mogelijk door een ruimere indexatie van de belastingsschalen, het geleidelijk wegwerken van de inkomenscumulatie van de echtgenoten, het bestrijden van de belastingsontduiking en het invoeren van een belasting op de grote fortuinen.  NAAR EEN RECHTVAARDIGER FISCALITEIT. Door:  - Een verhoging van het vrijgesteld minimuminkomen.  - Ruimere indexering van de belastingschalen om te vermijden dat men hoger belast wordt ingevolge de prijsstijging.  - De afschaffing van het forfaitair taxatiesysteem.  - Specifieke belasting op de grote fortuinen.  - Geleidelijke wegwerking van de samenvoeging van de inkomens der echtgenoten en voorlopige begrenzing van de decumulatie op 750.000 F.  - De fiscale voordelen die aan buitenlandse werkgelegenheid en bedienden worden verleend, moeten in het kader van het investeringsbeleid worden onderzocht.  - Verdere beteugeling, met inbegrip van strafrechtelijke vervolging van ernstige belastingontduiking.  IV. EEN BETERE KWALITEIT VAN HET LEVEN: GEBORGENHEID EN WELZIJN VOOR IEDEREEN.  1. AANGENAMER WONEN EN LEVEN IN VLAANDEREN.  Je huis, een thuis: een belangrijk streven. Iedereen moet de mogelijkheid krijgen om dit doel te bereiken. Nog onlangs formuleerden de Vlaamse socialisten tijdens een congres te Mechelen hun bekommernis terzake: iedereen moet, tegen redelijke prijs, als huurder of als eigenaar, een eigentijdse woning in een aangename omgeving kunnen betrekken.  a) BETER GRONDBELEID.  De Vlaamse socialisten menen dat de gemeenschap rechtstreeks de bodembestemming en de aanwending ervan moet kunnen beheersen.  Daarvoor is in de eerste plaats een globaal ruimtelijk plan nodig om te komen tot een duidelijk vestigingspatroon, waarbinnen de gemeentebesturen, via directe inspraak van de bevolking, gemeentelijke structuur- en aanlegplannen verplicht moeten uitwerken. Er moet gestreefd worden naar het opbouwen van leef zones die alle noodzakelijke leef functies bevatten, zoals ondermeer woongelegenheid, recreatiezones, scholen, administratieve centra, cultuur en ontspanningsmogelijkheden, winkelcentra en werkgelegenheden. Vooreerst dienen de bestaande woonzones uitgeput te worden; pas dan kan gedacht worden aan het aanleggen van woonuitbreidingszones.  Om de stijging van de grondprijzen in de toekomst te beletten moeten de grondverhandelingen aan het marktmechanisme worden onttrokken. Het gebruik van de grond en de waarde daaraan verbonden dienen dan ook voor elk perceel op tegensprekelijke wijze te worden geregistreerd. Bovendien dient er naar gestreefd te worden dat elke belangrijke gemeente over een grondregie beschikt en dat de kleinere gemeenten zich daartoe via een specifieke intercommunale organiseren.  Om aan haar eigen behoeften te voldoen moet de overheid rechtstreeks gronden kunnen verwerven of er een gebruiksrecht op bekomen. Zij zal zo weinig mogelijk vervreemden maar de voorkeur geven aan het in pacht geven. Het recht op voorkeur bij verkoop ten voordele van de overheid moet dan ook ingevoerd worden.  b) BETERE KWALITEIT VAN DE WONINGEN.  In tegenstelling tot vroeger moet niet meer zó krampachtig worden gestreefd naar recordcijfers in de nieuwbouw. Te veel woningen staan immers leeg.  Onze aandacht moet veeleer gaan naar een kwaliteitsverbetering. De nieuwe Vlaamse huisvestingscode, door de socialistische staatssecretaris voor Vlaamse Sociale Zaken uitgewerkt, is in deze richting reeds een stap vooruit. De nieuwe wet schept dé mogelijkheid actief aan vernieuwbouw en aanpassing der bestaande woningen te doen en aldus te beletten dat steeds meer woningen verder zouden verkrotten.  C) EEN SOCIAAL WOONBELEID.  Het is logisch dat een subsidie of een premie gekoppeld zijn aan een maximum inkomen. Toch bestaan er momenteel een aantal tegenstrijdigheden. De huur- en aankoopprijzen van sociale woningen zijn zodanig verhoogd dat wie een sociale woning als huurder of koper financieel aankan vaak niet meer in aanmerking komt, terwijl hij die onder de grens blijft het in veel gevallen gewoon niet kan opbrengen. De inkomensgrenzen moeten dan ook worden aangepast.  Wat de bouwpremie en het kopen van sociale woningen betreft, werden deze grenzen, weer onder socialistisch impuls reeds in ruime mate opgetrokken.  Ook de toegankelijkheid tot huurwoningen in de sociale sector moet op een gelijkaardige wijze vergemakkelijkt worden. Hetgeen betekent dat ook hiervoor de inkomensgrens moet opgetrokken worden. Bovendien moet erover gewaakt worden dat bij de toekenning van sociale woningen voorrang wordt verleend aan de lagere inkomenscategorieën. Tevens dient een billijker huurstelsel ontworpen.  Tenslotte moeten de huurtoelagen die aan hen worden toegekend wier inkomen op dit ogenblik beneden de bestaande inkomensgrens ligt, voor bepaalde categorieën van sociaal gerechtigden een permanent karakter krijgen.  d) HET RECHT OP WONEN VERZEKEREN.  Een woonbeleid dat het eigendomsrecht wil ombuigen tot een sociaal recht moet de bescherming van de huurder op zich durven nemen. Een nieuwe huurwetgeving moet bewerkstelligen dat huurders niet meer aan allerlei willekeur worden blootgesteld. Dat kan ondermeer door een verplicht, schriftelijk type- huurcontract waarvan slechts in uitzonderlijke gevallen mag worden afgeweken. Opzeg is slechts toegelaten binnen duidelijk omschreven perken. Ook de huurprijzen moeten strikt beheerst worden, waarbij op basis van de index slechts één verhoging per jaar wordt toegelaten.  e) STAD EN DORP LEEFBAAR HOUDEN.  De schoonheid van de natuur spreekt ieder mens aan. In een maatschappij waar de omgeving bestendig wordt aangetast, heeft de overheid de plicht een doelbewust en actief milieubeleid te voeren.  Voor de Vlaamse socialisten is het duidelijk dat landbouw en natuurbehoud hand in hand moeten gaan om onherstelbare aantastingen van de open ruimten en een onoordeelkundig gebruik van de bodem te beletten. Dit beleid moet er mede op gericht zijn het ecologisch en biologisch evenwicht te waarborgen. Specifieke maatregelen ter bescherming van het milieu moeten 'getroffen worden in de gebieden die het meest aangetast zijn. Daarnaast dringen zich natuurlijk ook globale acties op tegen die aspecten die het scherpst onze omgeving aantasten, zoals lucht- en waterverontreiniging.  Vroeger waren het alleen de stadskernen. Nu lopen ook vaak de dorpskernen leeg. In Vlaanderen rijpt het inzicht om aan die ontwikkeling een halt toe te roepen. Stad- en gemeentebesturen bekleden hier een grote verantwoordelijkheid. Woon-, winkel- en ambachtelijke functies, verkeer en openbaar vervoer, infrastructuur en groenvoorzieningen, stadsbeeld en monumentenzorg moeten in onderlinge samenhang uitgroeien tot een harmonisch geheel waarbij de mens de voorrang krijgt. Een dynamisch stads- en woonwijkverbetering moet ernaar streven zowel bouw- en woontechnisch, als wat voorzieningsniveau betreft, de betrokken wijken en dorpen op geplande wijze kwalitatief woongeschikter te maken. Het heffen van een belasting op niet-bebouwde percelen en leegstaande woningen, evenals het toekennen van verbeteringspremies voor het functioneel verbeteren van woningen kunnen daarin in belangrijke mate toe bijdragen. De noodzakelijke beperking van het gemotoriseerd verkeer op bepaalde plaatsen zal de herwaardering van fietser en voetganger tot gevolg hebben. Speciale aandacht moet gaan naar de verkeersveiligheid voor het kind.  Ook moet absolute voorrang worden verleend aan een milieuvriendelijk openbaar vervoer. Bij dit alles is actieve inspraak van de bevolking essentieel ! Dit betekent meteen dat in geen geval de structuurplannen mogen overgelaten worden aan de privé-belangen van makelaars en promotoren.  BETER WONEN EN LEVEN.  BETER WONEN. Goedkopere gronden.  - Goedkopere grondprijzen door onttrekking van de grondverhandeling aan het marktmechanisme.  - Actie tegen de grondspeculatie.  - Drukken van nutteloze kosten door uitschakeling van makelaars en omvorming van het notariaat.  - Oprichting van een gemeentefonds voor grond- en woonbeleid.  Een harmonisch ruimtelijke ordening.  - Naar een globale ruimtelijke structuurschets voor Vlaanderen om verdere ruimteverspilling tegen te gaan.  - Betere beheersing van de bodembestemming door de gemeentebesturen.  - Directe inspraak van de bevolking bij de gemeentelijke aanlegplannen.  Een aangepast huisvestingsprogramma in een beter woonmilieu.  - Vooral aandacht voor vernieuwbouw, zowel door overheid als particulieren.  - Aangepast subsidie- en premiesysteem, met verhoging inkomensgrenzen waar nodig.  - Sociale woningen moeten toegankelijk blijven voor lagere inkomensgroepen.  - Herwaardering woonomgeving.  - Aanleg van fiets- en wandelpaden en uitbouw van milieuvriendelijk openbaar vervoer.  De huurder beter beschermen. Door:  - Verplicht schriftelijk type-huurcontract.  - Opzeg slechts mogelijk binnen duidelijk omschreven perken.  - Strikte beheersing van de huurprijzen, ook bij verandering van huurder: slechts één verhoging per jaar volgens wettelijk coëfficiënt jaarlijks te bepalen in functie van de indexstijging.  2. EEN ZINVOL BESTAAN VOOR IEDER MENS.  a) VOOR EEH EIGENTIJDS GEZINSBELEID.  De Vlaamse socialisten staan een gezinsbeleid voor dat volledige ontplooiingskansen moet bieden aan elk gezin, welke ook, de samenstelling of socio-culturele achtergrond ervan mag zijn. Hst beleid moet een brede pluralistische visie op het huwelijk en gezin erkennen en aanvaarden.  Aandacht voor de eigenheid van iedere mens, goede intermenselijke relaties en gelijkwaardig partnerschap staan hierbij voorop. Concreet betekent dit ondermeer dat het ouderschap gesteund moet zijn op werkelijk verantwoordelijkheidsbesef en degelijke gezinsplanning. Elk kind moet zich gewenst, aanvaard en gelukkig kunnen voelen.  De Vlaamse socialisten wensen dus een kindvriendelijke samenleving, waarbij geen discriminerend onderscheid wordt gemaakt onder kinderen geboren binnen of buiten het huwelijk.  Alle kinderen moeten in rechte gelijk zijn wat statuut; en afstamming betreft.  Moderne gezinsplanning en een aanpassing van de wetgeving in verband met de zwangerschapsonderbreking moeten het mogelijk maken dat iedereen, in overeenstemming met zijn overtuiging zijn eigen leven kan inrichten. Recht en wet moeten zich aanpassen aan de mens, en niet andersom.  Om de ouders de kansen te geven zich in te zetten zowel voor de opvoeding van de kinderen als voor hun eigen ontwikkeling en beroep, moet worden gezorgd voor kinderopvangcentra, peutertuinen en kinderdagverblijven, ook met het oog op tijdelijke opvang van zieke kinderen. Daarbij mag echter de noodzaak tot aanpassing van de arbeidvoorwaarden voor beide ouders niet uit het oog worden verloren.  b) VROUWEN.  De volledige gelijke behandeling tussen mannen en vrouwen in onze samenleving is nog altijd niet verwezenlijkt. Het recht op economische onafhankelijkheid van de vrouw werd nog niet daadwerkelijk tot stand gebracht. Met het oog hierop worden specifieke maatregelen voorgesteld ter bevordering van de tewerkstelling van de vrouwen. Ook aan het statuut van de vrouw dienen diverse verbeteringen aangebracht te worden, in het bijzonder wat de sociale zekerheid betreft. Zowel man als vrouw moeten erin volgens dezelfde criteria als gezinshoofd beschouwd worden; bovendien moeten zij dezelfde voordelen krijgen voor de kinderen die zij ten laste hebben.  In de opties voor een rechtvaardiger fiscaliteit wordt tenslotte duidelijk gesteld dat de sociaal onverantwoorde gevolgen van de samenvoeging van de inkomens der echtgenoten moeten weggewerkt worden. Dit kan onder meer door verhoging van de forfaitaire af trek voor bedrijfsinkomsten rekening houdend met de kosten voor kinderopvang.  GEZIN  - Degelijke en open informatie over contraceptie en seksualiteit.  - Vrije keuze van het ouderschap door beide partners.  - Openbare centra voor voorhuwlijks- en gezinsbegeleiding in heel Vlaanderen, waarbij een bijzondere aandacht gaat naar het medisch voorhuwlijksonderzoek.  - Een aangepaste wetgeving op de zwangerschapsonderbreking (steunen van het wetsvoorstel DETIEGE); in afwachting dient elke strafrechtelijke vervolging opgeschort te worden.  - Alle kinderen in rechte gelijk wat statuut en afstamming betreft.  - De uitbouw van een werkelijke dienstverlening voor alle gezinnen: kinderkribben, peutertuinen, verzorging van ziek of gehandicapt kind in eigen milieu.  - Het verwezenlijken van een kindervriendelijk klimaat binnen de samenleving: verkeersveiligheid, speelpleinen binnen de eigen leefomgeving.  JONGEREN.  - Invoering van de meerderjarigheid vanaf 18 jaar.  - Stemrecht voor parlementsverkiezingen op 18 jaar.  - Verlaging van de leeftijd inzake verkiesbaarheid.  - Juiste uitvoering van de wetgeving op de jeugdbescherming door aanpassing van de uitbouw van de infrastructuur aan de noden van deze wet.  c) DE BEJAARDE IN ZIJN VERTROUWD MILIEU.  Al vaak hebben de Vlaamse socialisten voorrang bepleit voor de ruimste integratie van de bejaarde in zijn eigen vertrouwd milieu.  Dit veronderstelt, naast aangepaste woningen, ook de nodige voorzieningen om de bejaarde juist die hulp te geven die het hem mogelijk maakt zelfstandig te blijven wonen.  Anderzijds moeten bejaarden, die zulks wensen of wiens toestand dit vereist, kunnen opgevangen worden in aangename en aangepaste instellingen, die functioneren onder sociaal verantwoorde voorwaarden.  d) WELZIJN VOOR DE GEHANDICAPTE.  Wie niet "rendeert" valt door de mazen van de "welvaartstaat". Een gehandicapte ondervindt dit dagelijks.  Voor de Vlaamse socialisten is het vanzelfsprekend dat de gehandicapte in het maatschappelijk leven ingeschakeld moet kunnen blijven.  Dit vergt ongetwijfeld een mentaliteitsverandering bij een deel van de bevolking.  Zo moeten wij er ons echter wel degelijk van bewust zijn dat integratie van de gehandicapte theorie blijft zolang er geen specifieke voorzieningen worden geschapen, die deze integratie ook reëel mogelijk maken. De gehandicapten dienen via hun organisaties systematisch betrokken te worden bij het gehandicaptenbeleid.  Een stap in de goede richting is het systematisch voorzien van aangepaste huisvesting voor gehandicapten in al de woonprojecten.  Bovendien moet met het oog op de volledige menselijke ontplooiing van de gehandicapte een ruime waaier van arbeidsvennen worden ter beschikking gesteld.  - Samenstelling van een enig dossier (basisdossier) per gehandicapte.  - Eenvormige evaluatie van de handicap: afschaffing van de huidige percentsgewijze raming van letsels of loonverlies.  - De professionele revalidatie moet aan één instantie worden toevertrouwd.  - Integratie van het gehandicapt kind in het gewoon onderwijs.  - Ruimere tewerkstelling van gehandicapten in overheidsdienst.  - De beschermde werkplaatsen moeten opnieuw hun oorspronkelijke doorstromingsfunctie vervullen; meer dagcentra moeten daartoe worden opgericht.  - Vervanging van het huidig stelsel der tegemoetkomingen door een financiële compensatie van de arbeidsongeschiktheid en van het tekort aan zelfredzaamheid: beide vergoedingen moeten onafhankelijk van elkaar zijn.  - Strikte naleving van de wet betreffende de toegankelijkheid van openbare gebouwen.  - Integratie van de gehandicapte in het gewone leefmilieu.  - Openstelling der recreatievoorzieningen voor elke mindervalide; creatie van aangepaste voorzieningen voor zwaar gehandicapten.  - Het gehandicaptenbeleid en het beleid van de zorg voor de welzijnsbehoeftigen moeten zoveel mogelijk aan één instantie worden toevertrouwd in overleg met de representatieve gehandicaptenorganisaties. Alles wat raakt aan de Wet op het Buitengewoon Onderwijs blijft hierbij ressorteren onder het Departement van Nationale Opvoeding.  d) GEEN GEDISCRIMINEERDE MINDERHEDEN.  De buitenlandse werknemers moeten beschermd worden tegen welke vorm van uitbuiting of discriminatie dan ook. Van opvang en begeleiding moeten beter georganiseerd worden. Aldus dienen speciale inhaalklassen in ons onderwijs georganiseerd. Mogelijkheden moeten worden geboden cm eigen cultuur en tradities in stand te houden.  3. GEZONDHEIDSBELEID IN DIENST VAN DE MENS.  De volksgezondheid is een der belangrijkste domeinen van het sociaal leven. Daartoe dient de gezondheidszorg uit de winstsfeer te worden gehaald.  Daarom moet over gans Vlaanderen een volledig net van voorzieningen, dat alle noden moet kunnen lenigen, op geprogrammeerde wijze uitgebouwd worden  Omdat "voorkomen beter dan genezen" is, willen wij verder nadruk leggen op een degelijke gezondheidsvoorlichting en -opvoeding.  a.} GEZONDSHEIDSGEWESTEN IN VLAANDEREN.  Vele duizenden hebben zich in het verleden bereidwillig ingezet om de hulpbehoevende en zieke medemens bij te staan. Maar al te dikwijls heeft een planmatige en gestructureerde politiek ontbroken.  Aldus werden sommige delen van het Vlaamse land over bezaaid met instellingen terwijl andere streken braak bleven liggen. Tegen die verspilling door wildgroei willen de Vlaamse socialisten ingaan. Een doelmatig gezondheidsbeleid,  zoals wij het voorstellen, kan resulteren in een verantwoorde en efficiënte spreiding van sanitaire instellingen en diensten. Vlaanderen en Brussel moeten ingedeeld worden in een aantal gezondheidsgewesten. Binnen elke sanitaire regio moeten alle genomen hulpvormen kunnen worden aangeboden.  b] BETER VORKOMEM DAN GENEZEN.  Om zoveel mogelijk het beroep op curatieve hulp te voorkomen, willen de Vlaamse socialisten de nadruk leggen op de preventieve gezondheidszorg. Wij willen vertrekken van een bewuste gezondheidsopleiding en een doorgedreven voorlichting. Daarbij mag zeker niet het belang van een verhoogde kwaliteitscontrole op bv. het drinkwater, de voedingsmiddelen, de milieureinheid enz. over het hoofd gezien worden. De Vlaamse socialisten willen bewust ten strijde trekken tegen alles wat de gezondheid van ieder van ons zou kunnen bedreigen. ,  cl THUIS VERZORGEN.  Niet alleen om economische, maar vooral om sociale redenen, is het belangrijk mensen thuis te verzorgen. Dankzij een volwaardig zorgenaanbod, georganiseerd in elk gezondheidsgewest, moet dit verzekerd worden. De thuiszorg staat in België nog in de kinderschoenen. De Vlaamse socialisten willen deze verzorgingsvorm in hoge mate stimuleren.  Ook de diensten voor bejaarden- en gezinszorg moeten worden uitgebreid. Voorbeelden zijn poetsdiensten of diensten voor maaltijdbedeling aan huis.  Verder kan de hulpverlening worden uitgebouwd door het op richten van "dienstencentra".  Gedacht wordt aan het inrichten van dagbehandelingcentra waarin patiënten overdag opgevangen worden, terwijl ze 's avonds weer gewoon naar huis kunnen. Of aan een dagcentrum waar mentaal gehandicapten overdag een zinvol onderkomen vinden.  d) DE PATIËNT HEEFT ZIJN ZEG.  Zij die het dichtst bij de noden leven, kennen uiteraard het best de problemen! Daarom wallen de Vlaamse socialisten ruimere samenwerking tussen de gezondheidswerkers en de medisch-sociale instellingen. Maar ook de patiënt roet grotere zeggings- en beslissingskracht krijgen in het gezondheidsbeleid, daarom moet onverwijld geijverd worden, opdat binnen het kader van het Ministerie van Volksgezondheid werk wordt genaakt van de opstelling van een code over de patiëntenrechten.  e) DE GENEESMIDDELEN ZIJN GEEN HANDELSWAAR.  In het belang van de volksgezondheid dringt zich een coherent beleid op van de farmaceutische sector, met als voornaamste objectief de decommercialisatie van de geneesmiddelendistributie het reglementeren van de publiciteit en de prospectie.  - Verzorging in het eigen sociaal milieu. Zulks moet gebeuren door het uitbouwen van volwaardige gezondheidsgewesten, waarin alle gewone hulpvormen aanwezig zijn.  - Alle vormen van thuisverzorging moeten uitgebreid worden.  - Dienstencentra voor bejaarden dienen in gans Vlaanderen opgebouwd.  - Vormen van groepsgeneeskunde dienen te worden gestimuleerd.  - De overheid moet streven naar een doorlichting van de farmaceutische industrie. Bij voorrang moeten maatregelen genomen worden om de overconsumptie van geneesmiddelen tegen te gaan en de prijzen te doen dalen.  4. GEEN DOOLHOF, BETERE DIENSTVERLENING, MEER BESCHERMING, MEER CREATIVITEIT.  Al te vaak wordt de mens slachtoffer van de papieren mallemolen. Lang niet altijd bekomt hij waar hij recht op heeft. Meer dan eens botst hij tegen een onpersoonlijke nacht. Noodgedwongen zoekt hij zijn toevlucht tot het individueel dienstbetoon.  Voor ons mogen de Overheid en de Overheidsdiensten geen doel op zichzelf worden; ze moeten ten dienste van de mens staan. Alle uitwassen van bureaucratie moeten dan ook worden bestreden. De burger moet, hoe dan ook, ergens terechtkunnen met zijn klachten en problemen. De instelling van een ombudsman, zoals die reeds. bestaat in een aantal Europese landen, is een van de middelen om de bescherming van de burger op te voeren. Ook de grotere openheid van administratieve stukken is een belangrijke stap in de richting van het aangegeven doel.  a) Recht op rechtshulp.  In het kader van de O.C.M.W. zal een juridische dienst opgericht worden die aan ieder burger gratis hul? verstrekt in verband met zijn rechtsproblemen : inzicht in de juridische omschrijving van zijn situatie, raad voor de onmiddellijke toekomst, en zonodig objectieve doorverwijzing.  De werking van de rechtbanken moet dringend warden aangepast:  - hervorming van de procedures, met inbouw van strakke termijnen, waaraan partijen en rechtbanken zich dienen te houden.  - herverdeling van de bevoegdheden der rechtbanken met het oog op een vlottere afhandeling der betwistingen.  - het drukken van de griffierechten en de verlaagde inning van de registratierechten.  Inzake het strafrecht spreken wij ons formeel uit voor de proportionele geldboete. De coëfficiënt waarmede de opgelegde boete wordt vermenigvuld, is nu voor iedereen dezelfde, namelijk veertig; in de toekomst moet hij schommelen naargelang het inkomen en het bezit van de beboete.  De Vlaamse socialisten zien 'deze maatregelen als concrete stappen naar een nieuw systeem, waarbinnen het recht op de rechtshulp een onderdeel wordt van de sociale zekerheid.  b) BESCHERMING VAN HET PRIVELEVEN.  Iedere persoon heeft recht op eerbiediging van zijn privé- en gezinsleven, van zijn woning, van zijn briefwisseling. Afluistersystemen en technieken voor onderschepping van mededelingen, bespieding van het privé-leven verwerpen wij formeel. Uitzonderingen hierop voor het opsporen van misdaden en delicten moeten onder strenge controle staan van de rechtbanken en kunnen uitsluitend worden toegestaan binnen de perken van de wetgeving terzake.  In dezelfde gedachtegang zal erover gewaakt worden dat de burger beschermd wordt tegen misbruiken in verband roet het aanwenden van de informatica. Het kan wellicht noodzakelijk zijn een aantal persoonlijke gegevens in computers op te slaan. Maar om de levenssfeer van ieder mens maximaal te beschermen, moet hierop een waterdichte publieke controle worden georganiseerd. Iedereen moet bovendien kunnen nagaan of de inlichtingen over zijn persoon correct zijn. Uiteraard moet de burger vergissingen kunnen rechtzetten. De opgeslagen gegevens mogen slechts door de overheid gebruikt worden; dit sluit het verbod in de gegevens ter beschikking te stellen van elke aan de overheid vreemde persoon of organisme. Het toenemend belang van deze sector vereist dat de centra voor informatica dienen uitgebouwd als publiekrechtelijke organismen.  In een open en progressieve samenleving mag geen plaats zijn voor onverdraagzame of racistische gedragingen. Filosofische en godsdienstige opvattingen mogen niet worden opgedrongen. Vrijzinnige evenals gelovige bevolkingsgroepen moeten op gelijkwaardige overheidsbehandeling kunnen rekenen.  C. Doelmatiger bescherming tegen rampen.  De Vlaamse socialisten willen ook dat dringend maatregelen worden genomen die een doeltreffende interventie bij rampen en ongevallen mogelijk maken. Er moet een ernstige inspanning warden geleverd inzake uitrusting, opleiding, coördinatie en planning met het oog op een sneller en doelmatiger optreden van de hulpdiensten.  5. ONDERWIJS, CULTUUR EN SPORT GEDEMOCRATISEERD.  Onderwijs en vorming moeten de persoon de middelen verschaffen om zich zelfstandig te ontwikkelen en mee vorm re geven aan de maatschappij.  De bestaande schooltypes, naschoolse activiteiten, onderwijs voor sociale promotie moeten daarom gericht worden op de economische, sociale en culturele behoeften van persoon en gemeenschap. Daarom ook moet de gehele onderwijspolitiek in de optiek van de permanente vorming gesteld worden.  Dit houdt in dat de onderwijsstructuren aangepast, moeten worden aan de snel evoluerende behoeften van de mens en zijn omgeving.  Meer nog, de onderwijsinstellingen dienen geleidelijk ongevormd te worden tot gemeenschapscentra voor onderwijs, socio-culturele en sportieve activiteiten.  De nieuws gebouwen moeten dus zo ontworpen worden dat ze na de klasuren met hun bibliotheek, mediatheek, sporthal enz. ter beschikking van de gemeenschap kunnen worden gesteld.  a) Gemeenschapsschool.  Voor de Vlaamse socialisten blijkt de schoolvrede, verzekerd door het schoolpact van 1958 en de daaropvolgende akkoorden, een onmisbare basis voor een verdraagzame en open gemeenschap. Dit is geenszins in tegenspraak met onze fundamentele betrachting, de onderwijsvormen van hetzelfde niveau dichter bij elkaar te brengen door ze in te schakelen in een zelfde structuur. Ons hoofddoel is en blijft de gemeenschapsschool, waarin alle leerlingen in een geest van verdraagzaamheid en wederzijds respect zouden opgevoed worden. Willen we ongezonde en verspillende machtsvorming van concurrerende schoolnetten tegengaan, dan moeten alle gemeenschappelijke initiatieven in deze richting ondersteund worden.  b) Onderwijsbeleid gericht op mens en gemeenschap.  Op elk onderwijsniveau moet meer aandacht geschonken worden aan het maatschappelijk inzicht van leerlingen en studenten. Evenveel nadruk moet worden gelegd op de ontwikkeling van andere menselijke kwaliteiten zoals sociale betrokkenheid, kritische ingesteldheid, mondigheid, als op abstract intellectuele en technische ontwikkeling.  Gestreefd moet worden naar een kritische en reële betrokkenheid van leerlingen en studenten bij het school gebeuren. Tevens moet in de school qua vorm en inhoud van de lessen een ruimere plaats voorzien worden voor maatschappelijke evoluties en actualiteiten.  Het verstevigen van de relatie school - gezin zal de verschillen tussen het huiselijk milieu en de schoolse omgeving helpen overbruggen.  Een dergelijk vooruitstrevend en democratisch onderwijsbeleid zal warden verwezenlijkt via opvoedkundige en organisatorische maatregelen die gelijktijdig de kwaliteit van het onderwijs en de opvoeding verbeteren en de tewerkstelling van het onderwijzend personeel bevorderen. In dat verband mag eraan herinnerd worden dat, door de aanwezigheid van Vlaamse socialisten in de regering, pedagogische maatregelen werden getroffen, waardoor aan meer dan 800 bijkomende personeelsleden werk werd verschaft.  c) Wetenschapsbeleid.  De Vlaamse socialisten vragen een actieve aandacht voor de promotie van het wetenschappelijk onderzoek in Vlaanderen, waar ter zake nog steeds een historisch bepaalde achterstand bestaat. Een efficiënt Vlaams "Wetenschapsbeleid dient echter op een open en democratische wijze georganiseerd te worden.  d) Gelijke kansen voor jongens en meisjes.  Het onderwijs dient gemengd te zijn en alle sectoren Boeten in feite openstaan zowel voor meisjes als voor jongens. De programma's moeten jongens en meisjes op dezelfde manier voorbereiden op hun taken in het beroeps- en gezinsleven. Bijzondere aandacht dient te gaan naar het tweedekans dagonderwijs.  e) Meer kansen = meer gelijkheid.  Onderwijs en cultuur kennen nog heel wat achtergestelden en kansarmen. Onze bijzondere aandacht moet aldus uitgaan naar gehandicapten, karaktergestoorden en sociaal ontspoorden.  Het buitengewoon onderwijs mag geen synoniem worden van afzondering. Het mag evenmin uitgroeien tot een monopolie voor een onderwijsnet. Al de inspanningen moeten gericht worden op het scheppen van kansen voor permanente vorming en wederinschakeling.  f) Cultuur voor allen.  Een nieuwe aanpak wan het Vlaams cultuurbeleid is meer dan gewenst. Vlaanderen heeft dringend behoefte aan een echt pluralistisch cultuurbeleid dat, rekening houdt met alle ideologische en filosofische stromingen. Wij willen een cultuurbeleid dat afgestamd is op alle lagen van de bevolking en dat afrekent met alle privileges.  Alle Vlamingen moeten actief kunnen meewerken aan de opbouw van een levende cultuur. De Vlaamse socialisten bevestigen daarom, nu neer dan ooit, hun trouw aan letter en geest van het cultuurpact. Dit betekent, dat zij in Vlaanderen positief, maar uiterst waakzaam werken tegen elke discriminatie. Dit betekent tevens dat zij in het kader van de cultuurpactwet gehecht blijven aan de solidaire dialoog met de Franstalige gemeenschap.  De rol en de administratieve mogelijkheden van de vaste nationale Cultuurpactcommissie moeten in deze zin geactiveerd worden.  Zulk pluralistisch en democratisch beleid vereist een evenwichtige spreiding van een openbare culturele infrastructuur, die nat als allerhande materiaal en bevoegd personeel uitgebreid en onbelemmerd ter beschikking van de ganse bevolking wordt gesteld.  Cultuurbeleid is meer dan subsidies verlenen! Zonder in cultuurdirigisme te vervallen moet de Overheid actief meehelpen aan de cultuurspreiding, vooral met het doel de verstarde verzuiling te doorbreken.  Cultuurbeleid zonder kunstenaars is natuurlijk ondenkbaar. De Overheid moet het de schrijvers, de schilders, de beeldhouwers, de musici, de cineasten ..... mogelijk maken in vrijheid en op eigen kracht hun cultuurscheppende arbeid te beoefenen en die te richten naar alle bevolkingsgroepen in plaats van naar een gegoede elite alleen.  9') Sport voor iedereen.  Het sportbeleid moet bijdragen tot de bevordering zowel van het op lichamelijke activiteit gericht gedrag (de recreatiesport) als van de gereglementeerde sport (competitiesport).  Alle categorieën van de bevolking (ook diegenen die specifieke aandacht vragen zoals bejaarden en mindervaliden) moeten hieraan optimaal kunnen deelnemen vanuit hun aanleg en interesse in een voor ieder beschikbare omgeving.  Initiatie tot sportbeoefening moet starten vanaf de basisschool. Aldus kont de sport in ieders bereik. De collectieve sportinfrastructuur moet ten dienste staan van elkeen, onder directe verantwoordelijkheid en controle van de openbare besturen.  - Veralgemening van het gemengd onderwijs.  - Verlaging van de klasnormen.  - Verlening van de schoolplicht naar 5-jarigen en naar 16-jarigen toe.  - Maatregelen ter bevordering van pluralistische school.  - Geen numerus clausus; wel degelijke informatie over de tewerkstellingsmogelijkheden na voorafgaandelijke kwalitatieve analyse van de arbeidsmarkt.  - Naar billijker en objectievere criteria voor de toekenning van de studiebeurzen met een geleidelijke ontwikkeling naar een volwaardig studieloon.  - Cultuurpact moet naar de letter en geest nageleefd worden.  - Alles met rijkssubsidies gebouwde en uitgeruste infrastructuur openstellen voor iedereen; wij ijveren voor een groter openbaar initiatief in plaats van een toenemende subsidiepolitiek.  - Betere materiele en morele steun aan onze kunstenaars.  - Uitbouw van een Vlaams operagezelschap, beide met statuut.  - Bevordering van de sportbeoefening door een planmatige begeleiding vanaf het basisonderwijs.  6. EEN COHERENT PERSBELEID.  Om een effectieve uitoefening van het grondwettelijk recht inzake persvrijheid te waarborgen, voet een volledig nieuwe vorm worden gegeven aan het basisprincipe en het mechanisme van steun aan de pers via een Persfonds. De toepassing van het huidig stelsel heeft immers duidelijk aangetoond dat geen bevredigende oplossingen werden gevonden.  Inzake radio en televisie beogen de Vlaamse socialisten een statuut van openbare dienst en daadwerkelijke onafhankelijkheid. Zij verzetten zich tegen iedere poging om via zendgemachtigde verenigingen vat te krijgen op de informatie op radio en televisie. De Vlaamse socialisten wijzen elke vorm van commerciële zender van de hand.  Wat de teledistributie betreft moet geopteerd worden voor een openbaar statuut, zodat ze werkelijk ten dienste staat van de burger en zijn sociaal-economische onwikkeling.  V. BUITENLANDS BELEID EN DEFENSIE.  De Vlaamse socialisten blijven trouw aan hun internationalistische roeping en hun Europese gerichtheid. Zij zetten zich actief in voor vrede, vrijheid en solidariteit, zowel door hun inbreng in het nationaal beleid als door hun acties in het kader van de Socialistische Internationale en de Unie van Socialistische Partijen van de Europese Gemeenschap.  De Vlaamse socialisten menen dat ons land een belangrijke taak te vervullen heeft bij het bevorderen van een positieve vrede.  Ze zullen daarom hun actie ten voordele van de verbetering van de betrekkingen tussen alle staten verder zetten. Zij wensen zulks te doen op basis van de beginselen van het Handvest van de V.N. en de akkoorden van Helsinki. Deze verwijzing mag geen vlucht uit de werkelijkheid betekenen, maar moet zich uiten in concreet geformuleerde opties en een daarmee verbonden actieve inzet. Coöperatie i.p.v. confrontatie is daarbij de leidraad. De Vlaamse socialisten spreken zich dan ook uit voor ontwapening en tegen de afschrikkingstrategie, die aan de basis ligt van de bewapeningswedloop. De militaire pacten dienen te worden afgebouwd.  De zgn. inspanning om in Centraal Europa te kanen tot een wederzijdse vermindering van de strijdkrachten en de bewapening, alsmede de onderhandeling over de beperking van de strategische wapens mogen niet als alibi worden gebruikt om zelf niets te doen. De afwijzing, door de Vlaamse socialisten, van elke vorm van Europese kernmacht is daarbij aangewezen.  2. STRIJD VOOR DEMOCRATIE: VERDEDIGING VAN DE RECHTEN EN VRIJHEDEN VAN DE MENS.  Als democratische socialisten willen wij mede aan de spits staan van de actie tegen dictatoriale en mensonterende regimes. Wij ijveren dan ook voor het herstel van de democratie in Chili en andere Latijns-Amerikaanse staten.  Wij bekampen het apartheidsregime van Zuid-Afrika. Wij steunen de  bevrijdingsbewegingen in Afrika.  Samen roet organisaties als Amnesty internationalzetten wij ons in voor de vrijheden en de rechten van de mens, zowel in communistische landen als in rechtse staten. Ook in Europa blijft er nog heel wat te doen. De Conventie voor de Rechten van de mens moet integraal worden toegepast. Discriminerende praktijken zoals "beroepsverbod" zullen wij bestrijden.  3. VLAANDEREN IN EUROPA.  "Vlaming zijn om Europeeër te worden". Deze beroemde uitspraak van August Vermeulen kenschetst meer dan ooit de wil van de Vlaamse socialisten om te streven naar een progressief, geïntegreerd Europa. Voor ons, democratische socialisten, is de West-Europese éénwording geen doel op zichzelf, wel een noodzakelijke stap op de lange en moeizame weg naar een meer solidaire en humane mondiale samenleving.  Wel een middel om een duurzame oplossing te vinden voor de gevolgen van wereldoorlogen en om de bestaande nationalistische rivaliteiten om te buigen in gemeenschappelijke vredelievende doeleinden. Het is ook de beste manier om te ontkomen aan het overwicht van de Verenigde Staten en om weerstand te kunnen bieden aan de hegemoniedrang van de Sovjet Unie. Overigens biedt het scheppen van een grotere politieke ruimte meer mogelijkheden. Heel wat problemen inzake werkgelegenheid, milieubescherming, technologische ontwikkeling, industrieel en monetair beleid, vereisen een Europees kader cm tot een doelmatige aanpak te komen. Tenslotte kan een democratisch verenigd en vredelievend West-Europa het best bijdragen tot een veiliger en betere wereldordening.  Het Europa van vandaag beantwoordt evenwel niet aan de verwachtingen van de meerderheid van de bevolking.  Sociale en humanitaire bekommernissen blijven ondanks enkele lovenswaardige inspanningen, ondergeschikt aan de belangen van het kapitaal.  De rechtstreekse verkiezing van het Europees Parlement is ongetwijfeld positief. De Vlaamse socialisten eisen evenwel een volksvertegenwoordiging die over de nodige budgettaire, wetgevende en controlerende bevoegdheden beschikt.  De politieke betekenis van de Europese verkiezingen gaat zelfs veel dieper. Het is een uitstekende gelegenheid om uit te maken welk Europa we eigenlijk willen.  Ons Europa beperkt zich immers niet tot het streven naar een technocratische superstaat waarbij democratie en inspraak in de kou blijven staan. Wij willen een open, humane en pluralistische samenleving. Een Europa waarvan de integratie verloopt met eerbied voor de verscheidenheid van culturen en tradities. Een samenleving die inzake democratie, gelijkheid en de bescherming van de menselijke rechten en vrijheden aan de spits staat.  Het Europa dat ons voor ogen staat is evenmin dat van een nieuw chauvinistisch machtsblok met eigen invloedzones en eigen satellietlanden. Ook niet het Europa van de koude oorlog of dat van een egoïstische of protectionistische handelsmacht.  Wij willen een Europa dat een actieve vredespolitiek voert. Een Europa dat ijvert voor ontspanning tussen Oost en West, voor samenwerking tussen Noord en Zuid, voor concrete solidariteit met de ontwikkelingslanden.  Ons Europa is evenmin dat van de multinationale ondernemingen, van bank- en zakenwereld, van monetaire speculatie en fiscale fraude en van de onmacht om de werkloosheid terug te dringen . In het Europa, zoals wij dat willen, staat de economie in dienst van de mens en niet omgekeerd.  Kortom wij willen een democratischer, vooruitstrevend en socialer Europa. Een Europa waarvan de samenleving vrijer en menselijker is. Een vredelievend en onafhankelijk Europa dat open en solidair is ten opzichte van de rest van de wereld.  - Reële budgettaire wetgevende en controlerende macht voor het nieuwe rechtstreeks verkozen Europees Parlement.  - Prioriteit voor de bestrijding van de werkloosheid in het bijzonder door arbeidsduurverkorting.  - Invoering van de economische en monetaire unie.  - Daadwerkelijke controle op de multinationale ondernemingen.  - Vertegenwoordiging van de verbruikersorganisaties in de economische sociale en financiële Europese organen.  - Doorgedreven industriële samenwerking.  - Ontwikkeling van een Europees consumentenbeleid.  - Uitbreiding van de Europese Gemeenschap tot Griekenland, Spanje en Portugal.  - Verdere uitbouw van een progressief Europees ontwikkelingsbeleid.  - Bekrachtiging door België van het Europees Sociaal Handvest ondertekend te Turijn in 1961.  - Sluiten van collectieve kaderakkoorden op Europees sectorieel en intersectorieel vlak.  - Vertegenwoordiging van de arbeidersorganisaties in de economische, sociale en financiële Europese organen.  4. ONTWIKKELINGSBELEID.  Zolang er niets tegen de onrechtvaardige verdeling van de -materiële middelen wordt gedaan, blijven begrippen als vrede en veiligheid ijdele taal. Wij ijveren voor een nieuwe internationale economische orde die moet uitmonden in een rechtvaardiger inkomensverdeling ten voordele van de armste groepen uit de armste ontwikkelingslanden.  Het beleid moet afgestemd zijn op medezeggenschap van de landen zelf, met als doel dat ze zichzelf vooral op sociaal- economisch en politiek gébied onafhankelijk kunnen opstellen. Dit beleid moet eerbied opbrengen voor hun eigen cultuur en hun eigen waarden, daar vooral gericht worden op de noden van het ontwikkelingsland zelf.  In het belang van de werkgelegenheid in eigen land, moet onze hulp gericht worden op de productie van hoog gespecialiseerde technologie. Onze eigen technologische vooruitgang In sectoren die beantwoorden aan de behoeften van de ontwikkelingsland kan, vervolgens, ook ten dienste worden gesteld van hun eigen  ontwikkeling.  Hulp moet dienen om de levens- en ontwikkelingsvoorwaarden van deze landen te verbeteren, niet om hun bewapening te bevorderen en corruptie in de hand te werken. Ook moet erover gewaakt worden dat ons ontwikkelingsbeleid zich richt op het belang van de plaatselijke bevolking zelf.  Voor ons is het ook duidelijk en essentieel dat de omvang van de hulpverlening moet opgedreven worden tot l % van ons nationaal product. Daarbij moeten controlemiddelen warden vastgesteld waardoor multinationale ondernemingen gedwongen worden zich te schikken naar de regels van het algemeen belang. Er moet eveneens opgetreden warden tegen de speculatie door het opstellen van een programma voor marktbeheersing en stabilisering van de grondstofprijzen.  - Het ontwikkelingsbeleid moet gericht worden op de belangen van de volkeren van de derde wereld; het mag niet ten dienste staan van de privé-belangen en multinationale ondernemingen.  - Koppelen van de hulpverlening aan een betere bescherming van de rechten van de mens.  - Kwijtschelden van de schulden van de arme landen van de Derde Wereld die een beleid voeren ten gunste van het grootste deel van de bevolking.  - De werkelijke openbare ontwikkelingshulp dient te worden verhoogd tot 0.7 % van het B.N.P. kwalitatieve verbetering van deze hulp is een dringende noodzaak, militaire bijstand, uitbetaling van pensioenen e.d.m. zijn geen ontwikkelingshulp. Geïntegreerde landbouwprojecten, het plannen van een research inzake zachte technologie voor de Derde wereldlanden enz. Zijn dat duidelijk wel.  - Het erkennen en respecteren van het feit dat de ontwikkelingslanden zelf beslissen over het gebruik van de natuurlijke rijkdommen.  - Een internationale code dient te worden overeengekomen m.b.t. de import van technologische kennis in de derde wereld en de export van de winsten.  - Een internationale planning dient te worden uitgewerkt voor de overdracht van industriële activiteiten, gecombineerd met export-import afspraken. In de geïndustrialiseerde landen moet de overdracht gepaard gaan met een dwingende nationale planning inzake vervangingstewerkstelling.  - Voedselstocks dienen te worden aangelegd als element van een wereldwijd systeem van voedselvooziening.  - De Vlaamse socialisten stellen zich op als verdedigers van die ontwikkelingslanden en bevrijdingsbewegingen die een socialistisch ontwikkelingsbeleid voorstaan.  - Het Belgische ontwikkelingsbeleid moet losgerukt worden uit zijn postkoloniale traditie, waarbij de inspanningen hoofdzakelijk gericht zijn op Zaïre en meestal door louter commerciële en geopolitieke redenen zijn ingegeven.  - Hervorming van de administratie op basis van pariteit onder Nederlandstaligen en Franstaligen en culturalisering van bepaalde begrotingskredieten, zodat elke gemeenschap deze kredieten naar eigen inzicht kan aanwenden.  5. EEN DEFENSIEBELEID GERICHT OP ONTSPANNING.  De Vlaamse socialisten menen dat ons land een belangrijke taak te vervullen heeft bij het vrijwaren van de ontspanning en het streven naar de geleidelijke afbouw van de militaire blokken. Slechts in dat ruime verband krijgt onze defensiepolitiek zijn betekenis. In een wereld die beheerst wordt door de rivaliteit tussen machtsblokken aanvaarden de socialisten dat onze veiligheid verzekerd wordt binnen het kader van een alliantie. Dit mag echter niet leiden tot politieke voogdij van de machtige over de kleine, en evenmin tot politieke of militaire inmenging, onder de dekmantel van samenhorigheid. Onze defensie noot verzekerd worden door een open en democratisch ingestelde krijgsmacht, die de belangrijke middelen, waarover ze beschikt, optimaal aanwendt. Dit laatste is in de afgelopen jaren niet altijd het geval geweest. Noch wat de doelmatigheid noch wat de klemtonen bij de besteding betreft. Hierbij kan worden verwezen naar de verwaarlozing van het personeel ten voordele van de materiaalaankopen.  Daarom zal geijverd worden voor:  - een begroting voor landsverdediging die wordt aangepast aan de algemene eis tot soberheid en sanering van de openbare financiën (sinds vijf jaar besteden wij ruimschoots meer dan de 3% die de ISHVO aan zijn leden vraagt !), rost een degelijke uitgavenplanning, net ruimere aandacht voor het personeel en rost  strengere controle op de prijzen en doelmatig parlementair kijkrecht.  - een leger dat zijn taken aankan, mits, na overleg roet onze partners, een herschikking van onze opdrachten en een geleidelijke terugtrekking van onze strijdkrachten uit Duitsland.  - de militairen die, via een opener en soepeler rekrutering en opleiding, en door hun volwaardige opname in het openbaar ambt, steeds meer in de gemeenschap worden geïntegreerd.  - neer aandacht voor de talrijke sociale en algemeen menselijke problemen die zich stellen voor de Belgische families in Duitsland, de miliciens en het burgerpersoneel.  - De gewetensbezwaarden moeten in het kader van een zinvolle burgerdienst in de sociale , geneeskundige en jeugdsector, recht krijgen op een menselijk minimuminkomen. Ze mogen geen discriminatie inzake duur van de diensttijd ondergaan.  - Rijkswacht zal volledig en uitsluitend onder de bevoegdheid vallen van de Minister van Binnenlandse Zaken. Het syndicaal statuut moet verder uitgebouwd werden met inbegrip van garanties voor de uitoefening van deze rechten.  - " - actief onderzoek naar de reconversie van de wapenproductie en promotie van het vredesonderzoek".  - Actief meewerken aan het stopzetten van de bewapeningwedloop door goedkeuring van de socialistische wetsvoorstellen en oprichting van een commissie die werk maakt van de bestudering van problemen inzake omschakeling van de wapenindustrie.  - Initiatieven bevorderen inzake ontwapenings- en ontspanningspolitiek.  - De bewapening van onze strijdkrachten met het neutronenwapen van de hand wijzen.  - Minder prestigeaankopen voor het leger en meer aandacht voor het personeelsbeleid.  VI. DE STAATSHERVORMING.  De Vlaamse socialisten blijven streven naar een diepgaande hervorming van  's lands instellingen, die beantwoordt aan de verzuchting naar neer autonomie. Zij zullen zich tijdens de komende legislatuur dan ook terdege inspannen om de herziening van de grondwet tot een goed einde te brengen.  Een dergelijk omvangrijk werk zal evenwel niet rond geraken zonder een voorafgaande overeenstemming tussen een brede waaier van Vlaamse en Franstalige politieke krachten.  Het ligt voor de hand dat de besprekingen met het oog op een nieuw vergelijk in hoofdzaak zullen gevoerd worden van gemeenschap tot gemeenschap. Dit neemt niet weg dat de Vlaamse socialisten ook de eigen standpunten hardnekkig zullen verdedigen, o.m. met het oog op de bescherming van de ideologische en filosofische minderheden en met een open en progressieve aanpak.  Vanuit het besef dat na de verkiezingen zulke gesprekken alleszins opnieuw op gang moeten worden gebracht, wensen de Vlaamse socialisten louter communautair opbod te vermijden.  Anderzijds geven zij er zich ten volle rekenschap van dat het gemeenschapsakkoord op wezenlijke punten dient te worden herzien, ook al zullen heel wat elementen daarvan ook morgen waardevolle hoekstenen vormen voor een nieuw vergelijk. Met het oog hierop zullen de Vlaamse socialisten zich laten leiden door volgende beginselen.  1. ALGEMEEN.  1. De nieuwe staatsstructuren dienen te worden opgebouwd rond een zo duidelijk en functioneel mogelijk omlijnde bevoegdheidsverdeling. Hierbij moet worden vermeden dat bevoegdheden die logischerwijze samen horen kunstmatig uit elkaar worden getrokken.  2. De nood aan een doeltreffend nationaal bevoegdheidspakket blijft ook in de toekomst bestaan, zowel op het gerechtelijk, economisch, sociaal, financieel en monetair vlak, als inzake buitenlands beleid en defensie.  3. Het onderwijs dient buiten de communautaire twisten te blijven Dit betekent dat het huidig systeem van schoolpact en schoolvrede dient bewaard te blijven.  4. Met het oog op een zo eenvoudig en efficiënt mogelijke structuur, wordt de nadruk gelegd op de tweeledigheid.  5. Voor belangentegenstellingen en voor betwistingen omtrent bevoegdheden dient een precieze conflict- regeling te worden voorzien.  6. De toekenning van eigen bevoegdheden dient gepaard te gaan met eigen financiële verantwoordelijkheid.  7. In plaats van drie gewestraden en twee gemeenschapsraden willen wij ons beperken tot twee rechtstreeks verkozen gemeenschapsparlementen, elk bevoegd voor de eigen gemeenschapsaangelegenheden evenals in Vlaanderen en Wallonië voor de regionale materies. in Brussel functioneert een gewestraad en een gewestexecutief volgens de aanduidingen varvat in punt 2.2.  8. Elk gemeenschapsparlement kiest zijn eigen uitvoerend orgaan.  9. Het probleem van de provincies als administratieve schakel dient opnieuw ter hand te worden genomen.  2. BRUSSEL EN OMGEVING.  1. Het probleem Brussel is voor de Vlaamse socialisten veel meer dan een taalkwestie. Het gaat in wezen om de betrekkingen tussen de beide gemeenschappen. Brussel hoofdstad is niet denkbaar zonder betekenisvolle Vlaamse aanwezigheid. Dit houdt in dat de Vlamingen te Brussel zowel op regionaal als op gemeentelijk vlak gelijkwaardige beslissingsmacht moeten krijgen.  2. Brussel dient een stadsgewest te zijn net een eigen rechtstreeks verkozen raad, bevoegd voor nader te bepalen regionale materies. De verkiezing van de leden ervan geschiedt op taalkundig gesplitste kandidatenlijsten. De raad verkiest het executief, waarin de Vlamingen een gegarandeerde vertegenwoordiging alsook een gewaarborgde medebeslissingsmacht hebben.  3. De negentien Brusselse gemeenten dienen gefusioneerd tot een kleiner aantal. De werking ervan gebeurt op basis van taalgroepen. De Vlaamse minderheden krijgen een gewaarborgde minimum vertegenwoordiging en een gegarandeerde beslissingsmacht.  4. De voogdij over de Brusselse gemeenten blijft bij de Centrale Overheid.  5. De huidige taalwetgeving moet ongewijzigd behouden en toegepast worden.  6. Voorkeur dient te gaan naar een territoriaal zuivere oplossing waarbij het randgebied volledig onder de bevoegdheid van het Vlaams Parlement valt en de verfransing van Vlaams Brabant verder wordt belet.  7. Halle-Vilvoorde dient een afzonderlijk kiesarrondissement te worden.  XXX
