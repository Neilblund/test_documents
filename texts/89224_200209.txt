Од своето основање, Либерално-демократската партија се залага:
да се чува интегритетот и суверенитетот на државата, родена со неброени жртви, прекројувака на многу тркалезни маси, со беспримерно ограбуван, раселуван и до ден денешен негиран народ;
да се развива како унитарна држава на рамноправни граѓани во која секој поединец ќе има можности да обезбеди пристоен и безбеден живот;
да изградиме силни институции кои ќе бидат способни да го бранат и одбранат националниот и државниот идентитет,
да обезбедат максимална заштита на индивидуалните права и слободи на своите граѓани, независно од етничката, верската, политичката или половата припадност;.
да етаблираме рационална државна администрација која ќе биде квалитетен сервис на граѓаните (од чии средства се финансира) и која ќе остава доволно простор за развој на цивилното општество врз принципите на либералната демократија;
да ја интегрираме Република Македонија во Европската унија
и евро-атланските безбедносни структури, потврдувајќи дека нашата нација и држава може успешно да ги гради и ужива највисоките цивилизациски придобивки;
да го дадеме нашиот полн придонес за демократски и економски просперитет на Југоисточна Европа и на Балканот кој дефинитивно ќе ги остави зад себе конфликтите, омразата, историските атавизми, отворајќи нова страница за целосен социо-економски просперитет.
Република Македонија, за жал, не доби управувачко лидерство, власт со визија, со искрена посветеност, со доволно патриотски чувства и компетентност да реализира таква стратешка ориентација.
Во 1998-та година доби власт, на чело со ВМРО-ДПМНЕ, која свесно или со фројдовско самопортретирање изјави дека се дотогаш изграденото ќе биде "срушено", иако тогаш малкумина поверуваа во таа Нероновска закана.
Малкумина, зашто мнозинството заморено од долгогодишните ветувања за подобро утре, едноставно сакаше да верува дека конечно ќе се соочиме со вистински, длабоки, фундаментални и позитивни реформи и промени од кои катадневно ќе бележиме напредок во демократија, безбедноста и економскиот живот.
И наместо просперитет, Македонија ја доживеа својата нова пустош.
Недозреаната, екстремно алчна, корумпирана и, според последиците, антимакедонска гарнитура на чело со лажниот патриот, маркофилот, доларофилот, ранчофилот, јахтофилот Љубчо Георгиевски, буквално ја запали Македонија.
Ја втурна во војна, цело време глумејќи одбрана.
Од романтичарски идеи за проширување на Државата, стигнаа до предлози и реализација на нејзината поделба.
Од вербалната битка за јакнење на суверенитот на земјата, стигнаа до бројни меѓународни протектори и неформални администратори.
Од ветувања за стоилјадни вработувања во една година, стигнаа до над сто илјади нови отпуштени од работа.
Од ветувања за борба против корупцијата, ја искачија земјата на врвот иа корумпираните држави во светот.
Од земја со пристоен углед во светот, направија земја на несериозни луѓе.
Од ветувања за намалување на социјално загрозените не доведоа до земја во која речиси четвртина од населението живее со помалку од еден долар дневно, вртоглаво ширејќи го кругот на сиромаштијата, безнадежноста и бездомништвото.
Последен час е да го спречиме ова пустошење на земјата и оваа апокалиптична закана по нашата иднина и како држава и како нација.
Пиберално-демократската партија ги повикува сите оштетени граѓани на Република Македонија да се придружат во битката за излез од оваа тешка, драматична криза во која неодговорните и корумпирани лажни патриоти ја втурнаа нашата земја.
Ги повикуваме да го дадат својот глас за луѓето кои веруваат дека Република Македонија може да биде изведена од вкупната криза преку следнава политика, со следниве ставови и решенија:
I. Нашата стратегија за радикално намалување на сиромаштијата
Во првите 100 дена нашата влада ќе ја започне реализацијата на нашата стратегија за радикално намалување на сиромаштијата
Растечката сиромаштија во државата ја гледаме како најголема закана за стабилноста на земјата,
како најслаба алка во синџирот наречен услови за одбрана на суверенитот и интегритетот на земјата.
Кога луѓето зборуваат за човековите права, најчесто ги имаат на ум политичките права какви што се: слободата на здружувањето, слободата на говорот, слободата на печатот.
Многу често се забораваат економско-социјалните и културните права на човекот.
На пример: правото на доволно храна, социјална сигурност, здравствена грижа, вработување, образование, здрава животна средина.
Во член 25 од Општата декларација на Обединетите Нации за човековите права (1948 год.) се вели: "Секој има право на животен стандард соодветен за здравјето, за неговото добро и за доброто на неговото семејство, вклучувајќи ја храната, облеката, домот, медицинската грижа и нужните социјални услуги".
Владата на Георгиевски и Џафери драматично го зголеми бројот на обесправените по овој основ.
Сиромашните луѓе, тие што имаат приходи под егзистенцијалниот минимум, ја достигнаа бројката од околу 1/4 од вкупната популација.
Бројот на невработени во овој период се зголеми за нови сто илјади,
а бројот на семејства што примаат социјална помош достигна над 80.000.
Секоја година категоријата сиромашни се зголемува за нови дваесетина илјади очајници.
Исто така, секоја година најмалку десетина илјади лица во најпродуктивниот период од својот живот се иселуваат од државата.
Причините се познати:
немавме Влада и Парламент способни за успешни реформи.
Тие не обезбедија услови за одржлив динамичен стопански раст.
Напротив, предизвикаа војна и општ хаос.
He понудија стратегија за намалување на невработеноста, што е најголема причина за сиромаштијата.
Сета енергија ја потрошија за разграбување на државните фирми,
за злоупотреба на јавните финансии
и за затворање на т.н. загубари.
Ги онеспособија институциите на системот преку невиден процес на негативна кадровска селекција и нивна партиска и лична функционализација.
Преку инсталирање на насилството во сите сегменти на општеството ја оневозможуваа пазарната и политичката конкуренција.
Одржуваа состојба "ни војна ни мир" заради најпримитивни лични интереси, а според многумина и заради крајно опасни инородни државни интереси.
Останаа без елементарна почит од т.н. меѓународен фактор.
Во такви услови ширењето на сиромаштијата, невработеноста, криминалот и насилството беа логични перформанси на оваа власт.
Затоа, нашата концепција за совладување на сиромаштијата ветува:
1. Стратегија и мерки за остварување одржлив и динамичен стопански раст
Нема совладување на сиромаштијата без динамичен и одржлив стопански раст.
Македонија не смее да си дозволи долгорочен годишен раст на бруто домашниот производ помал од 5-6%, ако сака да отвори процес на намалување на сиромаштијата, невработеноста и вкупната социјална криза.
Нашата економска програма ќе го овозможи тоа.
за таа цел:
1.1. ЌЕ СОЗДАДЕМЕ УСЛОВИ ЗА ЗГОЛЕМУВАЊЕ НА ИНВЕСТИЦИИТЕ ВО СТОПАНСТВОТО
Бруто инвестициите во основни средства треба да се зголемат од 17-18% од бруто домашниот производ (колку што изнесуваа во последните неколку години) на 25-30%, бидејќи без таков обем на инвестиции, се разбира со нивна соодветна ефикасност, нема динамичен и одржлив стопански раст.
Зголемувањето на обемот на инвестициите ќе го оствариме со:
• Зголемување на домашното штедење
Ќе подготвиме амбиент, сегашниот обем на штедење од околу 15% во бруто домашниот производ да се зголеми на околу 25%, бидејќи речиси нема примери во светот, освен некои исклучоци, да се остварува динамичен и одржлив раст без високи стапки на домашно штедење.
Заради тоа:
ќе ја унапредиме законската рамка и ќе обезбедиме нејзина консеквентна примена - за да се минимизира ризикот од депонирањето штедни влогови на граѓаните во банкарскиот систем на државата;
ќе прекине практиката на ВМРО-ДПМНЕ насилно да се освојуваат банки и со политички интервенци
и да се одржуваат или креираат банки кои што при првиот судир со реалната конкуренција ќе банкротираат;
усвоената и применета легислатива ќе бидат прецизно разработени и јавно секому познати: одговорноста, ризикот и правата на штедачите, на банките и на државата.
Co тоа ќе се спречат хаварии од типот на ТАТ,
како и политички манипулации и решенија кои последиците, наместо врз одговорните ги префрлуваат врз грбот на граѓаните кои за таквите хаварии и финансиски дубиози немаат никаква одговорност.
• Ќе ја забрзаме реформата на банкарскиот систем, без чија ефикасност и виталност нема успешен процес на штедење и инвестирање.
Нашиот банкарски сектор продолжува да страда од структурни проблеми.
Од една страна, бројот на банки е голем, од друга страна постои недоволна конкуренција, бидејќи двете најголеми банки, Комерцијална и Стопанска, држат околу 2/3 од вкупните депозити.
Банките се оптоварени и задушени, како од непродуктивните заеми (не-наплативи или сомнителни за наплата) во обем од вчудоневидувачки 35%, така и од ниската ефикасност што ја покажуваат до сега.
затоа:
□ќе ги стимулираме процесите на побрзо реформирање на банкарскиот сектор;
ќе ги елиминираме политичките критериуми во односот кон банкарството;
ќе го преоцениме решението што го нуди оваа влада за доделување на т.н. "големо овластување" на банките за финансирање на мали бизниси со основачки влог од 4 милиони евра, бидејќи на индиректен начин ја доведува во прашање смислата на цензусот за општите банки со основачки капитал од 9 милиони евра, a со исто такво овластување за работа;
ќе се спротивставиме на решението на актуелната влада со кое се овозможува некакво автоматско прераснување на штедилниците во банки.
Тоа се два вида многу различни финансиски организации и нивното основање треба да се врши според сосема одвоени процедури;
заедно со Народната банка ќе продолжиме да ги унапредуваме законодавството и практичната примена на функцијата супервизија, како најважна превентивна мерка од евентуални шокови во банкарскиот систем кои имаат катастрофални последици за процесот на штедење и инвестирање;
со одделни решенија за зголемување на финансиската дисциплина, за забрзување на стечајните постапки и ликвидации, со забрзано функционирање на хипотекарното и вкупното заложно право, како и со решенијата во сметководствениот сиотем - ќе го забрзаме чистењето на непродуктивните заеми на банките и ќе ја стимулираме нивната ефикасност;
тоа бездруго ќе се одрази позитивно врз процесот на штедење и инвестирање;
заедно со мерките во сферата на банкарството и со кредитно-монетарната политика, со политиките за развивање на пазарот на пари и капитал, ќе водиме политика на драстично намалување на каматните стапки, како еден од базичните услови за зголемување на инвестициите во земјата.
Во најкус можен рок ќе ги воведеме сите политики што ќе доведат до приближување и изедначување на цената на капиталот на домашниот со онаа на странските финансиски пазари;
□ сите овие мерки треба да доведат и до отстранување на големата, неодржлива и неприфатлива разлика меѓу активните и пасивните камати.
• Ќе подготвиме план за намалување на јавните расходи на државата
За таа цел:
□ќе водиме политика на побавен раст на јавните приходи од растот на бруто домашниот производ;
□со нашата фискална политика ќе го намалиме учеството на расходите на општата државна власт во бруто домашниот производ;
Сегашното учество на расходите на општата државна власт од околу 34% во 2000 година, потоа околу 41% во 2001 година и планираните 38% во 2002 година се нешто под, но во основа блиску до најголемиот број земји кандидати за прием во Европската Унија.
Во информациите од ММФ наоѓаме дека даночното оптоварување во земјите на ОЕЦД е околу два пати повисоко (38%) од истото во земјите во развој (18% од БДП),
а Република Македонија е многу поблиску до групата земји во развој, отколку до првично споменатата.
Нашиот план е:
на крајот од првиот мандат нашата влада да го намали учеството на расходите на општата државна власт во бруто домашниот производ за 3 процентни поени, што на сегашната големина на бруто домашниот производ претставува годишна заштеда од 110-120 мил. долари,
а пак на претпоставено зголемената сума на бруто домашниот производ за четиригодшниот период од само 20% тоа ќе произведе годишна заштеда од околу 140 милиони долари.
Co други збророви, за еден мандатен период само по тој основ на стопанството и на граѓаните би им останувале пари за инвестиции и сопствена потрошувачка од најмалку половина милијарда долари.
♦Ќе подготвиме амбиент за поголем прилив на странски инвестиции
Co сегашниве политики на Владата на Георгиевски и Џафери, Македонија се наоѓа на дното од скалата на транзициони земји според приливот на странски директни инвестиции.
Распродажбата на најпрофитните, згора и монополски јавни претпријатија не може да се смета за успех во билансот на привлекување странски инвестиции во Македонија.
Светското искуство покажа дека најмалку странски инвестиции доаѓаат кога се нудат само даночни стимулации.
За нив е потребно цело мноштво обезбедени фактори, како што се:
природни ресурси;
политичка стабилност;
транспарентен и стабилен регулативен систем;
развиена инфраструктура;
обучена работна сила;
успешно ограничување на корупцијата, митото и криминалот.
Според тоа, нашата понуда за странскиот капитал, пред се, ќе опфаќа:
максимална грижа за да се оствари трајна политичка и безбедносна стабилност, како прв приоритет на земјата;
транспарентен и стабилен регулативен систем;
генерално унапредување и обезбедување на владеењето на правото;
натамошен развој на неопходната инфраструктура;
отстранување на огромната корупција и криминал во земјата, бидејќи таков амбиент може да биде привлечен само за светското подземје, но не и за добриот и долгорочен бизнис, за инвестирање на долг рок;
развој на регионалната инфраструктура
и отстранување на регионалните бариери за слободно движење на стоки, капитал и луѓе.
Наведените политики за зголемување на домашното штедење, на директните странски инвестиции и за разумно задолжување во странство, очекуваме (во прифатлив временски период) да обезбедат годишните бруто инвестиции да достигнат триесетина проценти од бруто-општествениот производ на земјата.
Или, според сегашната негова големина, секоја година бруто инвестициите да изнесуваат околу една милијарда долари.
Либерално-демократската партија смета дека само со таков обем на долгорочно инвестирање и со негова просечна ефикасност, може да очеку-ваме стапки на стопански раст од околу 5-6% годишно, па и повеќе,
а со тоа и отворање на поинтензивен процес на вработување
и намалување на сиромаштијата.
2. Национален договор за зголемување на вработувањето помеѓу Владата, синдикатите и работодавачите
Во првите 100 дена ќе подготвиме и ќе понудиме национален договор за зголемување на вработувањето помеѓу Владата, синдикатите и работодавачите
Договорот ќе претставува напор да се поттикне мобилноста на трудот, неговата флексибилност, гарантираното создавање нови работни места, елиминирањето на "дивовработените", односно нивно пријавување и осигурување;
Договорот ќе ги прецизира обврските на сите партнери одделно:
-на синдикатите, по прашања за кои треба да покажат поголема флексибилност;
на работодавачите, за бројот на лицата што треба да ги вработат под определени услови и според определена возраст и време на чекање;
на Владата, за финансиските обврски спрема невработените и нововработените,
за доквалификациите и преквалификациите што се нужни за да се вратат невработените на пазарот на трудот.
Усвојувањето на Договорот ќе претставува и формален и суштински израз за готовноста на нашата Влада прашањето за решавање на невработеноста да го издигне како приоритетен државен интерес и највисока цел.
Веруваме дека политиката и мерките за драстично зголемување на обемот на инвестициите, како и националниот договор за вработување помеѓу трите партнери во земјата ќе доведат до сигурно и драстично намалување на невработеноста и сиромаштијата, секако, во спрега со следниве мерки и политики за кои се залагаме:
2.1. ЗА СТАБИЛНА И ПРЕДВИДЛИВА ЕКОНОМСКА ПОЛИТИКА И ИЗГРАДБА НА СТАБИЛЕН СТОПАНСКИ СИСТЕМ
• за бизнис активностите нема ништо полошо од чести измени, честопати спротивни на економската политика и на решенијата во стопанскиот систем.
Оваа ужасна практика, карактеристична и за Владата на Георгиевски и Џафери, ќе ја оставиме зад нас како скапо платена поука.
2.2. ЗА ЗАКОНОДАВСТВО ВО ФУНКЦИЈА НА ЗАШТИТА И ОБЕЗБЕДУВАЊЕ АМБИЕНТ ЗА НЕПРЕЧЕНА КОНКУРЕНЦИЈА
• антимонополските прописи ќе бидат целосно разработени и чесно применувани.
Сегашното тело во рамките на Министерството за економија (составено од осум службеника, Директор и три члена именувани од Владата, плус двајца правници и двајца економисти), овластено да санкционира определени спојувања и аквизиции, да санкционира злоупотребм на доминантни позиции со преземања, проценување на практики и спогодби кои можат да предизвикаат рестрикција на конкуренцијата, не претставува ни сенка од тоа што треба да биде.
Тоа тело е под команда на оние што генерално ја уриваат пазарната економија и владеењето на правото и кои што за било каква провизија се готови селективно да ги примеиуваат или суспендираат законите.
Ќе понудиме решение за стручно екипирање на тоа тело
и за дејствување без политички и лобистички притисоци.
Ќе понудиме форма за негова поголема самостојност.
2.3. ЗА СИСТЕМ ШTO НАМЕТНУВА ПАЗАРНА ДИСЦИПЛИНА
• наметнувањето пазарна дисциплина врз наследените претпријатија е императив за да се соочат со безалтернативноста на нивното преструктуирање и на тој начин да станат попродуктивни и способни за конкуренција со новите, кои се попродуктивни и со пониски цени.
2.4. ЗА СИСТЕМ ШТО ГО ОХРАБРУВА, ОЛЕСНУВА И МАКСИМАЛНО ПОЕДНОСТАВУВА ОСНОВАЊЕТО НОВИ ПРЕТПРИЈАТИЈА
ќе креираме позитивна инвестициона клима во која преструктуираните и новите претпријатија ќе имаат поттици да апсорбираат работна сила и средства(капитал).
Истовремено, ќе ги редуцираме високите даночни оптоварувања;
ќе ги поедноставиме регулативните процедури;
ќе обезбедиме реална заштита на сопственичките права;
ќе градиме базична инфраструктура што ќе обезбеди натпреварувачко пoлe помеѓу старите, реконструираните и новите претпријатија;
ќе градиме законски и судски систем што нема да биде пречка за раст на новите претпријатија.
Укажуваме дека:
анализата на Светската банка за десетгодишниот период во транзиционите земји сугерира дека новите претпријатија мора да го надминат прагот од околу 40% апсорбирана вработеност пред да можат да станат мотор на растот.
Во Чешка, Унгарија, Литванија и Полска рапидно нараснаа нови претпријатија кои апсобираа над 50% од вработеноста.
Во Европската Унија, во новосоздадената вредност тие учествуваат со 55-65%.
Во Русија, Украина, Казахстан и таканаречениот Западен Балкан, овие вредности многу заостануваат.
2.5. ЗА ЕКОНОМСКИ РАЗВОЈ НА СТОПАНСТВОТО БАЗИРАН ВРЗ ПРОЕКТНИОТ ПРИНЦИП
Нашата економска концепција за развој на стопанството, поддржувајќи го пред се проектниот принцип ќе се потпира врз неколку базични определби
• поддршка на проекти што поаѓаат од расположливоста на факторите на производството
Оскудноста на факторот капитал и високата неангажираност и расположливост на факторот работна сила, во оваа етапа бара поголема поддршка на проекти со кои ќе се вработуваат повеќе лица.
Од тие причини, и политиката за програмирање на структурата на даночните приходи, која ќе се придвижува во правец на поголемо учество на непосредните даноци, ќе води сметка за намалување на цената на работната сила, односно за намалување на плаќањата по основ на вработен кои со сегашниот систем на придонеси ја дуплираат цената на работната сила.
• поддршка на проекти што не трошат многу енергија по единица производ
Тргнувајќи од фактот дека сме земја со исклучителен недостиг од природни извори на енергија;
дека нејзиното користење претставува директен трошок;
дека особено определени видови на користење енергија ја загадуваат човековата околина;
дека веќе сега (во услови на прилично редуцирана економска активност) недостигот од енергија е голем и дека нашата зависност од странски држави некритички се зголемува,
нашата Влада во првата година од својот мандат ќе усвои соодветна енергетска стратегија на земјата којашто строго ќе води сметка за наведените факти.
• поддршка на проекти што не ја загрозуваат и загадуваат околината
Македонија нема да стане пристојно место за живеење, доколку не успее да ги сочува воздухот "чист, водите незагадени, почвата неконтаминирана.
Затоа нема друго решение освен во цената на економскиот раст да се вгради и еколошката цена.
Сегашната состојба укажува дека:
Нашата еколошка свест е на драматично ниско ниво
и дека галопирачки ја деградираме природната средина со сите нејзини последици;
Националниот акцирнен план за заштита на околината претставува повеќе средство за пропагандистички цели на одговорните, отколку средство за вистинска акција;
нашето законодавство е слабо и несообразено со легислативата на Европската Унија, а и тоа што го имаме се крши долж и попреку како и да не постои;
административниот капацитет на секторот е екстремно слаб.
- ќе го комплетираме законодавството за заштита на околината и ригорозно ќе го спроведуваме;
ќе ги зајакнеме релевантните институции и ќе креираме нови што ќе гарантираат примена на законите и подобра идентификација и алокација на одговорноста на сите инволвирани страни во оваа сфера;
ќе ја развиваме соработката со соседните земји во рамките на програмата за регионална еколошка реконструкција.
• рационална популациона политика во функција на економскиот раст и развој на земјата и на нејзината вкупна безбедност
ќе стимулираме порамномерна просторна разместеност на населението;
ќе развиеме ефикасна миграциона служба што ќе располага со прецизни податоци за емиграционите и имиграционите движења во земјата и којашто стриктно ќе ги применува прописите од оваа сфера;
ќе го поттикнуваме враќањето на иселените лица од земјата, особено на високообразовани и стручни лица кои се здобиле со нови знаења и искуства во развиениот дел од светот;
преку реализација на нашиот целосен економски проект за намалување на сиромаштијата и остварување стабилен и динамичен развој, како и со унапредување на демократијата, убедени сме дека ќе го спречиме натамошното иселување од земјата кое под водство на актуелната власт поприми драматични размери.
2.6. РЕШЕНИЈА ЗА РАЗВОЈ НА БЕРЗАТА НА КАПИТАЛОТ
Македонската берза на капитал игра маргинална улога во финансирањето на економијата, бидејќи нејзината пазарна капитализација изнесува само околу 1% од бруто домашниот производ.
□ ќе ги разгледаме сите можности за фискално стимулирање што повеќе-фирми да се определат нивните акции да котираат на берзата;
ќе ја едуцираме јавноста да ја ползува берзата како пазар на капитал и да тргува на неа;
ќе усвоиме соодветна законска регулатива за заштита на акционерите, особено малите;
меѓу другото, ќе понудиме поинакво законско решение против нерационалната дисперзија на сопственоста во фирмите што сопственички се трансформираат, наместо сегашниот институт на пренесено право на управување од малите акционери врз менаџерските тимови кое, за жал, во многу случаи стана средство за узурпирање на правата на малите акционери;
долгорочното поседување акции, гледано од даночен аспект, ќе го изедначиме со инвестициите во нови фирми, во нови проекти и нивното проширување;
со посебни прописи ќе уредиме и овозможиме т.н. постапки на секуритизација, односно пакување на бројни, за пазарот неатрактивни активи, какви што се на пр. хипотекарните заеми, во "групи" кои ќе бидат пазарно поатрактивни.
Ова, поради фактот што индивидуалните хипотеки обично не се атрактивни за пазарот, бидејќи носат премногу ризик.
Штом хипотеките стануваат пазарно поатрактивни, се овозможува да бидат финансирани и со пониски камати.
2.7. ЦЕЛОСНА РЕФОРМА НА ПАЗАРОТ НА ТРУДОТ
ќе бидат подобрени евиденцијата и критериумите за вистинските невработени;
ќе се изврши детална анализа за целеисходноста на средствата што се собираат и трошат преку фондот на Заводот за вработување на Република Македонија;
во структурата на трошоците на Заводoт за вработување, драстично ќе се зголемат издатоците за преквалификација на привремено невработените.
Недопустливо е, од над 5 милијарди денари вкупни расходи на Заводот за врабртување, само 110 милиони денари да се издвојуваат како надоместоци за стручни преквалификации;
ќе понудиме решенија, исплатите до домакинствата и физичките лица, преку договор со приватни бизнисмени и со одделни државни органи кои започнуваат или треба да започнат јавни работи и јавно-правни инвестиции, да бидат ставени во функција на делумно или целосно вработување на лицата кои се на списоците на Заводот како баратели на работа;
ќе стимулираме решенија што ја зголемуваат флексибилноста на пазарот на работната сила;
синдикатите, во рамките на националниот договор за вработување, ќе договориме политика за искоренување на нелегалните вработувања, зашто лицата со таков статус немаат елементарна заштита од повреди при работа, немаат социјално и здравствено осигурување.
2.8. ЗА ЕФИКАСЕН СИСТЕМ ЗА ЗАШТИТА НА СИТЕ ВИДОВИ СОПСТВЕНОСТ
Остатоците од социјалистичкиот однос спрема сопственоста се уште се видливи.
Системот и особено неговата (не)имплементација не го обезбедува уставното начело за неприкосновеност на сопственоста и правата од неа.
Се соочуваме со:
- безброј примери на нереализирани регуларни финансиски и хипотекарни побарувања;
- насилно запоседнати деловни и други објекти;
нереализирани права по основ на Законот за денационализација;
оспорувани договори од приватизациони постапки;
вонслужбена, самоорганизирана "одбрана" на фирми налик на освојувањето на Дивиот Запад и на методите од т.н."првобитна акумулација";
насилство врз институтот сопственост, коешто особено го зголеми Владата на Георгиевски и Џафери преку насилни упади на службени лица во разни фирми, наместени берзански трансакции, катастрофални приватизациони постапки, неизвршување на државните обврски кон граѓани и фирми со материјални побарувања од државата по разни основи;
терористички акти на палење, ограбување и насилно истерување од сопствените домови на илјадници граѓани.
Ако состојбата со овој елементарен вид на сопственост е таква, тогаш што останува за интелектуалните, индустриските и комерцијалните сопственички права.
Имено, не постојат елементарни услови за пазарна економија, за ефикасно работење и совладување на економско-социјалните проблеми на луѓето, ако на било кој начин е загрозен институтот сопственост.
Во такви услови не успева било каков проект за борба против сиромаштијата и невработеноста.
Токму затоа, совладувањето на овие фундаментални проблеми во нашата држава е основен приоритет за Либерално-демократската партија.
□ ќе ги преземеме сите нормативни мерки и ќе ги воведеме сите можни практики за заштита на институтот сопственост и на правата од него;
репресивниот апарат на државата нема да врши репресија врз сопственоста и сопственичките права на правните и физички лица, како што тоа го прави сега, туку во согласност со закон, врз тие што ги узурпираат и загрозуваат правата од сопственост;
ќе преземеме неопходни мерки за нормативно уредување и практична заштита на интелектуалните, индустриските и комерцијалните сопственички права.
Спогодбата за стабилизација и асоцијација со Европската Унија не обврзува овие прашања да ги регулираме во период не подолг од пет години од денот на нејзиното потпишување.
На сличен начин како што беше тоа направено во Европската Унија.
He заради нив, туку заради нас ќе го направиме тоа за пократок период;
ќе го подготвиме приемот во Светската трговска организација, станувајќи способни да ги примениме одредбите за стандарди сврзани со трговските интелектуални права.
Во истиот тој период, земјата ќе пристапи кон релевантните мултилатерални конвенции што го регулираат овој сектор.
Поради тоа што одредбите за интелектуалните сопственички права се дел од Спогодбата за стабилизација и асоцијација со Европската Унија, која стапи во сила на 1 јули 2001 година, нашата обврска по овие прашања мора да ја извршиме до 1 јуни 2006 година;
подрачјето на интелектуални, индустриски и комерцијални сопственички права до сега е нормирано со три закони: Законот- за индустриска сопственост од 1993 година, Законот за заштита на распределбата на елементите во интегрирани кола, и Законот за авторски права.
Бидејќи Законот за авторски права е главно во согласност со релевантната Европска легислатива, останува нашата определба за негова стриктна примена.
Меѓутоа, сериозна доработка ќе извршиме на Законот за индустриска сопственост, кој мора да ги вклучи во себе соодветните одредби на Европското законодавство во врска со патентите, заштитните знаци, географските индикации, индустрискиот дизајн и судските и гранични мерки.
Соодветни измени ќе извршиме и во Законот за авторски права согласно Спогодбата за стабилизација и асоцијација (директива 2001/29/ ЕС);
□ ќе го унапредиме административниот капацитет на соодветните институции за ефективна примена и заштита на правата од интелектуална, индустриска и комерцијална сопственост.
Канцеларијата за заштита на индустриската сопственост, Агенцијата за заштитни знаци и патенти во рамките на Министерството за економија и Инспекциската служба за заштита на авторските права во рамките на Министерството за култура претставуваат сериозно ограничување за остварување и заштита на наведените права.
Особено поради недоволниот стручен персонал и лошата опременост, пред се, со информатичко-технолошка опрема, како и поради недостигот на соодветни друштва за менанџирање со авторските права.
Ќе ја унапредиме и работата на сите овластени институции, надлежни од различни аспекти, во доменот на: полицијата, царината, обвинителствата и судовите кои мора да зајакнат со способност за ефективна акција против пиратството и фалсификувањето.
2.9. ЗА УНАПРЕДЕН КВАЛИТЕТ НА ДОМАШНИТЕ ПРОИЗВОДИ И УСЛУГИ ПО МЕРКА НА ЕВРОПСКИТЕ СТАНДАРДИ
Ќе работиме врз создвањето услови за унапредување на квалитетот на домашните производи, услуги и процеси за да се достигнат признатите европски и мегународни нивоа на квалитет.
Без тоа не можеме да ja издржиме конкуренцијата на европскиот и поширокиот светски пазар
Владата на Георгиевски и Џафери има усвоено некаква "Национална програма за квалитет", но како и во сите други сфери, главно блефира, чепка по површината фрлајќи прашина.
Имено:
постои значајна законска празнина во овој сектор што треба брзо да биде пополнета.
Затоа, во најкраток можен рок ќе ги подготвиме и усвоиме законите за стандардизација, за метрологија, за акредитација и за технички барања за производите и проценка на нивната соодветност;
постои сериозна институционална неизграденост на секторот за стандардизација и сертификација.
Бирото за стандардизација и метрологија во рамките на Министерството за економија (иако има 26 вработени) не функционира најдобро.
За да се зголеми ефикасноста ќе бидат формирани три независни институции:
за акредитација,
за метрологија
и за стандардизација, со задоволително сместување, опрема и обучени лица;
постои крајна негрижа во применувањето Европски стандарди.
Република Македонија е членка на ISO, но далеку е од остварување членство во Европскиот комитет за стандардизација (CEN) и во CENELEC (Европски комитет за електро-технички стандарди).
Имено, само на хартија користиме 12.000 стандарди од бивша Југославија, бидејќи не постои соодветна инфраструктура за контрола на нивната точна примена.
Концептот на Европскиот систем за акредитација, стандардизација и метрологија е воведен заедно со новиот пристап на полето на сертификацијата.
Нашите царински прописи во врска со сертификатите се усогласени со тие во ЕУ, но не се применуваат.
Нашата владата ќе работи интензивно врз унапредувањето на стандардите за производи и услуги, бидејќи е тоа императив без кој нема економски прогрес на земјата.
Спогодбата за стабилизација и асоцијација не обврзува да го уредиме ова подрачје до крајот на 2006-та година, се разбира не само нормативно, туку и функционално.
За успешно остварување на оваа цел, нашата влада ќе работи паралелно на двете меѓусебно условени подрачја:
а)на нормативно уредување на Секторот со соодветна законска регулатива - задача што ќе ја извршиме во првата година од мандатот, и
б) имплементирање на функционален пазарен систем без кој нормите ќе останат само мртва буква на хартија.
3. Радикално ќe го унапредиме управувањето со јавните финансии
Неодговорното управување со јавните финансии е директен извор за зголемување на невработеноста и сиромаштијата.
Периодот на Владата на Георгиевски и Џафери е врв на неодговорното трошење на парите што државата ги прибира од граѓаните за нејзините функции и за обебедување на нивните заеднички потреби.
Оваа сфера ја карактеризираат:
прекумерни зафаќања од стопанството и од граѓаните, пред се, несоодветни на нивните платежни капацитети;
предимензиониран државен апарат, квантитативно превработен, кој сам по себе произведува нерационални трошоци,
како и постоење на институции кои се апсолутно непродуктивени и несоодветни на системот на пазарна економија;
нееднакво распоредување на даночниот товар, како резултат на големата даночна евазија,
нефункционирање на институциите на вкупната територија на државата,
како и одделни решенија во даночниот систем кои фаворизираат или дискриминираат одделни социјални групи;
драматично раширена корупција што голта значаен дел од јавните финансии за незаситените апетити на поединци и групи во и вон институциите на власта;
отсуство на контролни механизми против злоупотреби во трошењето на јавните приходи;
отсуство на процедури и практики за соодветна анализа и вреднување на користените средства од Буџетот и јавните фондови;
заборавена контрола врз работата на јавните претпријатија, на сите степени на основање;
ужасно негативна селекција при вработувањето во државната администрација.
Доминира, до исклучивост, партиската, непотистичката поврзаност и заедничката бескрулулозна готовност да се ограбуваат државниот имот и јавните финансиски средства.
Како никогаш до сега не биле толку потиснати критериумите компетентност, одговорност, транспарентност, отчетност.
Затоа, услугите на нашата државна администрација се всушност меѓу најскапите и најнеквалитетни во Европа и директен генератор на сиромаштијата и на лошите перформанси во стопанството.
Од тие причини нашата влада во првите 100 дена од својот мандат ќе подготви студија и план за драстично унапредување на управувањето со јавните финансии: од намалување на даночниот товар врз фирмите и граѓаните, до зголемување на ефикасноста и целисходноста на користените средства.
3.1. ЗА РЕФОРМА HA ЈАВНАТА АДМИНИСТРАЦИЈА
Ќе подготвиме прецизен план за реформа на јавната администрација, водејќи грижа за егзистенцијата на сите луге
Нашата влада ќе обезбеди структурна прераспределба на бруто домашниот производ во полза на стопанството и населението.
Нашиот концепт не е мамутска, туку ефикасна држава.
Нашиот концепт не е држава инвеститор и претприемач, туку фирми и граѓани-инвеститори и претприемачи, со држава која ги регулира пред се општите услови за бизнис и економија.
3.2. ЗА ПРОФЕСИОНАЛНА ДРЖАВНА АДМИНИСТРАЦИЈА
Ќе градиме професионална државна администрација раководена од принципите на партиска неутралност,.компетентност, одговорност и транспарентност
Приемот и напредувањето во државната администрација ќе се врши исклучиво врз начелата на стручност и компетентност.
Тоа ќе биде утврдувано преку анонимни тестирања кои што ќе ги вршат повеќе независни стручњаци.
За таа цел ќе извршиме и соодветни измени во Законот за државна администрација.
Агенцијата за државни службеници ќе ја има законски пропишаната самостојност и одговорност,
но нема да служи за покривање на партизирањето на државната администрација, како што тоа до сега го правеа ВМРО-ДПМНЕ и ПДПА.
3.3. ЗА ПОСВЕТЕНОСТ ВО ИСПОЛНУВАЊЕТО НА ОБВРСКИТЕ ОД СПОГОДБАТА ЗА СТАБИЛИЗАЦИЈА И АСОЦИЈАЦИЈА CO ЕУ
Државните спужбеници императивно мора да покажат дека земјата е подготвена да ја докаже својата посветеност кон исполнувањето на обврските од Спогодбата за стабилизација и асоцијација со ЕУ, преку почитување на роковите и релевантните барања
Затоа, ќе развиеме силен сектор за европска интеграција.
Ако сакаме успешно да го изодиме тој пат, пред се, за доброто на својот народ, ако сакаме да бидеме третирани како сериозни партнери од истите причини, нема да дозволиме различни министри, државни службеници и агенции да ја доведуваат во сомнеж таа стратешка определба,
а и поради недостиг на капацитет (стручност и луѓе) да се одложуваат обврските што произлегуваат од партнерството со ЕУ и НАТО.
3.4. ЗА РИГОРОЗНИ ПРОЦЕДУРИ ПРИ КОРИСТЕЊЕ НА ЈАВНИТЕ ФИНАНСИИ
Ќе воведеме ригорозни процедури при користењето на буџетските средства, оние од јавните фондови и од финансиското работење на јавните претпријатија
Нема да дозволиме, додека илјадници граѓани одвај преживуваат, одделни министри и државни чиновници во спрега со новопечени бизнисмени безмилосно да ја празнат државната каса и преку ноќ да стануваат вонсериски богаташи.
□ ќе формираме посебна Агенција за јавни набавки во надлежност на Министерството за финансии.
Под раководство на Министерот за финансии таа ќе биде овластена за супервизија на применувањето на Законот за јавни набавки и на друга регулатива во врска со тоа, за иницирање промени на таа регулатива, за советување на страните учеснички во јавните набавки, за интерпретација на Законот, за координирање и вршење активности на обучување, за надгледување на активностите од областа на набавките, за собирање соодветна статистика, документација и слично.
Сите овие надлежности ги поседуваше министерот за финансии Груевски.
За жал, како најодговорен министер за користење на јавните финансии, наместо да ги решава овие проблеми, тој најобилно ги создаваше и прикриваше.
ќе формираме силно независно и објективно тело како второстепена инстанца за обжалување на одлуки и процедури при донесувањето одлуки за јавните набавки.
ќе го доработиме Законот за јавни набавки со цел да се стесни просторот за можни манипулации и дезавуирање на одговорното одлучување за јавните набавки.
3.5. 3A ДАНОЧНА ПОЛИТИКА ВО ФУНКЦИЈА НА СТОПАНСКИОТ PACT И ВРАБОТУВАЊЕТО
Ќе водиме даночна политика што ќе придонесува во создавањето поволни углови за инвестиции,
стопански раст
и вработувања
□ нашиот даночен систем ќе се темели врз генералните принципи на неутралност, правичност и едноставност.
Исто така, нашиот даночен систем и политиката ќе се потпираат врз уште два важни принципи:
на симетричност (на пр., ако добивките и заработките се оданочуваат, тогаш и загубите треба да се одбиваат од даночната основа)
и на инклузивност (на пр., ако едно плаќање е изземено од данок за наплатувачот, тогаш тоа не треба да е одбиточен трошок за даночниот обврзник).
Кршењето на овие принципи, генерално води кон нарушувања и нееднаквости;
ќе водиме генерално политика на урамнотежени приходи и расходи, иако во современата теорија има бројни мислења дека буџетот не мора да е урамнотежен.
Сметаме дека за нашиот менталитет и стекнатите лоши навики на неодговорно трошење над можностите е поважно да се научиме на фискална дисциплина, отколку да се користат дефицитите за некакви развојни стимулации.
Евентуалните нерамнотежи нема да бидат поголеми од договорените директиви во Мастрихт.
нема да водиме даночна политика со голем број изземања и одбитоци.
Големиот број даночни изземања и одбитни ставки го нарушуваат принципот на правичност,вршат дисторзии врз ценовните односи и ја искривуваат алокативната функција на пазарот, одноено "се мешаат" во неа.
Всушност, тие се и против принципт на неутралност во даночната политика.
Онаму каде што ќе бидат нужни, ќе настојуваме да ги замениме со инструментот даночни кредити, преку кои можат да се остварат исти корисности за даночните обврзници кои, евентуално, треба да бидат изземени или да им биде олеснет даночниот товар.
ќе водиме политика на прилично изедначени маргинални даночни стапки на персоналниот доход, со тие на корпоративниот доход.
Искуството покажува дека професионалците и малите претприемачи умеат мошне лесно да го испумпуваат (вештачки да го намалуваат) профитот преку разни трошочни одбитоци за да ги избегнат евентуалните високи даночни стапки на персоналниот доход.
согласно концептот што го промовираме, ќе водиме мошне селективна политика на даночни стимулации, бидејќи практиката покажува дека во многу чести случаи тие се злоупотребуваат.
Исклучоци предвидуваме за:
-даночни стимулации насочени кон промовирање на високотехнолошки индустрии што ветуваат значајни позитивни екстерналии врз остатокот на економијата;
- даночни стимулации за остварување соодветен регионален развој.
□ наместо даночни ослободувања (освен во строго селектирани случаи) ќе преферираме даночни кредити и инвестициони надоместоци, попусти и одбитоци.
Даночните ослободувања имаат повеќе недостатоци:
стимулираат даночна евазија (одбегнување да се плаќа данок);
ги бенефицираат и оние што остваруваат висок профит и кои би инвестирале и без даночното ослободување;
постои тенденција да се продолжува траењето на даночното ослободување преку "инвентивно" редизајнирање на постојната инвестиција што се пријавува како нова;
временското ослободување од даноци тендира да привлече краткорочни проекти.
Даночните кредити и инвестициони надокнади, одбитоци (попусти) имаат повеќе предности.
Многу полесно можат да се насочат кон промовирање одреден вид инвестиции,
а и загубата од приходот (поради нивното воведување) е потранспарентна и полесно се контролира.
Едноставен и ефикасен начин за администрирање на системот на даночен кредит нуди следнава постапка:
се определува сумата на кредитот за квалификуваното претпријатие;
се депонира таа сума на посебна даночна сметка во форма на книговодствен влез;
во сите други случаи претпријатието се третира како обичен даночен обврзник, субјект на сите применливи даночни регулации, вклучувајќи ја и обврската за поднесување даночни пријави;
единствената разлика е во тоа што неговите обврски за данок на доход би биле платени со кредити "повлечени" од неговата даночна сметка.
Значи, даночниот кредит се третира како веќе платен данок.
Бидејќи данокот на изворот е одбиен според основната стапка, само даночните обврзници со повисоки маргинални даночни стапки ќе мораат и натаму да ги вршат плаќањата.
Даночните обврзници со маргинални даночни стапки под основната, примаат рефундирање на вишокот собран данок.
како инвестициона стимулација ќе го користиме методот на забрзана депрецијација, овозможувајќи им на фирмите отпис на инвестицијата побрз од нејзината стварна стапка на амортизација.
ќе ги користиме и инвестиционите надоместоци, попусти и одбитоци кои овозможуваат дел од трошоците на инвестицијата да бидат отпишани во времето кога се направени;
ќе користиме некои видови индиректни даночни стимулации, како што се ослободувањата од царински тарифи на суровини и капитални добра за производство наменето за извоз, свесни дека и тие можат да бидат злоупотребувани.
Формирањето извозни производствени зони, чии гранични линии се обезбедени со царински контроли, може да биде полезно како средство што може да ги ограничи евентуалните злоупотреби;
при даночните стимулации ќе преферираме автоматски, наспроти дискрециони механизми, бидејќи вториве ја стимулираат субјективноста, ги забавуваат процедурите за извршување (со тоа ги зголемуваат и трошоците), а стимулираат и корупција;
околу структурата на даночните приходи постојат бројни конфликтни теории.
Едни преферираат доминантност на даноци на приходи, други на потрошувачка.
Емпириските податоци за индустриските и земјите во развој покажуваат дека индустриските земји извлекуваат пропорционално два пати повеќе приход од даноци на доход, отколку од даноци на потрошувачка.
Податоците откриваат и значајна разлика во пропорцијата на корпоративниот данок на доход во однос на данокот на персонален доход.
Имено, индустриските земји собираат четирипати повеќе од персоналниот данок на доход, отколку од корпоративниот данок на доход.
Од друга страна, пак, приходот од трговските такси е значително повисок во земјите во развој, отколку во индустриските земји.
Иако е комплицирано да се извлечат јасни препораки од меѓународните споредби во врска со композицијата приходи од доход или од потрошувачка, се наметнува фактот дека економскиот развој тендира приходите да се поместуваат кон поголемо учество на даноците од персонален доход, во однос на истиот од потрошувачката.
Македонската структура на приходи покажува дека приходите од директните даноци (персоналниот данок на доход и данокот на добивка) изнесуваат околу 6% од бруто домашниот производ и се за 40 - 50% помали од оние што се остваруваат во земјите на ОЕЦД.
Од друга страна, пак, оданочувањето на потрошувачката преку ДДВ, акцизите и царините обезбедува приход во висина од 16,6% од бруто домашниот производ, што е за неколку проценти повисоко во споредба со европските земји на ОЕЦД.
Поаѓајќи од теориските и емпириските сознанија за структурата на приходите на државата, нашата ориентација ќе биде:
-без оглед на предностите и недостатоците на едната или другата концепција во врска со приматот на даноците од потрошувачка или од приходи, ќе водиме пред се сметка за економските консеквенци (за ефикасноста и правичноста) на секој вид данок
и за можноста да примениме компензациони мерки, доколку некоја измена може да ја влоши состојбата на посиромашните слоеви;
-истовремено, не можеме да ја одбегнеме потребата од соодветно хармонизирање на нашиот даночен систем со тој на развиените земји, а емпириските податоци даваат индикација кон кои видови даноци сепак ќе треба да се приклонуваме.
□ ќе бидеме мошне внимателни во врска со даночниот третман на финансискиот доход (приходите од камати и дивиденди) и на капиталните добивки.
-ќе ги задржиме одредбите од Законот за персонален данок на доход со кои до 2006 година не се оданочуваат каматите на орочени штедни и други депозити, како и капиталните добивки оптоварени од продажба на хартии од вредност;
ќе ја разгледаме можноста да се одложува оданочувањето и на другите видови капитални добивки.
по изминатиот период до 2006-та година, според нашата концепција, постојат две можности:
Едната е да продолжи важноста на изземање од оданочување на наведените видови приходи,
a другата е тие да потпаднат под даночен третман.
Во случај на втората варијанта, наше мислење е дека тие не смеат да се оданочуваат со стапки предвидени за збирните персонални приходи, туку со значително намалени стапки.
□нашата политика за акцизите ќе поаѓа од следниве принципи:
-воведување акцизи за најтесно селектирана група производи кои предизвикуваат негативни екстерналии за општеството поради нивната широка употреба (негативни последици од пушењето цигари, од загадувањето на моторните возила, од употребата на алкохол и сл.),
како и за производи кои обично се нееластични на побарувачката;
-применетиот систем на акцизи мора да биде стабилен и со релативно ниски административни трошоци.
□воведувањето на ДДВ беше крупна даночна и административна операција.
Дискусиите за корисноста од неговата имплементација завршија.
Останува за дискусија висината на општата стапка од 19% (во смисла на тоа дали може да биде пониска) и на посебната стапка со опфат на производите што потпаѓаат под неа.
Тие прашања нашата влада ќе ги одмерува внимателно, во зависност од бапансирањето на приходите и расходите и од политиката на соодветно формирање на структурата на даночните приходи.
Притоа, определбата е за нивно намалување.
Меѓутоа, евидентно најслаба точка  при имплементацијата на ДДВ е отсуството на одговорност од Министерството за финансии за извршување на враќања на уплатени средства од увозниците, извозниците и оние што аконтативно уплатиле повеќе од обврската.
Соодветното министерство наплаќа камати и поднесува кривични пријави за ненавремено измирени обврски од даночните обврзници, но не исплаќа камати и не сноси одговорност за нерефундирање на уплатените пари на даночни обврзници со право на враќање.
Соодетното министерство не соопштува колкави се обврските на државата кон фирмите по овој основ и ги крие информациите по завршните сметки на фирмите.
Co ваков однос на Министерството за финансии огромни штети трпи, особено извозно-увозното стопанството.
Исправањето на овие ограничувања во ДДВ системот ќе бидат наша приоритетна задача
□ тргнувајќи од накусо скицираните ставови за даночниот систем и политиката, нашата влада ќе изврши генерапна проценка на решенијата од оваа сфера содржани во соодветните закони: Законот за данок на добивка; Законот за персоналниот данок на доход; Законот за акцизи; Законот за сметководството и т.н.
Притоа:
- ќе ја преиспитаме политиката на амортизациони стапки утврдена со номенклатурата на средствата за амортизација, овозможувајќи реализација на политика за побрза техничко-технолошка модернизација на стопанството;
-согласно принципот на симетричност (ако добивките, заработките се оданочуваат, тогаш загубите треба да се одбиваат) ќе ги преиспитаме одредбите на член 20-а од Законот за данок на добивка во кој се вели дека "финансиските влржувања што не можат да се наплатат и кои се отпишуваат по пат на исправка на вредноста, не се признаваат на товар на расходите во даночниот биланс", како и други слични одредби во овој и другите закони што се однесуваат на категоријата "признаени трошоци";
износите од добивката вложени како инвестиции во основни средства (член 31) и вложувања од добивката во "стопански недоволно развиените општини и во специфични подрачја (ридско-планински реони, пограничен појас и компактно заостанати подрач-ја)" (член 32 од Законот за данок на добивка) ќе бидат целосно изземени од основицата за оданочување;
даночните обврзници кои за првпат ќе започнат да вршат стопанска дејност, во првата година во која искажуваат добивка нема да платат данок,
во втората година пресметаниот данок ќе им се намали за 75%,
а во третата година за 50%.
Ослободувањето нема да важи во случај кога таквите даночни обврзници не ја продолжуваат дејноста;
правата на даночните обврзници пропишани во законите од даночната сфера ќе се остваруваат по автоматизам, без дополнителни барања и поднесоци до Министерството и Службата за јавни приходи, како на пример: "правото од став 1 на овој член (член 36-а од Законот за данок на добивка) обврзникот го остварува со поднесување писмено барање до органот за јавни приходи(...), потоа истите одредби во член 33, во член 30 и т.н. од истиот или другите закони.
□ ќе водиме ефикасна царинска политика
Изрешетани царинарници со бројни шверцерски канали и корумпирани службеници не само што ги подјадуваат и ги сакатат државните приходи, туку оневозможуваат елементарен амбиент за фер конкуренција на пазарот.
Македонската царинарница е една од најцрните точки на системот и економската политика на земјата.
Таа е голем учесник во креирањето на корупцијата во земјата;
го урива угледот на државата, претставувајќи не на другите со најгрда можна слика;
ги сакати и онака слабите извозни перформанси на стопанството преку селективната дискриминација на извозниците и недозволената неефикасност;
создава сериозни пречки за фер конкуренција, не само во транспортно-шпедитерскиот сектор, туку и во целото стопанство.
Затоа, нашиот план за реформа на овој сектор предвидува:
воведување ефикасен царински менаџмент со компетентни и одговорни раководители;
изградба на соодветна прекугранична инфраструктура;
стриктно почитување на законите за собирање на приходите;
воведување модерен систем на информирање;
соодветна обука на вработените во службите на Царинарницата;
воведување ригорозни контролни процедури за превенција и откри-вање на злоупотребите во овој сектор.
4.Унапредување на стопанскиот систем за здрав економски развој и совладување на невработеноста и сиромаштијата
Ќе извршиме и многу други значајни унапредувања на стопанскиот систем што ќе овозможат здрав економски развој,
совладување на невработеноста
и на сегашната растечка сиромаштија.
4.1. ЗА СТАБИЛЕН СТОПАНСКИ СИСТЕМ И СТАБИЛНА ЕКОНОМСКА ПОЛИТИКА
Ќе градиме стабилен економски систем
и ќе водиме стабилна и предвидлива економска политика.
□ ќе го отстраниме државниот "ад хок" интервенционизам.
Рамковните услови за дејствување на претпријатијата ќе бидат долгорочно определени.
Тоа значи дека фискалниот товар, одлуките на монетарната политика, условите за основање и гасење на фирми, условите за вложување странски капитал и царинските тарифи ќе бидат прецизно определени и во основа долгорочно непроменливи.
Убедени сме дека пазарната економија е најдобриот рецепт за приватната иницијатива, за ослободување на креативниот потенцијал на луѓето.
Колку побргу ќе изградиме стопански систем што ќе го овозможи непреченото функционирање на пазарот, толку побргу ќе излеземе од економската беда.
4.2. ЗА ЛЕГИСЛАТИВА ПРОТИВ НЕЛОЈАЛНАТА КОНКУРЕНЦИЈА
Големо внимание ке и посветиме на легислативата и нејзината примена за спречување на нелојалната конкуренција
Владата на Георгиевски и Џафери од највулгарни лукративни мотиви, дури и со закони создаваше монополи.
Ги монополизираа тендерите, местеа лицитации.
Дискриминираа и фаворизираа претпријатија, дури и со физичко насилство упаѓајќи во нив, заплашувајќи ги оние што не сакаа бесплатно да им ги отстапат.
Произведуваа даночни и царински привилегии и дискриминации.
Монополизираа информации.
Дезинформираа, ограбуваа.
Носеа противуставни закони и одлуки, дрско навредувајќи ги сите.
Така ја спречуваа здравата конкуренција,
го дестимулираа растот
и вработувањето,
настојуваа да одржуваат состојба час војна час мир, стимулирајќи го бегството на капиталот и луѓето од земјата.
Ќе создадеме услови ваквата банкрот политика да остане далеку зад нас.
ќе водиме економска политика што обезбедува долгорочна макро-економска стабилност со динамичен стопански раст без кој нема совладување на невработеноста и сиромаштијата.
Фискалната и монетарната политика ќе бидат строго насочени кон таа цел.
ќе водиме агресивна надворешно-трговска политика.
Знаеме дека нашиот опстанок зависи од нашата способност да извезуваме производи и услуги, а не население.
Трговскиот дефицит кој стигна до 600-700 милиони долари на годишно ниво може да ги закопа сите наши планови за раст и развиток доколку не се совлада или сведе на толерантно ниво.
Уште во првата година од мандатот ќе подготвиме стратегија за зголемување на извозот, односно подобрување на надворешно-трговското работење на земјата;
□ во првата година од мандатот ќе подготвиме стратегија за задолжување на земјата во странство.
Ќе ги утврдиме и плафонот на нашата издржливост за сервисирање на странскиот долг и општествените проекти за кои се нужни задолжувања во странство.
□ приватниот сектор ќе има енергична подршка.
Ние знаеме дека нему, пред се, му се потребни:
владеење на правото;
примена на договорите;
заштита на сопственичките права;
силно развиен независен судски систем;
едноставни, брзи и финансиски неоптоварени процедури за основање фирми;
ефикасни банкрот процедури;
ефикасна банкарска супервизија;
стабилен, фер и транспарентен даночен систем;
ефикасна и неутрална државна администрација.
Сегашната власт повеќето од овие услови не само што не ги унапреди, туку ги влоши.
Ќе ја исправиме таа базична грешка.
4.3. ЗА БРЗ РАЗВОЈ НА МАЛИТЕ И СРЕДНИ ПРЕТПРИЈАТИЈА
Ќе обезбедиме услови за брз развој на малите и средни претпријатија.
Одамна е познато дека во светот малите бизниси создаваат над 60% од новите работни места.
Одамна се знае дека мали фирми можат да "никнат" и преку ноќ, но не и големи фирми.
Во нашата земја одамна се зборува за нужноста од создавање услови за побрз развој на малите и средни претпријатија.
Зборуваше за нив и Владата на Георгиевски.
Велеше дека знае за клучната важност на малите и средни претпријатија во поттикнувањето и забрзувањето на економскиот раст и преструктуирањето.
Но ништо не стори за нив.
Секторот и натаму е неразвиен.
Владата не усвои ни среднорочна, ни долгорочна програма за негов развој.
Нема соодветни политики со кои се стимулира развојот на малите и средни претпријатија.
До сега овој сектор е целосно воден од донирани средства.
Постојат многу студии со наталожена прашина, но нема акционен план.
Наспроти тоа постојат многу пречки за развој на овој бизнис.
He постојат востановени и развиени соодветни институционални капацитети во земјата.
Нема разработена и насочена регулативна рамка.
Секторот нема финансиска поддршка.
ќе создадеме поволна клима за развој на мали и средни претпријатија, соодветен стопански систем и политика која долгорочно ќе го стимулира овој сектор;
ќе понудиме платформа и акционен план со конкретни мерки за стимулирање на овие бизниси.
Платформата и Акциониот план ќе бидат подготвени во првите 200 дена;
ќе обезбедиме пристап до соодветни финансиски средства за кредитирање и поддршка на развојот на малите и средни претпријатија.
Нашата Влада ќе обезбедува годишно најмалку 100 милиони евра за поддршка на овој сектор;
ќе ги стимулираме банките да се вклучат во нашата програма за финансирање на отворањето мали и средни претпријатија;
ќе формираме фондови за ризичен капитал (државни и приватни) во функција на остварување на Програмата и Акциониот план за развој на овој сектор;
ќе ги олесниме процедурите за отворање фирми
и ќе ја намалиме оптовареноста на фирмите со бројната регулатива и компликувани книговодствени операции;
врз основа на концептот наречен "едношалтерски систем", во сите градови ќе формираме центри за услуги на претприемачите и претпријатијата од овој сектор во кои тие ќе можат да добијат релевантни информации и неопходна помош за влегување во бизнис-секторот на мали и средни претпријатија.
Заинтересираните ќе можат да добијат совети и информации за можните програми за инвестирање во производство и услуги;
за можностите за кредитирање и разни видови поддршка од страна на државата;
за економските перформанси на предложените бизниси;
за пазарните состојби и трендови;
за новите технологии и најдобрите практични решенија во земјата и странство;
за прописите што го регулираат работењето на секторот.
ќе стимулираме основање образовни институции за претприемачи во соработка со приватниот сектор
како еден од критериумите за наша успешност во вршењето функции на власта ќе го сметаме успехот во развојот на мали и средни претпријатија:
бројот на новоформирани мали и средни претпријатија,
зголемениот број на вработени,
зголеменото учеството на овој сектор во создавањето и растот на бруто општествениот производ.
□ длабоко веруваме дека најсилниот удар врз невработеноста и сиромаштијата во земјата треба да стигне од развојот на мали и средни претпријатија.
5. Развој на земјоделието, шумарството и водостопанството     и развој на руралните региони
Ќе посветиме големо внимание на развојот на земјоделието, шумарството и водостопанството
и вкупно на развојот на руралните региони.
Знаеме дека без соодветнен развој на земјоделските региони нема совладување на проблемот на сиромаштијата.
Околу 2/3 од вкупниот број сиромашни луѓе живеат во руралните региони во земјата.
Селските региони во државата зафаќаат над 80% од вкупната површина.
Над 40% од населението живее во околу 93% селски населби.
Близу 3/5 од селските предели се во процес на депопулација.
Co пописот од 1994 година беше констатирано дека 119 рурални населби останале без жители.
Во овие региони кулминираат проблемите со ниското образование, напуштањето на населбите, крајно неразвиената инфраструктура (комунална, социјална, економска), неразвиениот претприемачки дух, растечкиот број стари семејства.
Како последица од тоа се зголемуваат демографските, економските и социјалните дисбаланси.
Старите семејства стануваат се потежок проблем, а централниот и источниот дел од земјата "се препознаваат" по високото ниво на емигрирање од државата.
За да започне совладувањето на овие проблеми, Либерално-демократската партија смета дека треба:
да се поддржат размислувањата за напуштање на досегашниот концепт за развој на урбаните центри, прифаќајќи го концептот за поддршка и развој на просторот, со јасна определба за намалување на регионалните и локалните разлики;
да се напушти досегашната дискриминирачка политика во развојот на инфраструктурата која што им дава апсолутен примат на градовите.
Тоа значи дека:
ќе подготвиме посебен план за развој на економската инфраструктура во руралните делови на земјата:
изградба на соодветна патна мрежа,
електро-енергетски и други ресурси,
комуникации,
системи за наводнување (финансирани од јавните фондови на државата),
како и посебен план за развој на социјалната инфраструктура со нагласка на потребите за образование, здравство, вода за пиење и санитарии, финансирани исто така од јавните фондови на државата.
ќе ја преоцениме и досегашната политика на јавни трансфери што го дискриминираше селото и воопшто руралните региони.
Во таа смисла:
• ќе водиме политика на осигурување од очекувани и неочекувани економски шокови;
политика на вработување во јавни проекти;
ќе ја подобриме работата на сегашната Агенција за унапредување на земјоделството;
ќе организираме служби за истражување на земјоделските пазари, за отстранување на пречките за пласман на земјоделското производство;
мрежата на осигурување и социјална помош за најсиромашните нема да ги дискриминира тие што живеат во селските населби.
политиката на цените, даноците, девизниот курс, увозот и извозот не треба да го казнуваат земјоделието и да го стимулираат раселувањеето на жителите од селските региони.
обезбедувањето соодветно кредитирање на земјоделието го сметаме за примарен фактор во неговиот развој, услов без чие исполнување сите политики за селото "паѓаат во вода".
Ќе работиме врз зајакнување на Фондот за развој на земјоделието
и врз проектите финансирани однадвор со посебни гаранции на државата.
Обезбедувањето средства за кредитирање на земјоделството ќе се остварува и од наменски определени средства од увозот, царината, закупите и концесиите на државното земјиште,
како и од заеми и кредити од меѓународни субјекти и институции.
во рамките на планот за развој на економската инфраструктура во руралните региони посебен подпроект ќе претставува водоснабдувањето.
ќе усвоиме нов просторен план на земјата и ќе обезбедиме инструменти за негова примена, водејќи сметка и за наведените политики.
Нема некој што не знае дека без наводнување нема земјоделско производство, особено не високопродуктивно и со намалени ризици.
Па сепак, постојните системи пропаѓаат, а не се градат нови системи за наводнување.
затоа:
- ќе инвестираме во системи за наводнување, во традиционални и нови, како на пример: системи капка по капка, рециркулација на водите и т.н.;
- ќе инвестираме во ефикасен систем за заштита на водите и од водите преку:
воведување мониторинг-системи за капацитетот на водата,
заштита на изворите со утврдување заштитни зони,
уредување на ерозивните површини и канализирање на пороите,
одржување на речната мрежа, изградба на ниски каскади и стабилизација на речните корита.
• ќе го спречиме вандалското уништување на шумите
- ќе подготвиме план за нивна ревитализација и репродукција.
Ќе организираме ригорозна контрола на искористувањето на шумскиот фонд.
Сегашната служба за чување на шумите лошо функционира.
И таа стана дел од корумпираниот систем.
Ќе го измениме тоа.
6. Унапредување на системот на образованието
Ке инвестираме во унапредување на системот на образованието, бидејки ниското  образование оди рака под рака со невработеноста и сиромаштијата
Нашето образование има големи слабости.
Под раководство на Владата на ВМРО-ДПМНЕ и ПДПА слабостите драстично се зголемија.
□ младата популација се уште не се вклучува целосно во образовниот процес.
Стапката на вклученост изнесува 96%;
се уште има голема стапка на излегување од системот, посебно кај секундарното ниво на образование (околу 80%);
интересот за влегување во високото образование е двапати поголем од актуелниот влез;
□ процентот на неписмено население е над 10%;
системот не води сметка за талентираните студенти;
сегашните промени во системот на образование уште повеќе ја влошуваат положбата на сиромашната популација;
квалитетот на учебниците не задоволува;
наместо образовни, доминираат комерцијални мотиви за менување на учебниците;
односот помеѓу бројот на ученици и студенти како и бројот на наставници и професори е крајно несоодветен;
системот на плати не е мотивирачки;
квалитетот на наставниот кадар се влошува;
вонобразовни политики се вметнуваат во образовниот процес: партиски, конфесионални;
честопати драстично и необмислено се менува "курсот" на политиката во образованието
Образовниот систем мора да ги подготви нашите деца за предизвиците на 21-от век.
Нема поисплатливи инвестиции од тие во образованието и науката.
затоа:
□ќе им предложиме на сите релевантни политички субјекти да учествува-ат во формирање Државен експертски совет за образование како надпартиски орган во кој би членувале и партиски и непартиски експерти.
Негова основна цел би била трасирање на долгорочна образовна политика, креирана внимателно, без рески промени на курсот кои досега се случуваа поради амбицозните, а не и посебно надарени министри за образование;
□значително ќе ги зголемиме инвестициите и средствата за тековно финансирање на образованието во буџетите на државата,
како и средствата за наука;
основното образование, како уставна обврска, ќе биде вистински бесплатно.
He смее да има деца без учебници и други учебни помагала само затоа што родителите немаат можност да им купат;
наш приоритет ќе биде квалитетот на образованието.
Концептот мора да стимулира изградба на автономни и креативни личности.
Затоа мора да се исклучи "бубањето" како метод на учење.
Квалитетното образование не се темели врз меморирањето огромни количини податоци, туку врз негувањето критички начин на размислување.
Место догми - потребни се прашања.
Место сервирање суви факти, потребно е откривање на причинско-последичните врски за феномените.
затоа:
ќе ја оптимализираме наставата преку отфрлање на непотребните количества податоци и четива кои создаваат фрустрирани и истрошени личности.
Ќе инсистираме на фундаментални знаења
и стимулирање на креативно -и критичко размислување;
ќе ја намалиме големината на класовите.
Тие не смеат да имаат повеќе од 20-30 ученици.
Во иднина, дури и под 20.
За таа цел се потребни и повеќе просторни услови и повеќе наетавници.
Ние ќе инвестираме во тоа;
ќе инвестираме во набавка на компјутерска опрема, неопходна за информатичката ера што веќе се живее, а во која живеат и работат и нашите деца;
ќе го спречиме производството на учебници, како резултат на "тезгаџиство" и државните "провизџии",
и ќе усвојуваме учебници со највисоки светски стандарди;
ќе го отфрлиме типот наградување на наставниците поврзано со резултатите на одделението.
Тоа стимулира вештачки резултати.
Плаќањето на наставниците ќе го поврземе со нивниот професионален развој, за да се зголеми моралот и мотивите во образовната професија
и за да се стимулира задржување на искусните наставници.
Наставниците мора да имаат можности за серии курсеви и обучувања.
За секоја помината обука и зголемен степен на обученост и образование, треба да следува зголемување на платата;
ќе воведеме политика и методи на објективно вреднување на знаењето кај учениците,
на квалитетот на наставничкиот кадар и на училиштето.
Сите училишта ќе бидат должни да состават барем по еден писмен извештај за напредокот на секој ученик во секоја година, користејќи ги резултатите од тестовите од стартот на учениците.
Ќе бараме да се подготвуваат годишни извештаи за перформансите на училиштата што ќе се доставуваат и до родителите чии деца учат во тие училишта;
ќе инсистираме да јакнат врските помеѓу училиштето и семејството;
ќе ги помагаме децата што заостануваат поради невклученост во претшколски установи и поради лошата материјална состојба на нивните родители;
-ќе изградиме систем за поддршка на талентирани ученици
и систем за поголемо вклучување на ученици од категоријата сиромашни семејства, бидејќи без таква политика во сите степени на образованието, сиромаштијата ќе се репродуцира кај истите социјални групи.
□ ќе подготвиме проекција за развој на високото образование.
Таа проекција, изработена со помош на широк круг еминентни стручњаци и афирмирани професори, ќе претставува платфррма на политиката и мерките што ќе ги преземеме во оваа сфера.
Проекцијата ќе биде подготвена во текот на првата година од мандатот на нашата влада.
-ќе ја почитуваме автономијата на универзитетите, а нејзината прецизна содржина, со оглед на државното финансирање, ќе ја дефинираме заедно со универзитетските власти;
- ќе ја извршиме обврската од Законот за формирање посебен фонд за финансирање на високото образование.
Ќе инсистираме да се усвојат соодветни мерила, критериумми и стандарди за финансирање на високото образование.
Тоа ќе бидат одредувачки фактори за бројот на студентите што можат да ги запишат, за бројот на наставниците и другите вработени, за научно-наставните средства, помагала и слично;
-ќе ги преиспитаме ефектите од партиципацијата на студентите во финансирањето на државните универзитети.
Сметаме дека партиципацијата одвраќа од запишување голем број талентирани ученици од посиромашните социјални групи во општеството.
Ќе разработиме систем за кредитирање на студентите во многу пошироки димензии од сегашните и систем на грантови за помош на студенти чии семејства се во зоната сиромашни семејства;
ќе инвестираме во подобрување на студентскиот стандард;
за подобрување на условите во постојните сместувачки капацитети; | за изградба на нови,
за подобрување на квалитетот на исхраната;
за изградба на спортски терени и сали.
Ќе ги објективизираме критериумите за влез во сместувачките капацитети, со посебна нагласка на успехот и материјалната положба на студентот.
Ќе го исфрлиме критериумот "партиска книшка" којшто ВМРО-ДПМНЕ го издигна на прво место;
ќе ја поддржувамв самостојноста на студентските организации и сојузи, оставајќи ги надвор од партискотполитичките игри.
ќе осмислиме концепт на перманентно образование за пост редовниот образовен процес, односно за вработените.
Динамичниот пазарен натпревар, новите технологии и производствени практики, гасењето или дефаворизирањето на едни, како и раѓањето и доминацијата на други дејности бара перманентен процес на образование.
Во денешниот свет веќе нема едно работно место за цел живот.
Затоа, во рамките на концептот за реформа на Заводот за вработување, ќе стимулираме и дејност и компании кои квалитетно ќе обучуваат и преквалификуваат вработени и невработени лица, со јасни мерки и финансиска поддршка од државата.
7. Здравство според потребите на граѓаните
Здравјето е фундаментална слобода и секој има право на таа слобода.
Здравствените осигуреници не се задоволни од услугите што им сe нудат.
He се задоволни ниту од тоа како се трошат нивните пари.
Всушност, свесни се за големите злоупотреби со нивни пари.
Исплашени се од се повисоките цени на лековите и услугите.
Исплашени се и од матните реформи со кои се најавува речиси целосно воведување на "капитализам" во оваа исклучително осетлива дејност.
Незадоволни се лекарите, докторите, помошниот медицински кадар вработен во државното здравство.
Исплашени се и сите други вработени во здравството.
Исплашени се од ниските плати и од заканата со матните реформи да не ги загубат и тие плати.
За Либерално-демократската партија нема почувствителна сфера од здравството, во која треба повеќе од било каде да дојде до израз солидарноста и хуманоста меѓу луѓето.
затоа:
Либерално-демократската партија не е против развојот на приватен сектор во областа на здравството.
Напротив, таа е готова да работи за обезбедување на сите нужни услови за негов најбрз можен развој во сите дејности од областа;
меѓутоа, Либерално-демократската партија не го поддржува разградувањето на јавното здравство под налетот на "приватизационите ноќни берби", односно грабежи, и под налетот на модерната парола "се треба да се приватизира".
Постојат нешта во односите меѓу луѓето што не можат и не смеат да се комерцијализираат.
Меѓу нив, секако, спаѓа и солидарноста со болниот кој не секогаш може врз комерцијални, пазарни принципи да ја плати потребата од здравствени услуги.
Затоа, Либврално-демократската партија нема ништо против приватен сектор и во примарната здравствена заштита, но енергично е против државата да нема јавно здравство и во оваа здравствена област.
Оттука,    Либерално-демократската партија не го прифаќа предложениот закон за здравствена заштита, без да биде дефинирано ова фундаментално прашање.
ЛДП смета дека не смеат да се најдат надвор од јавното здравство особено следниве дејности: епидемиолошката, основната породилна заштита, заштитата од инфективни болести од посебен интерес, ендемските болести, малигните болести, душевните болести во дефиниран обем, како и програмите за превенција, имунизација и здравствена заштита на жени и деца.
Либерално-демократската партија е подготвена да понуди современи решенија и за горчливиот проблем со злоупотребата на дроги.
Македонија веќе бележи бројка од 30.000 зависници, а последниве години оваа "болест" добива карактер на епидемија, косејќи млади животи и разорувајќи илјадници семејства.
Ќе подготвиме сеопфатна национална програма за совладување на злоупотребата на дроги, како една од нашите најзначајни обврски.
Либерално-демократската партија не може да се согласи со реформи во областа на здравствотo кои што ја намалуваат достапноста на здравствени услуги за сиромашните категории население.
Голем дел од тие групи не се виновни што за нив нема работа, што на почетокот на 21-от век немаат здрава вода за пиење, што живеат во услови без изградени системи за отпадни води.
Досегашните "новитети" во здравствената политика, се повеќе го забораваат овој дел до популацијата.
Затоа, Либерално-демократската партија ги повторува и реафирмира своите одамна прокламирани ставови дека никој не може да биде одбиен од здравствена установа и институција со јавен статус поради немање пари за здравствената интервенција и лекот што му е нужен за здравјето.
Приватниот сектор треба да надополнува, а не да се натпреварува со јавно-правното здравство за кое сме обврзани да го унапредуваме, а не да го разградуваме.
- најважни прашања за Либерално-демократската партија се:
скратувањето на времето за чекање пред здравствените лаборатории, кабинети и канцеларии;
инвестициите во превентивната здравствена заштита;
искористувањето на капацитетите соодветно на стандардите на развиените земји;
рационалноста во трошењето на здравствениот денар;
големата корупција во здравството чија перјаница е државниот фонд за здравство;
намалената етика во здравството;
отсуството на стандардизирани здравствени услуги во сите делови на земјата;
ужасно застарената опрема;
опасностите што доаѓаат од лековите со сомнителен квалитет поради се поголема корупција во секторот и затајувањето на контролните и инспекциски служби и т.н.
Либерално-демократската партија е подготвена да понуди решенија за совладување на овие проблеми.
- особено внимание ќе посветиме на спречувањето корупција во здравството,
злоупотребите во државниот фонд за здравство,
политиката на цени на лековите и на т.н. позитивна листа.
8. Соодветна социјална политика за ублажување и совладување на сиромаштијата
Знаеме дека совладувањето на сиромаштијата, во земја во која (според домицилните критериуми) таа зафатила 1/4 од населението, во земја што е целосно неразвиена (со доход по глава на жител од околу 1800 долари, со невработеност од над 1/3 од работоспособното население) не може да се случи ни брзо ни лесно.
Знаеме дека сиромаштија со такви димензии може да се совлада, пред се, со отстранување на причините што ја создаваат.
Знаеме дека во такви услови социјалните фондови на државата се премногу слаби да одговорат на потребите од толкав број социјални случаи, со цела гама социјални проблеми.
Згора на тоа, ако и таквите фондови четири години биле во рацете на безскруполозни разграбувачи од типот на Георгиевски, Џафери и нивните дружини.
Но го знаеме и тоа дека дури и во најсиромашните земји, и со најслаби социјални фондови, најзагрозените мора да ја почувствуваат солидарноста и грижата на државата во нивните најтешки денови.
□ Либерално-демократската партија смета дека концептот и филозофијата на актуелната социјална политика мора радикално да се промени.
Тој треба да се потпира на неколку основни принципи:
(1) принцип на помош за самопомош.
Имено, тој принцип значи да им се помогне на сиромашните да се здобијат со можности да си помогнат самите себе си.
Долгорочна цел на овој принцип е да се ослободат луѓето од надворешна поддршка.
И сиромашните треба да бидат во позиција сами да си го обликуваат животот.
Затоа, Либерално-демократската партија смета дека наместо да се бараат бројни патеки како да се стигне до статус на социјално издржуван член или социјално издржувано семејство, треба да се премине кон барање безброј патишта и начини час поскоро да се стигне до работно место (работа) од кое може пристојно да се живее.
Од тие причини, за Либерално-демократскта партија, совладувањето на големата невработеност е прв приоритет и токму затоа нудиме Национален договор за вработување меѓу сите релевантни фактори во земјата.
(2) принцип на партиципација.
Тоа значи дека на сиромашните мора да им се даде можност за активна партиципација во политичкиот, економскиот и општествениот живот.
Тие мора активно да партиципираат во дизајнирањето на секој општествен проект.
Затоа ќе соработуваме со синдикатите, со здруженијата на т.н. стечајни работници, загубари, со институционални претставници на невработените, со организации на хендикепираните лица, на пензионерите, на иселените и раселени лица, со претставници на хуманитарните организации, со организации на младите, со женските организации и други, заради заедничко обликување и реализирање на проекти за совладување на проблемите што извираат од сиромаштијата.
(3) принцип на одржлив доход што обезбедува минимална социјална сигурност.
Тоа значи дека дирекната помош од социјалните фондови на државата во кеш исплатии индирекната помош во вид на бесплатно образование, стипендии, кредити за образование на деца од сиромашни семејства и бесплатни или со минимална партиципација здравствени услуги за тие семејства, во вид на помош за станбените потреби (надоместоци за кирии и сл.), како и другите видови помош, мора да му обезбедуваат доход на секој поединец барем за минимална социјална сигурност.
од овие причини се залагаме:
- за прецизна евиденција на вистинскиот број социјално загрозени семејства и на нивната вистинска материјална состојба;
за образование достапно за сите, со посебни мерки и политика спрема сиромашните семејства;
за здравство со развиен приватен, но и развиен јавен сектор чии услуги во нужда ќе ги добиваат и оние кои во дадениот момент се наоѓаат во материјално хендикепирана состојба;
за пензиски систем што никогаш нема да ја доведе во прашање стабилноста и редовноста на исплатата на пензиите;
за посебна политика насочена кон совладување на т.н. рурална сиромаштија;
за политика на забрзан развој на најсиромашните гранични и ридско-планински региони во државата;
за драстично зголемена грижа на државата свртена кон инвалидизираните и хендикепирани лица, како најранливи групи.
He прифаќаме реформи, рационализации и штедење врз грбот на овие лица.
Ќе ја зголемиме грижата за лицата со посебни потреби и ќе им овозможиме безцарински увоз на средства и производи што им го олеснуваат животот.
9. Стратегија за борба против корупцијата
ЛДП уште во првите 100 дена ќе почне со реализација на својата антикорупциска стратегија
Ова прашање има исклучителна важност.
He постои држава што може да ги решава своите тешки економски и социјални проблеми во услови на многу раширена корупција.
Македонската корупција има такви размери што таа не само го оневозможува економското заздравување и екстремно го шири јазот помеѓу сиромашните и збогатените преку ноќ, туку, како што се вели во извештајот на Меѓународната кризна група, "таа и се заканува на животоспособноста на државата".
До таква корупција не доведе Владата на чело со најкорумпираниот функционер - премиер во историјата на Македонскиот народ.
Таа ги разви до недостижни размери сите видови корупција: подмитувањето, подмачкувањето, измамите, изнудувањето, злоупотребата на дискреционото право, експлоатирањето на конфликтите на интереси, примањето незаконски бакшиши, милости или незаконски провизии, пристрасности, непотизам, незаконски донирања, до највулгарното насилничко заграбување фирми и државен имот.
историјата не научи дека:
економскиот раст не е доволен за да се совлада сиромаштијата;
ублажувањето на сиромаштијата нема да се случи без широка, интегрирана и потполна стратегија за промени;
зауздувањето на системската корупција е предизвик што бара вонредно силни мерки, многу ресурси и повеќе време отколку што повеќето политичари и борци против корупцијата ќе признаат дека им треба и можат да си дозволат;
оставена без контрола, корупцијата само го зголемува бројот на најсиромашни и најмалку едуцирани и ги прави уште посиромашни;
ширењето на свеста за постоење на корупцијата, без соодветни и видливи напори за совладување, води кон цинизам меѓу граѓаните и најверојатно кон зголемување на на корупцијата;
недостигот од дизајниран систем, кој ќе ги детектира процедуралните или субстантивни, дискрециони права во донесувањето на одлуки, е тесно поврзан со најголемиот број случаи на корупција во светот;
транспарентен и интегриран систем на "чекс енд балансис", дизајниран да оствари одговорност меѓу бројните службеници и владини агенции, ја дисперзира, моќта и ги ограничува можностите за конфликт на интереси, како и злоупртреби на моќта за приватни добивки;
јавната доверба во владата, антикорупциските агенции, политики и мерки се клучот кога се повикува јавноста да земе активна улога во мониторингот на резултатите од нејзината влада.
Сето ова зборува дека битката против корупцијата бара водство со интегритет, со политичка волја и институционална способност.
затоа, нашата стратегија предвидува:
□изградба на институции за борба против корупцијата:
Агенција за борба против корупцијата како независна институција со мандат да детектира, истражува, надгледува, гони и спречува корупција, како и да ја едуцира јавноста за негативните ефекти од корупцијата и нејзината улога во борба против неа;
зајакната улога на Омбудсманот во нашиот правен систем:
да обезбедува непартиски и независни истражувања на поплаките за лошо администрирање во државата,
да ја едуцира администрацијата преку соодветен кодекс на однесување и стандарди на услуги,
да ги зголемува сознанието и свеста кај граѓаните за нивните права на брзи, ефикасни и чесни владини услуги;
да зајакнат судскиот интегритет и одговорноста.
Целта на оваа задата е позната:
да се применуваат законите така што да се обезбеди кохерентност, предвидливост и стабилност на законскиот систем преку силен интегритет на судството, независност и одговорност без мешање во неговата независност;
да се усвојат правила на однесување.
Правилата на однесување треба да бидат применети за да се етаблираат стандарди на однесување, конзистентни со организационите и етичките принципи на правда, непартијност, интегритет, лојалност кон организацијата, работливост, транспарентност, одговорност, одговорно користење на ресурсите на институцијата (организацијата);
стандарди на однесување кон јавноста.
Во правилата ќе се вградат и казни за непридржување кон правилата на однесување;
формирање национална анти-корупциска комисија (тело).
Таа (тоа) треба да биде еден вид пес-чувар и механизам што ќе ги лансира, спроведува и надгледува националната стратегија за борба против корупцијата и примената на антикорупцискиот акционен план, кој ќе биде донесен заедно со стратегијата;
зајакнати локални органи на власта.
Поголема децентрализација отвора можности сите граѓани да учествуваат во донесувањето одлуки на локално ниво;
формирање локални комитети и оперативни тела.
Тие пак треба да бидат пес-чувар и механизам за обзнанување, примена и надгледување на општинските стратегии и оперативни планови за борба против корупцијата;
(8)вклучување на Собранието во битката против корупцијата, бидејќи тоа треба да се потврди како чувар на демократските вредности, да промовира почитување на човековите права, владеење направото, транспарентност и одговорност во управувањето.
Оваа стратегија нема да содржи само план за изградба на институциите.
Таа, на сличен начин ќе ги разработи и прашањата за заштита од корупција,
за инструментите и методите за проширување на сознанијата за корупцијата,
за инструментите и методите при нивната примена,
за изработка на Антикорупциска легислатива,
за начинот на надгледување и вреднување на резултатите од спроведувањето на стратегијата и акциониот план.
За секое од наведените прашања ќе подготвиме комплетни елаборати за практична примена на така специфицираните подрачја на дејствување против корупцијата.
Веруваме дека само таков широк зафат може да даде рвзултати во борбата против корупцијата во нашата држава.
II. Интегрална безбедност на државата и враќање на     општата и личната сигурност на граѓаните
Во изминатиов период проблемите на националната безбедност не беа третирани соодветно.
Безбедносниот систем и неговите структури беа градени повеќе формално отколку суштински.
Нивното димензионирање и опремување не беше резултат на обмислени стратешки определби, туку на курентни политички односи и сомнителни зделки.
Статусот, особено на АРМ и на нејзините припадници беше маргинализиран.
Реформите на Армијата се водеа само на хартија, со некритичко ниво на партиципација на странски советници.
Развојот на полицијата беше жртва на чести промени.
Всушност, секој министер спроведуваше некаква своја реформа,
така што сегашниот статус на "пререформирана" но неефикасна, партизирана и криминарилизирана полиција мора итно да биде надминат.
Се разбира, основната вина лежи во политичките елити кои не посветија доволно внимание, ниту пак им дадоа соодветен третман на прашањата на националната безбедност.
Нивниот пристап наместо реалнополитички, заснован врз државните интереси и рационалии проценки, беше наивен и непромислен, олицетворен во флоскулите од типот: "Македонија - демилитаризирана држава", "Македонија - оаза на мирот", "Косово - прв партнер на Македонија" и слични недоосмислени пароли кои пледираа да создадат идеализирана слика на состојбите,
одбегнувајќи ја притоа реалната работа врз потенцијалните закани за националната безбедност и создавањето ефикасен и координиран систем за одговор на нив.
Токму поради овие причини, особено во последниве две години, дојдовме до загрозување и нарушување на територијалниот интегритет и државниот суверенитет на дури една четвртина од државната територија;
до бескурполозни обиди за етничко чистење,
до експлозија на насилство,
до дрски терористички напади на државните институции,
до индолентен, неефикасен, а во некои случаи и криминалеи однос на овластените државни органи;
до драстично зголемена трговија и транзит на дрога, оружје и бело робје во земјата
и сериозни индиции за учеството на делови од владејачките политички елити во организираниот криминал во земјата и регионот;
до депрофесионализација и екстремна партизација на безбедносните структури;
до драстично зголемување на личната и општата несигурност и небезбедност.
Националната безбедност како највисок приоритет
ЛДП ќе организира и спроведува бескомпромисна одбрана на територијалниот интегритет и државниот суверенитет преку надлежните државни органи и институции.
ЛДП ќе пристапи кон итно доизградување на безбедносниот систем и на безбедносните структури и тоа на сите три потребни нивоа - доктринарно-стратегиско, нормативно и оперативно.
На доктринарно ниво потребно е донесување на Стратегија за национална безбедност,
како и редефинирање на Стратегијата за одбрана.
На нормативно ниво потребно е, пред се, донесување на системски Закон за национална безбедност со кој ќе се дефинираат прецизно односите и нужната координација на сите елементи и структури во единствен систем.
На оперативно ниво потребни се серија преструктурирања и редефинирања на армиските и полициските сили насочени кон ефикасен одговор на редефинираните потенцијални закани врз националната безбедност.
ЛДП нема да дозволи Македонија да биде ставена во ситуација на безбедносен протекторат.
Македонија е способна сама да се брани.
За тоа е потребно да се обезбеди нужна координација, којашто недостигаше во изминатиов период, помеѓу највисоките државни функционери на ниво на донесување на политички одлуки, како и помеѓу структурите задолжени за конкретни теренски и борбени дејствија на оперативно ниво.
ЛДП ќе организира значително засилено присуство и реална контрола на теренот од страна на одбранбените и безбедносни сили во пограничните региони на нашата северна и западна граница.
ЛДП ќе обезбеди натамошно опремување и осовременување на одбранбените и безбедносните сили, особено на граничката бригада на АРМ на силите за брза реакција, специјалните единици, единиците на МВР кои вршат длабинско обезбедувањв на границата, како и на единиците на МВР задолжени за борба против нелегалната трговија и поседување оружје и муниција.
Обмислени и сеопфатни реформи на безбедносно-одбранбениот систем
♦ Стратегиски приоритет на ЛДП е трансформацијата на АРМ насочена кон брза и целосна професионализација.
За таа цел ЛДП ќе подготви и реализира четиригодишен план за целосна професионализација на АРМ.
Времетраењето на воената обврска веднаш ќе биде сведено на 6 месеци,
со реална перспектива во наредните години да се трансформира во задолжителна тримесечна обука на сите полнолетни граѓани во базичните одбранбено-безбедносни вештини.
ЛДП е одлучно против системот на етнички квоти и политичко спонзорство во составот на старешинскиот кадар на АРМ.
ЛДП конечно ќе стави точка на партизацијата на сите безбедносни структури.
ЛДП ќе спроведе трансформација на МВР, позиционирајќи го како орган за заштита на јавниот ред и мир, борба против тероризмот, против организираниот криминал, трговијата со оружје, дрога и бело робје.
Приоритет за ЛДП е враќање на професионализмот и елиминирање на разни криминални структури во редовите на МВР, вгнездени во последниве години.
Ќе го растовариме МВР од извршувањето на управни работи (евиденција за раѓање, венчавка и смрт, матичен број, издавање лични карти, пасоши и возачки дозволи, противпожарна заштита и сл.) кои ќе ги извршуваат посебни граѓански сервиси или служби во други матични министерства, согласно концептот на граѓанско општество.
ЛДП драстично ќе го промени приодот на државата кон организираниот криминал, реформулирајќи го и третирајќи го не само како сложен облик на криминал туку, пред се, како најсериозна закана за безбедиоста и стабиноста на државата.
ЛДП ќе пристапи кон темелна обнова на растурениот разузнувачки систем.
Сегашните дисперзирани и целосно некоординирани безбедносно-разузнувачки активности мора да бидат надминати со создавање на единствено координиран разузнувачки систем оспособен за квалитетно регионално покривање.
ЛДП ќе преземе итни и конкретни мерки за зголемување на личната сигурност на припадниците на АРМ и МВР
и за подобрување на материјалното обезбедување на нивните семејства преку основање наменски фондови.
ЛДП ќе преземе конкретни мерки за подобрување на статусот на припадниците на АРМ и МВР, соодветен на значајната општествена функција што ја вршат и ризиците на кои се изложени, преку донесување соодветна законска регулатива.
ЛДП ќе воведе поголема транспарентност на јавните набавки во Министерството за одбрана и Министерството за внатрешни работи.
ЛДП ќе обезбеди рационално трошење на средствата што државата ги издвојува за потребите на безбедноста и одбраната.
Санирање на состојбите во кризните подрачја
ЛДП ќе спроведе темелно разоружување на населението според посебен план и програма во рок од една година.
ЛДП ќе ги спречи сите обиди за етничко чистење
и ќе обезбеди враќање на сите раселени лица.
ЛДП ќе обезбеди реално присуство на полицијата во овие подрачја заради заштита на животите и имотот и заради враќање на граѓанскиот ред.
ЛДП ќе ги преземе сите неопходни мерки за поправка на домовите и инфраструктурата оштетени од воените дејствија.
ЛДП ќе подготви посебен пакет стимулативни економски мерки за граѓаните од овие подрачја, особено за оние заедници врз кои се врши притисок за иселување, со цел да се спречи таквиот погубен процес
и да се зачува мултиетничкиот карактер на тие населени места.
Колективна и регионална безбедност
♦ Одбраната на државата втемелена врз сопствените капацитети и можности треба да се потпира и на нашата интегрираност во евро-атлантските системи на колективна безбедност.
За жал, во овој момент, Македонија е сеуште многу далеку, дури подалеку од кога и да е во својот консензуално деклариран напор да стане членка на НАТО.
Се разбира, сосема оправдано, зашто не може држава што покажа такво ниво на неспосрбност во справување со кризата и внатрешна нестабилност да претендира за место во клубот со навистина високи безбедносни стандарди.
Оттаму, на државата, наместо квази-НАТО фразеологија, и претстои сериозен период на свртување кон себе си, на дефинирање сопствена стратегија за национална безбедност и усогласување на своите структури и практики со таа стратегија.
Се разбира, притоа мора да се води сметка тие да конвергираат со стандардите на НАТО во смисла на опременост, командување, контрола и ефикасност.
♦ Регионалната безбедност има пресудно значење за нашата национална безбедност.
Впрочем, минатогодишната војна е совршен доказ за тоа.
Таа претставуваше класичен пример на прелевање на конфликтот од територијата на Косово, Јужна Србија и северна Албанија преку нашите државни граници.
Оттаму, нужен е наш многу поактивен регионален пристап во промислување на заканите и соодветните одговори за нив.
Без таков пристап, ќе бидеме осудени на постојано трчање по настаните и фатени во постојана затеченост од собитијата.
III. Ќе ги унапредуваме демократијата и владеењето на правото
ВМРО-ДПМНЕ и ДПА во 1998 година победија на парламентарните избори, покрај другото, остро критикувајќи ја тогашната власт за опструкција во развојот на демократијата, за кршење на човековите права, пречекорувања на овластувањата од страна на некои институции и слично.
Меѓутоа, што претставува опструкција во развојот на демократијата, кршење на човековите права, правен хаос и насилство видовме токму во нивниот мандат на управување со земјата.
Наместо да го унапредат владеењето на правото и демократијата, ни демонстираа:
масовно кршење на Уставот и законите;
крајно селективна примена на легислативата;
поттикнување и одржување меѓуетнички конфликти во функција на нивното одржување на власт и криминализирано стекнување материјални богатства;
убиства, палежи на куќи и друг имот, етничко чистење, раселување и иселување;
узурпација на државен имот;
сопствено вклучување во сите видови корупција и организиран криминал;
масовни незаконски прислушувања на политичари, бизнисмени, новинари, како и многу други напади врз приватноста на граѓаните;
нетранспарентност при донесување на одлуките;
незаконско монополизирање на информациите, лажно и манипулантско информирање;
заплашување на новинари и граѓани;
невидена партизација на институциите на дpжaвaтa;
апсолутна суспензија на институциите на еден дел од територијата на државата.
Ние сме длабоко убедени дека енормното зголемување на сиромаштијата, новите сто илјади невработени, додадени на претходните двесте и шеесет илјади, отсуството на странски директни инвестиции, покрај багателната распродажба на најпрофитабилните државни фирми и забрзаното иселување од земјата, се производ на ваквата состојба во областа на правото и демократијата.
Без радикално позитивен пресврт на овој план нашата беда и безбедносна криза, со сите последици од нив, ќе продолжат.
Затоа, Либерално-демократскта партија е цврсто решена да работи на стабилизирање и изградба на демократските институции во земјата,
на востановувањето ригорозна примена на уставниот поредок и законите што од него произлегуваат,
на заштитата и унапредувањето на човековите права во сите димензии.
затоа;
□ ќе воспоставиме вистинска рамнотежа меѓу трите видови власт: законодавната, извршната и судската.
Како никогаш до сега извршната власт ја потисна и дискредитира законодавната
и како никогаш до сега судството (или големи сегменти од него) не било ставено под срамна контрола на извршната или, попрецизно кажано, на поединци и групи од извршната власт.
Како никогаш до сега поединци и делови од извршната, судската и законодавната власт се немаат претворено во група над системот заради негово суспендирање и нивно лично профитерство.
□ Ќе ја унапредиме работата на Собранието како законодавен орган
(1) ќе нема претседател кој 90% од својата уставна функција ја исполнува со ситни трикови за вонпроцедурално работење, опструкции врз правата на парламентарното малцинство, активности што немаат никаква основа во неговите надлежности, мамење на домашната и меѓународната јавност, како врвен егземплар на балканската парадигма за демократија и човекови права;
ќе ја прекинеме ужасната практика над 90% од законите да се донесуваат по скратена постапка, односно уставниот исклучок да се претвора во основно правило.
Тоа ќе овозможи донесување поквалитетни закони.
Помалку потреба од нивни чести измени и постабилен и поефикасен правен систем;
ќе извршиме прецизирање на содржините што треба да ги разгледува Собранието;
(4) ќе ја унапредиме работата на собраниските комисии каде што би требало да се завршува главниот дел од работата за подготовка на законите и другите содржини на Собранието;
Собраниските комисии ќе го зголемат својот капацитет да проценуваат дали предложените закони се компатибилни со меѓународните спогодби и барањата на Европската унија;
ќе ја подобриме комуникацијата и соработката помеѓу Собранието и бројните независни тела, органи и институции какви што се на пример: Омбудсманот, Државниот ревизор; Агенцијата за државни службеници, Државниот обвинител, Народната банка и други.
ќе ја унапредиме или, поточно речено, практично ќе ја воспоставиме контролната функција на Собранието врз институциите кои според Уставот се должни да даваат отчет за нивната работа;
ќе ја унапредиме комуникацијата помеѓу Собранието и вонпарламентарните партии, бројните граѓански и невладини организации;
ќе ја подобриме соработката на Собранието со парламентите на други држави: Европскиот парламент, Советот на Европа, како и други релевантни меѓународни организации.
Посетите надвор од земјата ќе бидат грижливо подготвувани и координирани за да, не се претвораат во голи туристички патувања чиј единствен ефект е непродуктивно трошење пари и уривање на угледот на земјата;
(10) ќе подготвиме план за намалување на непродуктивните трошоци на Собранието поради лошо организирани и неподготвени седници и лоша координација со Владата.
□ Ќе ја унапредиме работата на извршната власт
ќе ја ставиме извршната власт во прецизна законска рамка, бидејќи тоа е првото скалило неопходно за да се изгради правна држава;
ќе го зголемиме стручниот капацитет на владата и вкупната државна администрација.
На граѓаните ќе им понудиме одговорна и компетентна Влада, со максимална политичка волја да работи за доброто на својата држава.
Владата ќе се состои од минимален број министри.
Секој министер ќе биде задолжен со група предмети поврзани еден со друг.
Секое министерство ќе располага со утврден систем за стимулирање на оние што заштедиле најмногу од парите на даночните обврзници.
Ќе има јасна поделба на компетенциите помеѓу одделни министерства.
Прецизно ќе ги разграничиме компетенциите помеѓу Министерството за внатрешни работи и Министерството за одбрана, чиешто отсуство имаше далекусежни последици врз одбранбената способност на земјата и продолжувањето на безбедносната криза;
ќе извршиме децентрализација и деконцентрација на власта, согласно Законот за локалната самоуправа;
ќе градиме неутрална и компетентна државна администрација согласно Законот за државни службеници;
ќе подготвиме план за рационализација на извршната власт и вкупната државна администрација;
посебно внимание ќе им посветиме на реформите во полицијата.
Ќе извршиме вистинска департизација.
Професионалните и етичките критериуми ќе бидат единствената влезна карта во нејзината служба.
Ќе го елиминираме параполициското поведение на одделни сегменти и поединци во неа.
□ Ќе градиме вистински независно судство
Сегашните процедури во судството се далеку од објективни.
Сегашната кадровска политика е далеку од потпирањето врз принципите на компетентност, независност, одговорност.
Парламентот не се прослави во заштитата на независноста на судиите.
Напротив, парламентарното мнозинство највулгарно се натпреваруваше да постави, именува т.н. "свои судии".
Бевме преплавени од случаи кои покажуваа и потврдуваа дека сме далеку од Европските стандарди во оваа сфера.
затоа:
(1)практично ќе ја демонстрираме политичката волја за заштита на интегритетот и независноста на судството;
практично ќе покажеме дека изборот и именувањето на судиите треба да се врши врз основа на критериумите за стручност, ефикасност, непристрасност, неподмитливост, одговорност;
конечно ќе го формираме независниот судски буџет и ќе создадеме услови за подобрување на материјалната положба на судиите и другите вработени во судската бранша;
ќе го прекинеме срамното и комично практикување на функцијата државен обвинител.
Ќе обезбедиме услови за непречено извршување на функцијата државен обвинител, вклучувајќи ја и можноста тој да се избира на непосредени тајни избори;
ќе примениме механизми за спречување на корупцијата во судството што ќе бидат предложени и изведени во рамките на националната стратегија и оперативниот план за борба против корупцијата;
ќе ја унапредиме работата на Центарот за обука на судиите (формиран 1999 г.) што треба да оперира како вистинска независна фондација под покровителетво на судската асоцијација;
ќе ја подобриме техничката опременост на судовите;
ќе ја реорганизираме судската достава која претставува голема пречка за поефикасно судство;
ќе воведеме двосменско работење на судовите;
(10) ќе го зголемиме бројот на судиите во извршните одделенија, за да се забрза извршувањето на судските одлуки;
(11)ќе извршиме измени во Законот за Републички судски совет и во Законот за судови со кои прецизно ќе бидат дефинирани поимите "истакнат правник", "истакнат правен стручњак", "работно искуство со потврдени резултати и правни работи над 12 години" за да се оневозможи нивното претерано растегливо толкување;
(12) Парламентот ќе го почитува интегритетот и дигнитетот на судските органи надлежни за предлагање судии и функционери во судовите.
- Ќе го браниме правото на слобода на изразувањето.
Државната радио-телевизија ќе престане да биде партиски мегафон.
Ќе извршиме крупни промени во изборот на нејзините директори
и во нејзиното финансирање.
Ќе ги спречиме заплашувањето на новинарите и опструкциите врз нивната работа.
Заедно со релевантните медиуми ќе договориме објективни критериуми за подобрување на нивната материјална положба.
Ќе создаваме услови за непречен развој на цивилното општество.
Тешко може да се говори за демократија, плурализам, унапредување на правдата, корегирање и комплетирање на една држава без развиено цивилно општество.
Ќе работиме врз проширување на сознанијата за неговата нужност, ќе креираме услови за негово побрзо развивање и ќе градиме партнерски однос со него.
Ќе работиме за натамошно остварување на рамноправноста помеѓу мажите и жените.
Македонија е потписник на "Конвенцијата за елиминирање на сите форми на дискриминација против жените".
Нашата партија енергично ќе ги брани и практикува ставовите за недоволна застапеност на жените во власта, државата и генерално во органите кои ги креираат одлуките.
Ние веруваме дека само економски независни жени можат да бидат активни чинители во изградбата на модерна и економски просперитетна држава.
Затоа, ќе поддржуваме посебни програми за развој на женското претприемништво.
Ќе работиме за подобрување на статусот на жените воопшто, преку подобрување на законите и нивната примена, посебно во врска со:
правата на жените (семејно насилство, злоупотреба на работно место, трговија со жени и сл.);
здравствената и социјалната заштита на жените и децата, преку проширување на превентивните програми, обезбедување двосменско работење на градинките, формирање мрежа на прифатилишта за жени и деца-жртви на насилство и слично.
-Ке соработуваме со синдикатите.
Ке ги прифатиме како партнери кои се нужни во натпреварот за подобро општество.
Нема да вршиме опструкција на нивната работа.
Ќе настојуваме да договориме голем број важни проекти за положбата на вработените, посебно на работниците во нашата земја.
Ќе го штитиме правото на религиозна определеност.
Ќе работиме согласно определбите на Уставот според кои Македонија е правна, социјална и секуларна држава.
Ќе застапуваме ставови и политика на меѓунационална соработка и толеранција.
- Ќе ја респектираме автономноста на спортските организации, сојузи и здруженија.
Ќе се однесуваме според начелото "спортот на спортистите".
Ќе ја дистанцираме политиката од спортот.
Наша единствена задача ќе биде да креираме услови за достигање врвни спортски резултати.
Особено ќе водиме сметка за спортистите што постигнуваат врвни резултати на меѓународен план.
Стратегијата за совладување на корупцијата во државата ќе ја опфати и спортската дејност.
IV. Враќање на угледот на државата и забрзана интеграцијата
во европските и евроатланските структури
Ќе го прекинеме срамното и понижувачко претставување на Македонија пред меѓународната заедница
и ќе ја забрзаме нашата интеграција во европските
и евроатланските структури
Неодговорното и некомпетентно раководство и антимакедонците во неговиот состав му нанесоа огромна штета на угледот на нашата земја пред таканаречената меѓународна заедница и не оддалечија од интегрирањето во Европската унија и евро-атлантските структури.
Тоа го сторија со противречна и променлива надворешно-политичка ориентација;
со неспособноста да се справат со кризата во земјата;
со непостојаноста на ставовите што ги презентираа и непочитување на веќе дадените ветувања и усвоени договори;
со грубите опструкции врз демократските процеси во земјата;
со нивната огромна, на сите позната корумпираност;
со отсуството на одговорност во најтешките денови на земјата и слично.
Ние сме должни да го прекинеме ваквото срамно претставување на земјата.
затоа:
□ ќе именуваме и избираме компетентни, одговорни и чесни луѓе и надвор од земјата;
остануваме без колебање за интегрирање на Република Македонија во Европските
и евро-атлантските структури како наша најдобра и трајна надворешно-политичка ориентација.
Ќе работиме интензивно за остварување на Спогодбата за стабилизација и асоцијација, како неизбежно скалило за нов и поквалитетен договор со Европската Унија.
Убедени сме дека реализацијата на нашата програма и проектите што ги нудиме се вистинска варијанта за ситуирање на Македонија на пристојно место во заедницата на Европски народи и држави;
ќе работиме интензивно за остварување на безбедносните стандарди што од нас ги бара Северноатланската алијанса како услов за интегрирање во неа;
ќе продолжиме да водиме политика на еднакво добри односи со сите соседи.
Активно ќе партиципираме во регионалните инцијативи
и во градењето стабилни и добри односи со соседните држави.
Македонија има потпишано спогодби за слободна трговија со соседните држави и пошироко во регионот.
Ние ќе продолжиме со тaa политика.
Ќе продолжиме да работиме особено врз потешкиот дел на таа политика - практичното спроведување на спогодбите, минимизирање или елиминирање на конфликтите и недоразбирањата во практичната примена.
Но нема да дозволиме, поради некои решенија во нив, а уште помалку поради еднострани непочитувања, да трпат штета економските интереси на Република Македонија.
Ќе ги интензивираме нашите иницијативи и напори за отстранување на комуникациските бариери од инфраструктурен карактер.
Ќе покажеме максимална кооперативност и учество во градењето на регионалните комуникациски проекти.
ЛДП е наполно свесна дека реализацијата на Коридорот 10 (Север-Југ) и, посебно, Коридорот 8 (Исток-Запад) е од огромен, стратешки интерес за Република Македонија.
Загрижени од фактот дека актуелната Влада, (преку ресорното министерство), има намера да го потпише новиот, за нас, крајно неповолен меморандум за разбирање за развој на Коридорот 8, со што се отвора пат за целосно заобиколување на Македонија, најенергично ќе се спротивставиме на било каква иницијатива за измена на веќе утврдениот, единствен правец низ кој ќе минува наведениот коридор.
Во спротивно, нашата земја, не само што нема да биде крстосница на значајни коридори, туку ќе стане слепо црево.
Колку повеќе комуникациски коридори ја спојуваат и поврзуваат Република Македонија со регионот и Европа, толку се поголеми условите за зачувување на нашата безбедност.
Европеизацијата на граничните премини со соседните држави ја сметаме како исклучително важно прашање за економската и политичката соработка во регионот и како многу важен елемент за економските перформанси на секоја држава одделно и на сите заедно во регионот.
Нема да штедиме инвестиции и политичка волја за ова прашање;
Спорот што Грција го поведе против Македонија во врска со нашето уставно име не може да заврши со било каква негова промена.
Правата на раселените Македонци од територијата на денешна Грција не смеат да се заборават.
Ќе ја продолжиме соработката во сите регионални иницијативи.
На ниво на Западен Балкан или Југоисточна Европа, без комплекси и навреденост, бидејќи ние се наоѓаме во срцето на тие региони и ја делиме судбината на сите позитивни и негативни трендови.
Ќе бидеме поактивни и во Централно-европската иницијатива
и во Пактот за стабилност;
Ќе работиме за прием на Република Македонија во Светската трговска организација, кој треба да се случи час поскоро;
Ќе ги исполниме обврските што произлегуваат од препораките на ОБСЕ, а кои главно се однесуваат на демократизацијата, човековите права и прашањата поврзани со безбедноста;
Меѓутоа, во соработката со меѓународнитв субјекти ќе градиме позиција на вистински почитуван партнер кој не може безрезервно да прифаќа предлози и решенија што не се во согласност со нашите национални и државни интереси.
И ние имаме право на барања кон тие меѓународни субјекти кои се исто така обврзани да ги исполнат, респектирајќи ја нашата позиција на самостојна држава која има право да го брани својот интегритет исто како што тие го бранат својот.
V. Културното и уметничкото творештво -столбови на нашата државност
Културното и уметничкото творештво се столбовите на нашата држава – потврда на нашите длабоки корени и на нашето опстојување
Но, како и во сите други сфери, и во сферата на културата и уметноста, со сета почит кон индивидуалните одблесоци, ова е период на силно надвиснати темни облаци.
He застрашуваат кога економијата колабира и кога државата, поради тие причини, го стега кесето нужно за културните творци и институции.
Но (наш феномен), не застрашуваат и тогаш кога таа (државата), од определени причини, ќе го одврзе ќесето, бидејќи голем дел од тешко одвоените и секогаш скудни средства завршуваат далеку од националните потреби:
за нечии потемкинови села;
за дебели провизии поминати низ валканите пералници на власта;
за остварување туѓи, ненационални концепти;
за промоција на личности и дела кои се срам за генијот на нашиот народ.
Ни се случува тоа, бидејќи и натаму немаме национална стратегија и национална програма, зашто и натаму тие што треба да знаат не знаат каде и до каде мора да помага државата, каде и до каде, пак, треба да дејствува само пазарот на културното творештво.
Ни се случува тоа, бидејќи и во оваа сфера ни се населија некои ем алчни ем антимакедонци впрегнати во остварувањето на туѓи проекти.
затоа:
Ќе ја усвоиме Националната програма за развој на културата, но темелно преработена и доработена уште во првите шест месеци од мандатот на нашата влада;
ќе подготвиме целосна законска рамка којашто ќе обезбеди стабилни услови за вистински културен натпревар во земјата, од што ќе произлезат нови вредности за нашата културна ризница;
законските решенија ќе го стимулираат инвестирањето во културата
и ќе ја обезбедат нужната одговорност за заштита и чување на државното културно богатство.
Ќе воведеме силни санкции против современите вандали од власта и надвор од неа кои ограбуваат, оштетуваат и не заштитуваат културни вредности за коишто со Закон е пропишана заштита и чување;
ќе го унапредиме раководењето во областа на културата преку избор и именување на првите места во институциите од областа на културата и уметноста на лица кои поседуваат вистински квалитети за раководење со такви институции.
Ќе го спречиме и прекинеме партиско-политичкиот вандализам во оваа сфера преку воведување јасни процедури за избор на раководни лица;
ригорозно ќе ги заштитиме авторските и сродните права;
□ќе изградиме критериуми за праведно формирање на цената на трудот во културните дејности и ќе создадеме услови за враќање на достоинството на творецот;
ќе финансираме, пред се проекти кои ќе победат на уредно спроведени конкурси и тендери;
ќе го помагаме стручното усовршување на кадри, особено специјализирани за заштита и за други специфични потреби во областа на културата и уметноста;
ќе ги стимулираме институциите за истражување, развој и творештво во новите медиуми;
ќе ги вратиме во владение (сопственост) на локалните единици соодветните објекти од областа на културата;
ќе ја спречиме распродажбата на движното културно наследство што се наоѓа во сопственост на државата или во сопственост на одделни стопански претпријатија и јавни установи во вид на колекции;
ќе воведеме прецизна евиденција на движното културно богатство преку инсталирање прецизен електронски регистар и санкционирање на секој облик на криминал со икони, слики, археолошки наоди и слично;
ќе воведеме ригорозна контрола на трошењето буџетски средства во областа на културата и уметностите.
Средствата за заштита на спомениците на културата ќе се користат само според претходно утврдени програми, со што ќе се спречи било кој облик на манипулација, од типот изградба на спомен куќи (Татарчеви), "заштита" на куќи на актуелни политичари, прелевања во партиски и приватни фондови;
ќе ги отстраниме дискрецирните права на функционерите и менаџерите на културните институции кои креираат и штитат корупција и ја загрозуваат (ограничуваат) слободата на творештвото;
□ наместо формално присуство и културен туризам на ограничен круг избрани, привилегирани претставници за наводна меѓународна соработка, ќе обезбедиме активно и продуктивно вклучување во меѓународната мрежа на културни институции, организации и програми.
