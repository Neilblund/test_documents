עיקרי מצע מרצ בנושאים התהליך המדיני  ביטחון ויחסי חוץ  חברה וכלכלה  חינוך תרבות וספורט זכויות אדם  דת ומדינה סביבה  ממשל ומנהל תקין
התהליך המדיני  בטחון ויחסי חוץ
האינטרס הישראלי היה ונותר סיום הכיבוש וחלוקת הארץ בקדנציה הקרובה בדרך של הסכם על בסיס מתווה קלינטון ויוזמת זנבה
נצחון החמאס ברשות הפלסטינית אינו משנה אינטרס זה
יצירת תנאים שיאפשרו חידוש המו"מ בין ממשלת ישראל לבין יו"ר הרשות הפלסטינית והנציגים הנבחרים של העם הפלסטיני
תוצאות המו"מ יכובדו על ידי שני העמים לאחר הכרעה פנימית בדרך שיבחר כל עם
הידברות עם כל ממשלה פלסטינית שתכיר בישראל  תתנער מטרור ותכבד ההסכמים שנחתמו בין ישראל ואש"ף
רק במצב שבו יתברר כי לא ניתן להגיע לסיום הכיבוש בהסכם יהיה מקום לשקול דרכים אחרות ובכלל זה מהלכים חד צדדיים שיתואמו במישרין או באמצעות צד שלישי
נוכחות רב לאומית תהיה חלק מהסכם דו צדדי  ועשויה להתבקש גם אם ידובר במהלך שאינו פרי הסכם
שינוי בתפישת הביטחון והתייעלות הצבא אל מול האיומים העכשוויים על ישראל
קיצור שירות החובה לשנתיים  התמקצעות הצבא והענקת פטור משירות מטעמי דת ומצפון
יצירת הפרדה ברורה בין צבא ומדינה  אזרוח המועצה לביטחון לאומי וקביעת תקופת צינון של שלוש שנים בין השירות הצבאי ובין כל תפקיד פוליטי נבחר
חברה וכלכלה
שוויון ערך האדם ועקרונות של צדק חברתי וצדק חלוקתי דורשים מדיניות כלכלית שתבטיח צמיחה כלכלית
תוך הקפדה על חלוקה שוויונית של פירות הצמיחה צמצום הפערים
ושמירה על עקרונות מדינת הרווחה
תכנית מיידית לצמצום העוני
בין השאר העלאת שכר המינימום
הצמדת הקצבאות לשכר הממוצע
סבסוד חינוך לגיל הרך
והשקעה בתשתיות
הענקת רשת בטחון חברתית לכל התושבים הכוללת בריאות  חינוך  פנסיה  רווחה ודיור הולם
הנהגת פנסיה חובה לכלל העובדים
גמישות בגיל הפרישה ואפשרות לפנסיה באמצע החיים  שנות שבתון על חשבון הפנסיה
הבטחת עקרונות חוק בריאות ממלכתי צמצום הפערים בבריאות  מניעת שחיקת סל הבריאות והורדת מחיר ההשתתפות העצמית
עידוד בניה להשכרה בטווח ארוך במימון ממשלתי והחזרתו לתוקף של  חוק הדיור הציבורי
הנהגת דיווח כללי למס הכנסה ומיסוי של כל מקורות ההכנסה
הפסקת העסקת העובדים במגזר הציבורי דרך קבלני שירותים שמאפשרים למדינה להוזיל את העבודה על חשבון העובדים  להימנע מלשלם שכר מינימום וזכויות סוציאליות
חינוך  תרבות וספורט
החינוך הוא התשתית המרכזית ביצירת חברה דמוקרטית מתוקנת וכלכלה מפותחת ושוויונית
חינוך חינם מגיל שנתיים עד סיום התיכון
יישום יום לימודים ארוך כולל ארוחה חמה
תיקצוב החינוך לפי תלמיד תוך הפעלת העדפה מתקנת
הבטחת תכנית ליבה של לימודי אזרחות  מתמטיקה  עברית  ערבית ואנגלית בכל מוסדות החינוך המתוקצבים בישראל
העלאת שכר המורים ואקדמיזציה של מערכת החינוך על ידי הכפפת המוסדות להכשרת מורים לפיקוח אקדמי של המועצה להשכלה גבוהה
הפחתת שכר הלימוד באוניברסיטאות בחצי
הקמת מועצה ציבורית עליונה לתמיכה באמנים ובעשייה האמנותית בארץ
חקיקת חוק זכויות יוצרים חדש שיעניק ליוצרים הגנה על קניינם הרוחני וקבלת תמלוגים הולמים
זכויות אדם
ההגנה על זכויות אדם אוניברסליות היא נדבך יסוד של החברה
ובכלל זה ההגנה על זכויות אזרחיות
זכויות פוליטיות
זכויות חברתיות
וזכויות קבוצתיות
הקמת נציבות זכויות אדם שתפקח על מצב זכויות האדם בישראל ותסייע בקידום זכויות האדם
עיגון כל זכויות היסוד במגילת זכויות אדם למדינת ישראל
ביטול מצב החירום
חקיקת חוק יסוד זכויות חברתיות הכולל את הזכות לבריאות  לחינוך  לדיור ולקיום בכבוד
הכרה חוקית מלאה בזכותם של לסביות והומואים להקים תא משפחתי וקידום חקיקה שתאפשר אימוץ ילדים מישראל ומחו"ל
תחבורה ציבורית חינם לאזרחים ותיקים
זכויות האזרחים הערבים כמיעוט לאומי
ישראל היא מדינת העם היהודי
ומדינת כל אזרחיה
חוק השבות מקנה יתרון ליהודים רק בדלת הכניסה לישראל אך הוא אינו מעניק כל יתרון על כל אזרח אחר במדינה
יש להעניק למיעוט הערבי בישראל זכויות קולקטיביות שיאפשרו לו לממש ולבטא את תרבותו הייחודית
נדרשת השקעה מיוחדת והעדפה מתקנת לתיקון האפליה ארוכת השנים של אזרחי ישראל הערבים
לוח השנה של המדינה יכלול גם חגים מוסלמים  נוצרים ודרוזים ויורחבו השימוש בשפה הערבית והוראתה
הפעלת תכנית כוללת לפיתוח תשתיות ושיקום ישובים ערביים  העדפה מתקנת במתן שירותים ציבוריים
הבטחת ייצוג הולם לערבים במגזר הציבורי
ייצוג רשויות מקומיות ערביות במועצות התכנון האזוריות והארציות
זירוז אישור תכניות מתאר בישובים ערבים והרחבתם כדי לאפשר פתרונות דיור
הכרה בישובים הערבים הלא מוכרים
הסדר מיידי והוגן בנושא הקרקעות וההתיישבות של הבדואים בנגב  והכרה בישובים הלא מוכרים בהתאם להסדר
זכויות הנשים
מרצ יחד מחויבת למאבק להשגת שוויון מלא בין נשים וגברים
בכל הבעיות המרכזיות שעל סדר היום הלאומי נדרשת התייחסות להיבט המגדרי
לשם כך נדרש שיתוף פעולה בין נשים וגברים בהגדרת הבעיות וגיבוש דרכי הפעולה שיוכלו לכלול צעדים דיפרנציאליים כגון העדפה מתקנת במינויים ובהקצאת תקציבים
הבטחת ייצוג הולם לנשים בכל המגזרים
אכיפת החוק המבטיח שכר שווה לנשים ולגברים עבור עבודה שוות ערך
מניעת אפליה בקבלה לעבודה  בקידום  בתנאי העסקה ופרישה
הרחבת מערכת מעונות היום לגיל הרך  כולל במקומות עבודה והכרה בהוצאות טיפול בילדים לצרכי מס
הכרה בעבודה במשק בית לצורך זכויות סוציאליות וזכויות פנסיה
קידום נשים ערביות בכל התחומים
דת ומדינה
הנהגת נישואים וגירושים אזרחיים כולל לבני זוג מאותו מין
תביעה כי בכל חוק העוסק במיסוד זוגיות תוכר זוגיות של בני זוג מאותו מין
לצורך רישום אוכלוסייה במדינת ישראל יחשב כיהודי מי שמצהיר בתום לב כי הוא יהודי וקושר את גורלו עם העם היהודי
גם מי שהצטרף לעם היהודי בהליך לא דתי
וכן בן לאב יהודי ולאם לא יהודיה
וכל מי שעלה על פי חוק השבות ורואה עצמו כיהודי ואינו בן דת אחרת
השבת תישמר כיום המנוחה הכללי בישראל
הבטחת כל זכויותיו של עובד המבקש שלא לעבוד בשבת
הפעלת תחבורה ציבורית ופעילות תרבות ונופש בשבת תוך התחשבות באופי האוכלוסייה במקום
סביבה סוציו אקולוגית בת קיימא
הבעיות הסביבתיות הן בעיות חברתיות ופוליטיות אשר פתרונן קשור קשר אמיץ לפתרון בעיות של צדק חברתי
הקמת מועצה לאומית לסביבה סוציו אקולוגית בת קיימא שתכלול נציגי הציבור  גופים ירוקים  ארגונים לשינוי חברתי  הגופים המפתחים  וגורמים אחרים
פיתוח תחבורה ציבורית מגוונת  כולל מסילתית  כתנאי הכרחי להקטנת הפערים בין המרכז לפריפריה  לצמצום זיהום האוויר ולשימוש חסכוני ומושכל בקרקע
עידוד ייצור חשמל ממקורות אנרגיה מתחדשים  כגון אנרגיה סולארית  ומימוש החלטת הממשלה להקמת תחנה סולארית בנגב
אכיפת חוק צער בעלי חיים והגברת הפיקוח על מוסדות אקדמיים חברות פרטיות ומוסדות בטחון בכל הקשור בניסויים בבעלי חיים
עיקור וסירוס מבוקרים במימון המדינה להקטנת אוכלוסיית בעלי חיים משוטטים
מאבק נחרץ כנגד השימוש בסמים  באלכוהול ובסיגריות תוך אימוץ המודל הבריטי בתחום זה  העברת הדגש מהפללת המשתמשים בסמים מסוג הקנביס לאיתור סוחרי הסמים והענשתם
העלאת המס על סיגריות ואשרור אמנת האו"ם למלחמה בעישון
ממשל ומנהל תקין
חיוב המפלגות לפרסם באינטרנט את המאזן הכספי  פרטי התרומות והתורמים
הקמת מסלול משמעתי לעבירות של שחיתות בנוסף למסלול הפלילי  שבו ניתן יהיה להרשיע נושאי משרות נבחרות ועובדי ציבור
הגבלת זכות השתיקה של עובדי ציבור החשודים בעבירות שחיתות
רפורמה במנהל הציבורי לייעול ושיפור השירות  כולל הקטנת מספר משרדי הממשלה ל15
חיזוק המשטר הפרלמנטרי ומניעת כינון משטר נשיאותי בישראל
חיוב המפלגות לפרסם באינטרנט את המאזן הכספי פרטי התרומות והתורמים
