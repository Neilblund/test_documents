VIENOTĪBA
priekšvēlēšanu programma
2010.gada 2.oktobra 10.Saeimas vēlēšanas
VIENOTĪBA. DOMBROVSKIS. LATVIJA
Mūsu mērķis ir gudra, vesela un turīga latviešu nācija.
Mēs redzam Latviju kā saliedētu nacionālu valsti, ko veido zinoši, uzņēmīgi un radoši cilvēki.
Mēs redzam taisnīgu un saliedētu sabiedrību,
kurā veselības un sociālā sistēma nodrošina tautas ataudzi.
Mēs redzam Latviju kā Baltijas līderi, kuras globālo konkurētspēju nodrošina zināšanu ekonomika.
VIENOTĪBAS Ministru prezidents ir Valdis Dombrovskis.
Pēc „trekno gadu” politikas izraisītās ekonomiskās, politiskās un morālās krīzes Valda Dombrovska valdība izglāba valsti no bankrota un atjauno Latvijas labo vārdu pasaulē.
Valstī ir atsākusies stabila attīstība.
Mums tā jāsaglabā.
Dombrovska VIENOTĪBAS valdības programmas galvenie virzieni:
* Darbs katram.
Attīstīt ražošanu un pakalpojumus visā Latvijā.
Četros gados ieguldīt trīs miljardus latu, lai izveidotu vismaz vienu ražotni katrā novadā.
Īpaša uzmanība attīstībai ārpus Rīgas.
* Taisnīga sabiedrība.
Nodokļu sistēmas progresīva reforma, lai nodokļus maksātu visi,
lai par darbu, bērniem, izglītību, veselību un videi draudzīgu dzīvesveidu būtu mazāki nodokļi nekā par patēriņu, īpašumiem un piesārņojumu.
* Godīga konkurence.
Ar īpašumu sākumdeklarēšanu,
ienākumu atklātību
un pārdomātiem stimuliem samazināt pelēko biznesu un krāpšanu.
Ierobežojot monopolus,
pazemināt cenas patērētājiem.
* Vesela sabiedrība.
Veselības veicināšana,
ikvienam pieejama veselības aprūpe.
Uzsvars uz veselīgu dzīvesveidu,
profilaksi, priekšlaicīgas nāves cēloņu novēršanu,
primāro aprūpi
un patentbrīviem medikamentiem.
* Nacionāla valsts.
Vitāla latviešu valodas un kultūras telpa,
kvalitatīvi sabiedriskie mediji
un pienācīgs atbalsts kultūrai.
Latviešu valodas aizsardzības un attīstības programma
un pilsoniskā izglītība sabiedrības saliedēšanai.
* Atbildīga politika.
Politiskā reforma, lai deputāti būtu tuvāki vēlētājiem,
valdības stabilākas un
politiskā atbildība skaidrāka.
Lai lielā nauda nevarētu nopirkt politiku.
Darbīga pilsoniskā sabiedrība, kas aktīvi piedalās savas apkaimes, pašvaldības un valsts lēmumos.
* Izglītota, radoša un uzņēmīga jaunā paaudze.
Vidējā izglītība un divas svešvalodas – obligātas,
arodizglītība – kopā ar uzņēmumiem,
universitātes – starptautiski atzītas.
Uzsvars uz radošumu, uzņēmīgumu, pilsoniskumu izglītībā.
Valsts finansēta augstākā izglītība – prioritāro nozaru vajadzībām.
* Zināšanu ekonomika.
Zināšanu un jaunievedumu veicināšana visās tautsaimniecības nozarēs, pārvaldē un izglītībā, lai Latvijas resursi tiktu izlietoti visaugstākās jaunās vērtības radīšanai.
Precīzi stimuli energoefektīvai dzīvei,
atjaunojamo resursu izmantošanai
un videi draudzīgam biznesam.
* Apdzīvoti Latvijas lauki un moderna lauksaimniecība.
Ražošanas un pakalpojumu attīstība lauku teritorijās,
nodarbinātības daudzveidīgošana.
Kooperācija un modernizācija Latvijas lauksaimniecības potenciāla izvēršanai.
Taisnīgi lauksaimnieku atbalsta maksājumi no ES budžeta.
* Tautas ataudze.
Programma „Trešais bērns”, lai tuvinātu dzimstību tautas ataudzes līmenim.
Latvijas dubultās pilsonības piešķiršana, lai veicinātu darba emigrantu atgriešanos.
Paaudžu solidaritāte – samērīgas pensijas ilgtspējīgā sistēmā.
* Nē – korupcijai.
Profesionāli izmeklētāji,
stiprs KNAB,
neatkarīga prokuratūra un tiesa.
Moderna un atklāta publisko iepirkumu sistēma, kurā priekšrocības ir tiem, kas godīgi maksā visus nodokļus.
* Rietumu izvēle un globālie tirgi.
Pilntiesīga līdzdalība arvien ciešāk integrētas Eiropas Savienības kodolā.
NATO infrastruktūra Latvijā.
Biznesa diplomātijas, tirgvedības un finansiāls atbalsts Latvijas eksportam uz pasaules straujākajiem tirgiem, īpaši Austrumeiropā un Āzijā.
Īstenojot šo programmu, mums četros gados jāsasniedz konkrēti mērķi: * sasniegt tautsaimniecības izaugsmi par 20%
* nodrošināt Latvijā 1,1 miljonu darba vietu
* sagatavot Latviju dalībai eirozonā
* samazināt ienākumu nevienlīdzības indeksu līdz vidējam Eiropā
* samazināt priekšlaicīgu mirstību par 20%
* panākt dzimstības pieauguma atjaunošanos
* pacelt izglītības kvalitātes līmeni virs Eiropas vidējā
* pilnībā sabalansēt valsts ienākumus un izdevumus
* uz pusi samazināt ēnu ekonomiku
* palielināt privātuzņēmēju skaitu par 50%.
Astoņos gados Latvijai ir jāspēj kļūt par Baltijas līderi svarīgākajos dzīves kvalitātes, tautas attīstības un globālās konkurētspējas rādītājos.
Tikai vienotībā ir spēks.
