מצע ״הבית היהודי-מפדל החדשה״ לכנסת ה-18
מאבק על זהותה היהודית של המדינה
העמדת החינוך בראש סדר העדיפות הלאומי
תיקון חוק השבות
הקמת בית משפט לחוקה
השוואת בנות השרות הלאומי למשרתים בצה״ל
מפנה בחינוך העל יסודי
טיפוח התרבות והיצירה היהודית
ביטול הסכמי אוסלו
חיזוק המשפחה היהודית
איזון בשידורי הרדיו והטלוויזיה
״לא״ להקפאת ההתיישבות
חיזוק הנגב והגליל
פרק 1 - תורה ומדינה
"הבית היהודי- מפדל החדשה״ הוא מיסודה של המפד״ל- המפלגה הדתית לאומית-המזרחי הפועל המזרחי בארץ ישראל, והיא נוסדה על בסיס נאמנות משולשת המתלכדת לאחדות אחת בלתי נפרדת: הנאמנות לתורת ישראל הנאמנות לעם ישראל והנאמנות לארץ ישראל
״הבית היהודי-מפדל החדשה״ (להלן: התנועה) רואה בעצם קיומה של מדינת ישראל גילוי של אמונה וקדושה: הן בשל היותה שלב מכריע בתהליך צמיחת גאולתנו, והן בשל היותה כלי מחזיק ברכה לקיבוץ גלויות, לבנין הארץ, ולייסוד חיים ממלכתיים לאור תורת ישראל
התנועה רואה במרכזיותה של מדינת ישראל את הבטחת אחדותו ושלמותו של העם היהודי, בארץ ישראל ובתפוצות הגולה
זהות יהודית
התנועה תיאבק על זהותה היהודית של המדינה בכל המישורים: בחינוך, בתרבות, בצביון הממלכתי, במעמד האישי, בחברה ובחקיקה, כמדינה יהודית ודמוקרטית
התנועה תחתור לשיתוף פעולה בנושא זה עם אישים וגורמים חילוניים ומסורתיים אשר המורשת היהודית והציונות יקרים להם
התנועה תפעל להחזרת סעיף הלאום לתעודת הזהות
אחדות
התנועה דוגלת באחדות ישראל ומאמינה שאחדות זו היא ערך עליון
התנועה מאמינה כי הדרך המרכזית לגשר על פירוד בעם, ולהיחלצות מן הקיפאון והנסיגה הקיימים ביחסי תורה ומדינה, מעוגנת בחינוך ובהסברה, בגילוי המאור שבתורה בקרב כל חלקי העם מתוך השקפת עולם ציונית דתית, בדרכי נועם ואהבה,
ובחקיקה האמורה להבטיח את אופייה היהודי של המדינה, והכל מתוך רגש עמוק של אהבת ישראל
התנועה תומכת בשיתוף פעולה עם כל חלקי העם היהודי, בעל השקפות ודעות שונות בתחום המעשה הדתי הציוני, בתחום הביטחון, בבנין הארץ, ובכל הנוגע לעלייה ולקליטתה
התנועה תפעל לקירוב לבבות בעם, להעמקת הקשר וההבנה ההדדית, עם כל פלגי הציבור הדתי והחרדי, ולשיתוף פעולה עימהם להבטחת אופייה היהודי-תורני של מדינת ישראל
זאת, תוך הדגשת השקפת עולמה של הציונות הדתית, ועל פי עקרונותיה
התנועה מעודדת הקמת מסגרות מתאימות, להפצת תורה וללימודה בישראל, לפיתוחם של המדרשות ומכוני הלימוד הקיימים, ולפיתוחם של חדשים: לעידוד פעילות תורנית- תרבותית בחוגים, בסמינריונים, ובמפגשים פתוחים לקירוב לבבות בין כל חלקי העם היהודי, בארץ ובתפוצות
הרבנות הראשית לישראל
הרבנות הראשית לישראל הינה הסמכות הממלכתית תורנית-הלכתית העליונה במדינה
התנועה תמשיך לפעול לחיזוק מעמדה וסמכויותיה של הרבנות הראשית, כרשות בלתי תלויה, הפועלת לעיצוב צביונה היהודי של המדינה בכל תחומי החיים והחברה, מתוך השקפה שמדינת ישראל היא ״ראשית צמיחת גאולתנו״
התנועה תפעל לשינוי מבנהו של הגוף הבוחר את הרבנים הראשיים, מתוך מגמה לחזק את כוחם של הנציגים הציונים-דתיים
נציגי התנועה ומוסדותיה יעמדו בקשר מתמיד עם הרבנות הראשית לדיון בשאלות מרכזיות העומדות על סדר יומה של המדינה והאומה
התנועה תפעל לחיזוק מערכת השיפוט הרבני, לשיפור ולהתייעלות שרותי בתי הדין הרבניים
כן תאבק התנועה כנגד המגמה לכרסם במעמדה של מערכת השיפוט הרבני ובסמכויותיה
דגש מיוחד יינתן לטיפול בשאלות הרגישות בתחומי אישות ומשפחה ובמיוחד לפתור את בעיותיהן של מסורבות ומעוכבות גט, ובמציאת פתרונות לבעיות אלו בתהליך מזורז ומועדף, זאת - לטובת הנוגעים בדבר, ולחיזוק המערכת הממלכתית הרבנית הנוהגת על פי דין תורה
התנועה תפעל לבחירתם של רבנים ראשיים וחברי מועצת הרבנות הראשית, רבני ערים ורבני שכונות שהם גדולי תורה ובעלי השקפה ציונית
התנועה תפעל ליישום חוקי הכשרות ולעידוד רכישת מוצרים בעלי הכשר מהרבנות הראשית והרבנויות המקומיות
כן תפעל המפלגה לחיזוק מערכת הכשרות במדינה
התנועה תפעל לכך, שכל ההסדרים הממלכתיים המונהגים במשק בשנת שמיטה יתנהלו עפ״י הנחיות הרבנות הראשית לישראל מימים ימימה ובדרכו של מרן הרב קוק זצ״ל,
ותחתור להקמת רשות ממלכתית קבועה, משותפת לממשלה ולרבנות הראשית, ליישום ההסדרים בשנת שמיטה
התנועה תפעל לחקיקה המיישמת את מסקנות ״ועדת נאמן״ בתחום הגיור
התנועה תיזום ותעודד הקמתה ופיתוחה של מערכת אולפני גיור ובתי דין לגיור עפ״י הוראות הרבנות הראשית לישראל, ובפיקוחה
התנועה תפעל לעגן בחקיקה כך שהחלטות של בית דין מוסמך לגיור תהיינה חלוטות
חקיקה דתית
התנועה שואפת לעצב את מדינת ישראל ברוח התורה, ורואה בכך המשך טבעי למפעל הדתי-ציוני, כעולה מחזון הנביאים
התנועה תפעל לארגן ולשמור על הסדרי יחסי תורה ומדינה באמצעות חקיקה בהסכמה רחבה כדי להבטיח את אופייה היהודי של המדינה
בד בבד תפעל לפעילות הסברתית בנושא, המיועדת לציבור הרחב, למניעת מחלוקת בעם ישראל
התנועה קובעת כי באמצעות החקיקה הדתית הונחו היסודות לעיצוב דמותה היהודית של המדינה, ותתנגד לכל פגיעה בחקיקה הדתית, בכל תחום שהוא
התנועה תחתור להשתית את משפטה של מדינת ישראל על עקרונות המשפט העברי ותפעל להפצתו, ללימודו, ולשילובו של המשפט העברי המקורי בכל מערכות החקיקה והמשפט במדינה
התנועה רואה יעד בתיקון חוק השבות וחוק מרשם האוכלוסין למען ייקבע בהם במפורש כי יהודי הוא רק מי שנולד לאם יהודיה או שנתגייר כהלכה
התנועה תוסיף להיאבק למען תיקון החוק ותפעל, בדרכי הידברות והסברה, לגיבוש רוב פרלמנטרי מוצק אשר יפעל לקבלת החוק
שבת ומועדים
התנועה תיאבק על דמות השבת ברחוב היהודי ברוח אמנות שונות שתביא להשבתת השירותים הממלכתיים והציבוריים, ובתעשייה ובמסחר, ותבטיח את השתלבותם הטבעית של שומרי שבת במגזרים אלו
בענפי הבידור התרבות והספורט ייעשה מאמץ לצמצם את חילולי השבת בדרך של הסדרים מיוחדים וברוח אמנות שונות בהסכמה רחבה
התנועה תמשיך ותעמיק את מערכת החינוך וההסברה הנרחבת להארת מהותם של השבת והמועדים כימי מנוחה לאומיים המוקדשים לנושאי תורה, תרבות וחברה, ותקיים כנסים ומפגשים לעיון ולימוד השבת והמועדים על ערכיהם ומנהגיהם
התנועה תפעל למניעת קיפוחו או אפלייתו לרעה של עובד במוסדות המדינה והציבור בישראל, עקב סירובו לעבוד בשבתות או במועדי ישראל
התנועה תאבק ליישם בפועל של ״חוק ההסכמה״ המסמיך רשויות מקומיות לחוקק חוקי עזר לשמירת השבת, והנותן תוקף לחוקי העזר הקיימים כיום ברשויות המקומיות
בתי-דין לממונות
התנועה מברכת על היוזמות לייסוד בתי דין לממונות, הדנים על פי דין תורה, בנוסף על אלה הקיימים, מתוך שאיפה להגשים את חזון תחיית המשפט העברי במדינת ישראל
התנועה קוראת לכל מוסדותיה, אנשיה ואוהדיה להזדקק לבתי דין לדיני ממונות, ולהוסיף בכל ההסכמים עם הלקוחות סעיף שיפוט שיפנה במקרה של סכסוך לבוררות על פי דין תורה
התנועה תפעל לביסוס מערכת בתי הדין לממונות וזאת באמצעות תקציב הולם וחקיקה הנותנת ביד בית הדין סמכויות כנדרש
התנועה תפעל להסדיר בחקיקה את סמכותם של בתי הדין הרבניים לדון גם בדיני ממונות בהסכמת שני הצדדים
בית משפט לחוקה
התנועה תפעל לייסוד בית משפט לחוקה, שרק לו תהיה סמכות-על, מול חקיקת הכנסת
בית המשפט לחוקה יורכב על-פי אמות מידה ייצוגיות ודמוקרטיות, המייצגות נאמנה את כל חלקי האוכלוסייה בישראל
התנועה תחזק את מעמד החקיקה של הכנסת אל מול בתי המשפט, לאור השינויים החוקתיים של השנים האחרונות
השירותים הדתיים
התנועה תציב בראש מעייניה את הדאגה לחיזוק מעמדן הדתי, הארגוני והתקציבי של הרבנויות המקומיות והמועצות הדתיות, המופקדות על פי החוק על מתן השירותים הדתיים לכלל הציבור
התנועה תפעל לפיתוחם ולשיפורם של מוסדות אלה ולהגברת יעילותם
בין היתר תפעל התנועה להסדיר בחקיקה את דרך תקצובן של המועצות הדתיות באופן ש 75% יבוא מתקציב הרשות המקומית ו- 25% מתקציב יבוא מהממשלה כמקובל לגבי תקצוב שירותי חינוך ורווחה ברשויות המקומיות
התנועה תעשה לקידום מעמד הרבנות ובחירת רבנים בעלי השקפות דתיות לאומיות
התנועה תעודד הקמת גופים ממלכתיים, ציבוריים ותנועתיים לקליטה רוחנית של העולים לישראל, ותעשה להבטחת פעילותם התקינה ולתקציבם הנאות
התנועה תחתור לעגן בחוק ובנוהג, את מחויבותה של המדינה ואת מחויבות מוסדותיה להקמת ולפיתוח מבנים לצרכי דת: בתי כנסת, מקוואות ,עירובין, בתי עלמין ומוסדות תורה בכל ישוב ובכל שכונה קיימים, ובכל ישוב ובכל שכונה חדשים, כנהוג לגבי מבני ציבור אחרים
התנועה תקיים דיונים מעמיקים לרענון אופי פעילותן של המועצות הדתיות, תיקצובן ותפעל למנוע איושן על ידי הלוחמים כנגד הדת או נציגי זרמים לא אורתודוקסים
קירוב רחוקים
התנועה רואה כיעד מרכזי קירוב רחוקים ופעילות חינוכית והסברתית לקירוב ליהדות ולערכיה
המפלגה תפעל לפיתוח פעולות שיעורי יהדות לציבור הרחב ותעודד רבים ומחנכים לפעול להפצת דבר היהדות
המפלגה תעודד פיתוח תוכניות לימודים והכרת היהדות שיתאימו למערכת החינוך, התרבות, התקשורת, ותחזק את הארגונים והמוסדות הפועלים לשיבה ליהדות ברוח הציונות הדתית ובדרכי נועם
י. מתוך מגמה להביא לקרוב לבבות בעם ולבנות גשר בין חלקיו, תפעל המפלגה בכפוף להוראות חוקתה, לקבל לשורותיה כחברים גם יהודים שאינם מוצהרים כשומרי תורה ומצוות, אם יצהירו על הזדהותם עם עקרונות הציונות הדתית ועם מטרות התנועה
י"א. השרות הצבאי
התנועה רואה בלימוד תורה ערך מקודש וחיוני לקיום האומה והמדינה, ובחובת השרות הצבאי בצה״ל מצוות עשה המוטלת על כל אדם מישראל
התנועה מוצאת במסגרת ה״הסדר״ והשילוב השונות ביטויים הולמים לשילוב ״ספרא וסייפא״
התנועה קוראת לראות אתגר לאומי בהשתלבות במערכת הצבא והביטחון במסגרות שמעבר לשרות החובה בצה״ל
התנועה תעודד את מירב בוגרי התיכונים לכל גוניהם, להקדיש לפחות שנה אחת בטרם יציאתם לשרות צבאי, ללימוד תורה ולהעמקת השקפת עולמם הרוחני
להשגת מטרה זו, התנועה תטפח את המכינות הקדם צבאיות
התנועה תתבע כי על היקף הלומדים במכינות או בישיבות ההסדר, לא תוטל כל הגבלה תקציבית
התנועה מתנגדת לסירוב לפקודות חוקיות ולקריאות לסירוב פקודה
התנועה תפעל לחיזוק מעמדה של הרבנות הצבאית הראשית ותפעל להמשך שמירת מעמדה העצמאי
יב. שרות לאומי
התנועה רואה במפעל ״השרות הלאומי״ לבנות ולבנים פטורי גיוס ערך לאומי חשוב ביותר, אשר תורם רבות בתחומי החינוך והחברה בישראל
התנועה תפעל להשוות את התנאים וההטבות של בנות שירות לאומי לתנאים של חיילים בשירות סדיר
התנועה תפעל לעגן בחקיקה את הזכות לשרת בשירות לאומי, זאת כדי למנוע מגבלות תקציביות המונעות מבנות להתנדב לשירות הלאומי
פרק 2 - חינוך
החינוך, אתגר לאומי
התנועה רואה את המעשה החינוכי היהודי כבעל חשיבות עליונה לשמירת העם היהודי ולקיום מדינת ישראל
החינוך בישראל יוצב כתשתית לאומית עיקרית, במיוחד לנוכח התערערות יסודות החברה והמוסר, המסכנת את אחדות העם היהודי וקיומו
התנועה תפעל ותעשה לחיזוק החינוך היהודי הציוני ולהנחלתו בקרב כלל ילדי ישראל בארץ, כולל עולים מרוסיה ומאתיופיה
התנועה תעודד ותסייע בגיוס משאבים כספיים ואנושיים להנחלת ערכי יהדות על פי תורת ישראל סבא בקרב יהדות הגולה כסכר בפני התבוללות, ולמען חיזוק הקשר בין עם ישראל ומדינת ישראל
התנועה תפעל לעגן את האמור לעיל בחוק יסוד: החינוך - תשתית לאומית חיונית ברוח של תורה עם דרך ארץ
עצמאות החינוך הדתי
החינוך הממלכתי דתי לגווניו הינו מקור להערכה רבה כמיישם את משנתה החינוכית של הציונות הדתית, לכן תשקוד התנועה ותשמור על עצמאותו של החינוך הממלכתי הדתי המוקנית לו על פי חוק
היעדים בחינוך הציוני דתי
החינוך הציוני דתי על כל גווניו ושלוחותיו יחנך בנים ובנות לחיי לימוד תורה עם חיי עבודה ויצירה, תורה עם דרך ארץ, יראת שמים וקיום מצוות
החינוך הציוני דתי יחנך להזדהות עם המדינה, להעצים את חוסנה הרוחני, הביטחוני, החינוכי והחברתי, לשמירה על חוקיה, למעורבות בחיי החברה ולשמירה על הדמוקרטיה
החינוך הציוני דתי יחנך לאהבת ארץ ישראל וישובה בכל מרחביה
החינוך הציוני דתי יחנך לסובלנות, לאהבת ישראל, לכיבוד הזולת ולקדושת החיים
החינוך הציוני דתי על כל מסגרותיו יחנך לאחדות ישראל ויפעל לקירוב לבבות בין כל חלקי העם
התנועה תעודד את חיזוקו של החינוך הציבורי-הממלכתי דתי וקוראת לציבור למנוע הקמת מסגרות חינוך נפרדות
התנועה תעודד ותחזק הקמת מגרות תורניות ממלכתיות דתיות מיוחדות בעלות השקפת עולם דתיות לאומיות לגידול בני ובנות תורה שתורתם אומנותם, במגמה ליצור תשתית של מנהיגות רוחנית שתבוא לידי ביטוי ברבנות, בדיינות, בחינוך ובהנהגה הציבורית
זאת תוך שמירה קפדנית על האינטגרציה של עדות ישראל ומניעת אפליה מתלמידים הבאים משכבות כלכליות חלשות
התנועה תעודד ותחזק הקמת מסגרות מוסדות חינוך תורניים ללימוד יהדות ברוח ישראל סבא, לאוכלוסיה מסורתית ולא דתית החפצה בכך
התנועה תעודד הקמת מסגרת ללימוד ולעיון במשנת הציונות הדתית ומקורותיה
מסגרת זו תיועד לפעילי המפלגה ,לחבריה, לחניכי תנועות הנוער שלה ולכל המעוניין בכך
במסגרת זו יושם דגש מיוחד להגותם ולתורתם של גדולי ישראל בארצות המזרח, כפי שבאו לידי ביטוי בכל מקצועות היהדות: דרוש והלכה, פיוט ושירה, פרשנות מקרא ודקדוק לשון, ספרות הקבלה והשו״ת ,אגדה ומעשי חכמים
במסגרת זו תעודד התנועה מפעלים ספרותיים להוצאתם לאור של כתבי יד במקצועות היהדות שנכתבו בידי כל גדולי ישראל, בני כל העדות ,וכן להדפסה מחודשת של ספרים עתיקים
הגברת לימודי קודש
התנועה מעמידה בראש יעדיה את רעיון ״תורה ועבודה״ ואת יסודות הציונות הדתית כערכים נדרשים לכלל ישראל
כמו כן תשקוד לקיים את הצו האלוקי ״וכל בניך למודי ה׳״
התנועה תעודד ותסייע להעמיד תלמידי חכמים מובהקים המשלבים באישיותם תורה, מדע, אהבת העם ודרך ארץ
התנועה תפעל להרחבה, לחיזוק וטיפוח הגרעינים התורניים היוצאים להתיישב בעיירות ובשכונות
התנועה תפעל לתגבור החינוך התורני בכל מוסדות החינוך הממלכתי דתי
תוקם רשת לימוד תורה לנוער ולמבוגרים בכל אתר ואתר
התנועה תדאג לחזק את מוסדות החינוך העל-יסודיים הדתיים על ידי הקצאת משאבים ממלכתיים כספיים ואנושיים
התנועה תפעל להקמת ישיבות ״הסדר״, ישיבות גבוהות ציוניות, כוללים ציוניים, מכינות ישיבתיות קדם צבאיות ומדרשות תורניות על תיכוניות לבנות ולביסוסן התקציבי על פי הקריטריונים המקובלים באוניברסיטאות מתוך הכרה והערכה לשלוב תורה ובטחון
התנועה תפעל לפיתוחן של ישיבות ״ההסדר״ ע״י הקצאת תקציבים לבניה, פיתוח ואחזקה
התנועה תפעל ותסייע להרחבת ישיבות ואולפנות בני עקיבא, אולפנות, ישיבות תיכוניות, מוסדות ״אמונה״, רשת אמי״ת, ״תורה ומלאכה״, רשת נועם, אולפנות צביה, רשת אור- תורה סטון, תלמודי תורה ציוניים וכיוצ״ב
התנועה תפעל להקמתן ולביסוסן של מגמות תורניות בבתי הספר התיכוניים הדתיים המקיפים בכל אתר ואתר
החינוך הדתי ביישובי הפיתוח ושכונות המצוקה
התנועה תמשיך לפעול לקידום החינוך לכלל ישראל תוך מתן עדיפות וסיוע לעיירות הפיתוח, ליישובי הספר, לשכונות המצוקה ולמושבי הפועל המזרחי בדרכים הבאות:
ישום חוק חינוך חינם לילדים בגילאי 3-4 בגני הילדים
ישום חוק חינוך חינם ככתבו וכלשונו - פטור מתשלומי אגרות חינוך למיניהן
תגמול מיוחד לעובדי הוראה העובדים ביישובי פיתוח ובשכונות מצוקה
השבת התמריצים למורים בתחום הדיור בישובים בעלי עדיפות לאומית
הארכת יום הלימודים עד השעה //16:00
הקצאת משאבים כספיים לתלמידים ממשפחות ברוכות ילדים וכן לתלמידים הזקוקים לכך, לרכישת ספרים, טיולים ולמימון החינוך הדתי הלא פורמלי
התנועה תעודד בני תורה ואנשי אקדמיה לפעילות חינוכית בכל חלקי ישראל, במיוחד בישובי ספר ושכונות מצוקה
תכנית מפנה בחינוך העל יסודי
התנועה תתבע לחולל מפנה בחינוך העל-יסודי באמצעות 3 חוקים:חוק יסוד: החינוך - תשתית לאומית חיונית
חוק מימון תשלומי הורים באמצעות ביטוח לאומי
חוק חינוך חינם יכלול מימון המדינה לתגבור לימודי יהדות בישיבות, באולפנות ובתיכונים
ילדי עולים בחינוך העל יסודי
התנועה רואה בקליטת ילדי עולים במוסדות החמ״ד יעד לאומי ממדרגה ראשונה
מוסדות החמ״ד מהווים את הכתובת המתאימה ביותר לקליטתם מבחינה רוחנית חינוכית וחברתית
התנועה תפעל לתגבור לימודי היהדות והלשון העברית בקרב ילדי העולים
הגיל הרך
התנועה תפעל ותעודד הקמת מסגרות חינוכיות-טיפוליות לילדים בגיל הרך (מגיל 0 עד גיל 3)
התנועה תפעל להקל על הנטל הכספי הכבד המוטל על משפחות צעירות בגין חינוך הילדים ותעשה ככל יכולתה להפחתת נטל זה
השכלה גבוהה
התנועה תמשיך לפעול לחיזוקה של אוניברסיטת בר אילן ומוסדות אקדמיים נוספים המשלבים תורה, מדע, מחקר ודרך ארץ
התנועה תפעל להגדלת תקציבי ההשכלה הגבוהה המחקר והפיתוח המהווים תשתית ויסוד חשובים לעוצמתה הביטחונית והכלכלית של מדינת ישראל
כך גם תדאג התנועה להבטיח את מעמדו של הסגל האקדמי ושכרו
התנועה תפעל להחיל בהדרגה שכר לימוד חינם במוסדות להשכלה גבוהה על מנת לאפשר לכל מי שמוכשר לכך לרכוש השכלה אקדמית
התנועה תפעל להנהגת הקלות משמעותיות למי ששרתו בצה״ל ו/או בשרות לאומי, לעומת אלה שלא עשו כן
התנועה תדאג לפיתוח קרנות למלגות ופרויקטים שונים (פר״ח וכיוצ״ב)
התנועה תפעל לפיתוח המדע והמחקר בישראל ולשילובה של ישראל בקהילה המדעית הבינלאומית
התנועה תפעל להבטיח שכל המסעדות והמקומות לממכר מזון בקמפוסים השונים יהיה בהכשר הרבנות המקומית
התנועה תפעל למתן הלוואות למימון שכר לימוד לכל סטודנט בתנאי המשכנתאות לדיור, על מנת להבטיח הזדמנות לרכישת השכלה גבוהה לכל שכבות הציבור
התנועה תעודד בנייה להשכרה לסטודנטים, באזורים הסמוכים לאוניברסיטאות השונות
התנועה תעודד הקמת מסגרות תרבותיות וחברתיות של סטודנטים דתיים בכל האוניברסיטאות, ותעמיד לרשותם עזרה והכוונה בנושאי אקדמיה, חברה ועוד
י. כללי
התנועה, המגדירה עצמה כדואגת לכלל ישראל, תדאג להקנות יהדות לכל התלמידים
התנועה רואה בחינוך הדתי ציוני לגווניו, חלק אינטגרלי ממערכת החמ״ד
זאת מתוך הכרה באופיו הרבגוני של החינוך הממלכתי דתי ואי פסילה של מסגרת אחת את רעותה
על כן,יש לאפשר הקמת בתי ספר תורניים ו/או מדעיים ו/או אומנותיים על פי דרישות הורים, במסגרת חמ״ד לצד בתי הספר הקיימים של החמ״ד, ותוך שמירה קפדנית על האינטגרציה
התנועה תפעל למתן העדפה תקציבית לבתי הספר הממלכתיים דתיים האינטגרטיביים המקבלים תלמידים ללא מיון וסינון ובכלל זה מתן העדפה לבתי הספר הציבוריים
התנועה קוראת למחנכים בכל שלבי החינוך להדגיש את ביטויי ״ראשית צמיחת גאולתנו״ שאנו עדים להתגשמותה
התנועה תובעת שבכל שכונה חדשה יבנו מוסדות חינוך דתיים מלכתחילה כדי לענות על צרכי הציבור הדתי
התנועה תפעל לקיומם ולהקמתם של בתי ספר דתיים בכל הישובים, כולל ישובים קטנים
התנועה תמנע פגיעה בתקני שעות הלימוד של בתי הספר הדתיים
התנועה תפעל לנקיטת אמצעים תחיקתיים כדי למנוע כל אפליה לרעה בתקנים,במבנים, בתקציבים ובשירותים של מוסדות החמ״ד, כולל הקמת אולמות ספורט בבתי הספר השונים, הקצאת שעות נוספות ללימודי החינוך הגופני בחמ״ד בנוסף למצב הקיים היום ותיקון האפליה השוררת כיום
התנועה תפעל להקצאת שעות נוספות ללימודי היהדות בחינוך היסודי בחמ״ד בנוסף לשעות התקן הרגיל
התנועה תפעל לביסוס בתי הספר המקיפים הדתיים וחיזוקם
כמו כן תשקוד התנועה ותעורר הכנת תלמידים לקראת מכינות, ישיבות הסדר, גיוס לצה״ל ולשרות לאומי
תועמק האינטגרציה בחינוך תוך שמירת הייחודיות של מורשת העדות
התנועה תפעל לחיזוק מעמדם של מוסדות החינוך הטכנולוגי-מדעי הדתיים זאת מתוך הערכה לפעלם הרב ולהישגיהם בחינוך לחיי תורה ועבודה
התנועה רואה לעצמה חובה לדאוג למתן סיוע ותמיכה בתחום החינוך והרווחה לאוכלוסיית המושבים הסמוכים לערי הפיתוח בדומה לתנאים הניתנים לערים אלו
התנועה תפעל לקידום מעמדו ושכרו של המורה בישראל
כמו כן תפעל התנועה להסדרי פרישה מוקדמת ומכובדת
התנועה תדאג להקצאת משאבים למחקרים בחינוך הדתי
התנועה תדאג לחזק, לפתח ולהרחיב את המכללות האקדמיות להכשרת מורים ולשמור על מעמדן העצמאי
התנועה תפעל לחקיקה ולהגנה על הילדים מפני אלימות,
ותעמוד על שמירת זכויות הילד והנוער
התנועה תפעל ליישומו המלא והרחבתו של חוק שילוב המסדיר את שילובם של תלמידים בעלי צרכים מיוחדים, בחינוך הרגיל
יתוגברו המשאבים למלחמה בנגעי הסמים והאלכוהוליזם הפוגעים בנשמת אפה של האומה, ותוחמר הענישה כלפי מפיצי הסמים
התנועה תפעל לקבוע את יום ירושלים כיום חג לאומי
התנועה תפעל לקיום מפעלי התרבות ומסגרות לשעות הפנאי
כמו כן תפעל להעברת תחרויות ספורט לסוגיו לימות החול
התנועה תפעל כדי שבמתנסים יוכלו לפעול כל גווני העם לרבות הציבור הדתי לאומי ותדאג שבמרכזים בהם יש משקל לצבור הדתי יהיה אופי ציוני דתי למתנ״ס
התנועה תפעל להגברת פעילויות הספורט על פי העיקרון ״נפש בריאה בגוף בריא״ על ידי מסגרות ספורט דתיות תוך כדי הקפדה על שמירת השבת וערכים יהודיים
התנועה רואה בתנועות הנוער ״בני עקיבא״, ״עזרא״, ו״אריאל״, המשך טבעי של החינוך הפורמלי בחמ״ד, ותפעל לביסוסן ולהרחבתן בכל אתר ואתר
מפד״ל תפעל להגדלת המימון לתנועות נוער אלו
התנועה תפעל להקמת מרכזי חינוך לבנות שירות לאומי כדי להכינן לפעילות התנדבותית ולחיים דתיים
התנועה תפעל לקרב אחים מכל המחנות, תדגיש את המאחד והמלכד בעם, ותגביר מעשיה לאהבת ישראל
המפלגה תפעל להחיל בהדרגה שכר לימוד חינם לזוגות צעירים שילדיהם נמצאים במעונות יום
יא. תרבות
התרבות והיצירה היהודית הם נכסים ראשוניים במעלה במדינה ששמה לה למטרה לחדש תרבות הנובעת ממקורות קדומים ונצחיים
התנועה תסייע בטיפוח האמנות והיצירה היהודית הייחודית ובקידומו של האמן והיוצר
התנועה תתמוך בהקמת רשות ממלכתית לתרבות ואמנות שתהיה לה הסמכות לעצב מדיניות, להגדיר יעדים ולקבוע מסגרות תקציב
הרשות תתמנה על ידי שר החינוך והתרבות וחבריה יהיו אנשי ציבור מגוונים בדעותיהם
התנועה תשאף להציב את התרבות והיצירה היהודית במקום ובמעמד ראויים ונכבדים, ותתמוך בכך שלתרבות ולמורשת היהודית ייוחד מקום מרכזי במדינה
בהעמידנו את האמנות היהודית ואת האמן הישראלי במרכז ההוויה היצירתית, אנו פותחים פתח לרענון מעמדם ומקומם של יוצרים ויצירה במדינת ישראל
התנועה רואה ביוצרים הישראלים נדבך מרכזי לקיומה של התרבות במדינת ישראל והיא תפעל לחיזוק ולקידום מעמדו של היוצר ולהעשרת מאגרי היצירה הישראלית המקורית
לשם כך נגן על מלוא זכויותיו של היוצר ביצירותיו ונפעל למען הקצאת המשאבים הראויים לעידוד היצירה הישראלית
פרק 3 - שלום ובטחון
שלמות התורה העם והארץ
התנועה דבקה בעקרון שהנחה את הציונות הדתית מראשית דרכה: ארץ ישראל לעם ישראל על פי תורת ישראל, ותחתור להגשמתו המלאה
שלום
התנועה רואה בשלום אמת המבוסס על בטחון יציב, משאת נפשו של העם היהודי כולו והגשמת הבטחת התורה הקובעת: ״וישבתם לבטח בארצכם ונתתי שלום בארץ ושכבתם ואין מחריד״ (ויקרא כ״ו)
התנועה תומכת במשא ומתן ישיר לשלום עם כל מדינות ערב והרשות הפלשתינית, על סביב היסודות הבאים:
הבטחת בטחון מלא ויציב לפרט ולמדינה ומאבק בלתי מתפשר למיגור הטרור במדינה ובגבולותיה
בין נהר הירדן והים התיכון תיכון מדינת ישראל בלבד
לא תיכון בה מדינה פלשתינאית
ירדן המונה כ 75% אוכלוסייה פלשתינאית היא המדינה הפלשתינאית ובה צריכים למצוא ערביי יהודה שומרון ועזה את ביטויים הלאומי
ירושלים המאוחדת הינה בירת הנצח של עם ישראל ומדינת ישראל בלבד, ולא תחולק
ההתיישבות היהודית ברחבי ארץ ישראל הינה מסד לאחיזתנו בכל חלקי ארץ ישראל שבשליטתנו ולביטחון המדינה
לפיכך יש לחזקה ולהבטיח בכל הסכם מדיני כי לא יעקר ישוב יהודי ממקומו וכי ההתיישבות היהודית ביהודה ושומרון תישאר כולה בריבונות ישראל
הממשלה תמשיך במדיניות של חיזוק ופיתוח והרחבת ההתיישבות היהודית ביהודה ושומרון
רמת הגולן ע ל פי חוק רמת הגולן, הינה חלק בלתי נפרד ממדינת ישראל ותושאר בריבונות ישראל גם לעת שלום
התנועה תפעל שמדינת ישראל תנהל מלחמת חורמה למיגור תשתיות הטרור וארגוני הטרור ביהודה שומרון,חבל עזה ובאשר הם
התנועה תפעל לשמירה קפדנית על כבודם, מורשתם ותרבותם של ערביי יהודה ושומרון שאינם מעורבים בפעילות עוינת, על פי עקרונות המוסר והצדק היהודי והראוי למי שנברא בצלם אלוקים
מדינת ישראל תתנגד ל״זכות השיבה״ של האוכלוסייה הערבית לחבלי ארץ ישראל
כל הסכם בין מדינת ישראל למדינות ערב יכלול את השבת שבויינו ונעדרנו לביתם
התנועה תפעל לעגן בחקיקה את חוק משאל עם שיחייב משאל עם בכל מקרה של הסכם מדיני או החלטה חד צדדית הכרוכה בוויתור על ריבונות או שליטה בארץ ישראל, וכן גם בצעדים הכרוכים בוויתור על יישובים
התהליך המדיני, ביטול הסכמי אוסלו
נוכח מלחמת הטרור הרצחני, בו פתחה הרשות הפלשתינית וארגוני הטרור, התנועה רואה בהסכמיאוסלו ובמפת הדרכים בטלים למעשה
התנועה תפעל לביטולם גם להלכה באמצעות החלטה רשמית של ישראל
"ה׳ עוז לעמו ייתן ה׳ יברך את עמו בשלום"
מגורשי גוש קטיף וצפון השומרון
התנועה קובעת כי הטיפול הממשלתי במגורשי גוש קטיף וצפון השומרון הוא אות קלון על מצחהוחרפה לשירות הממלכתי
דו״ח מבקר המדינה קובע ומצביע על מחדלים חמורים בנושא זה
התנועה מברכת על הקמת הועדה הממלכתית לחקירת המחדלים החמורים בטיפול במגורשי גוש קטיף וצפון השומרון
התנועה קובעת כי בכל הסכם קואליציוני יובטח תיקוני העוולות, לרבות בחקיקה, כדי להבטיח את שיקומם המלא של המגורשים
פרק 4 - החברה והקהילה בישראל
תורה ועבודה
התנועה תפעל לטיפוח הרעיון של תורה ועבודה, העמקתו והפצתו בקרב כל אזרחי ישראל
התנועה תפעל לטיפוח ערכי עבודה והתיישבות בארץ ישראל
עיירות פיתוח ושכונות
מתוך ראיית החשיבות הראשונה במעלה של עיירות הפיתוח והחיוניות הביטחונית של יישובי קו העימות, תפעל התנועה לביסוסם הכלכלי, החברתי והרוחני בין היתר על ידי:
חיזוק התשתית החברתית, הכלכלית והתרבותית ע״י הפניית משאבים אנושיים וכספיים נאותים
הקמת מוסדות חינוך ומפעלים עתירי ידע ומדע
עידוד צמיחתה של מנהיגות איכותית בכל שכבות האוכלוסייה לרבות קליטתם של הצעירים במקום
מתן עדיפות ראשונית להקמת מוסדות תנועתיים
חיזוק והמשך תוכנית ״שיקום שכונות״
תביעה להקים תעשיה וליצור מקומות תעסוקה לכל דורש
בריאות הציבור
התנועה תתבע שיקום מהיר ונמרץ של מערכת הבריאות הציבורית בישראל
התנועה תפעל לחקיקת חוק בוררות חובה בשירותים הקשורים לפיקוח נפש וחיי אדם
התנועה תפעל להסדיר בחקיקה עדכון סל התרופות בשיעור של 2% (כ 500 מיליון ₪) מדי שנה
התנועה תחתור לאיחוד רשויות לאיכות החיים והסביבה
התנועה תעמוד על משמר ההגנה על בריאות הציבור מפני מפגיעים אקולוגיים
סיוע דיור
התנועה תפעל ליצירת אפשרויות דיור במחירים סבירים למשפחות ברוכות ילדים, לזוגות צעירים, לחיילים משוחררים, לעולים חדשים ולאברכים
מתן משכנתאות בתנאים מועדפים לזוגות צעירים ששרתו בצה״ל או בשרות לאומי
התנועה תעשה כל אשר לאל ידה על מנת להביא לפתרון בעיית הדיור לדור הצעיר בדרך של הפשרת קרקעות, בניה לעמותות ופעולות ממשלתיות להוזלת הדיור
התנועה תפעל להסדיר בחקיקה להכיר בהחזר המשכנתאות לצורך מיסוי
קשישים וגמלאים
התנועה האמונה על ״והדרת פני זקן״ תפעל למען קשישים וגמלאים באמצעות:
שיפור תנאי החיים והביטחון האישי של הקשישים במדינת ישראל
הרחבת תחולתו של חוק ביטוח סיעוד לשיפור רווחתם של הקשישים
חקיקה הולמת הדואגת לתנאים נאותים לקשישים בארץ
תשלום הגמלאות יכלול כל רכיבי שכרו של העובד
שכרם של גמלאים יעודכן ביחס שווה לעובדים מקבילים במשק
הקמת בתי אבות ובתי חולים סיעודיים לקשישים ונזקקים
התנועה תתנגד בתוקף לכל שחיקה נוספת בקצבאות המשולמות ע״י המוסד לביטוחלאומי, ותעשה לעדכונן הריאלי
התנועה תפעל לעגן בחקיקה הצמדת הקצבאות לשכר
הממוצע במשק וכן תפעל להסדיר בחקיקה שהקצבה לא תפחת מ-20% מהשכר הממוצע במשק
התנועה תפעל להקמת מוסדות לפעילות תרבות לקשישים בעלי אופי ציוני דתי, ובכלל זה הקמת כוללים לקשישים בבתי הכנסת
סיוע לנזקקים
תחוזק פעילות הסיעה בכנסת בחקיקה ובפעילות ציבורית להגנה על חסרי הישע
התנועה תאבק להקמתם של מעונות למפגרים ונכים
התנועה תמשיך בחקיקה לזכויות המפגרים והנכים
התנועה תפעל לשיווין של הנכים הדתיים בכל המתקנים של נכי צה״ל: בכשרות מזון, רחצה נפרדת וכד
התנועה תפעל ליישום מלא של חוק שוויון זכויות לאנשים עם מוגבלות תוך זירוז ביצועו והקצאת משאבים ממלכתיים ליישומו
אלימות במשפחה
האלימות מגיעה עד כדי רצח ושפיכות דמים
התנועה תילחם בתופעה זו, בהסברה רחבה ועל פי דרכי התורה לכבוד האדם ואהבת הבריות באמצעים הבאים:
פעילות חינוכית והסברתית
חקיקה מתאימה להחמרה ניכרת של הענשת עבריינים
יצירת מקומות שהייה חליפים לבן הזוג הנפגע
מעמד האישה בישראל
התנועה תעשה לשילוב נשים בכל תחומי החברה, בחיים הציבוריים והממלכתיים, לרבות שילוב נשים לרשימה לכנסת ולרשויות המקומיות
התנועה מציינת בהערכה רבה את תרומתה של ״אמונה״ בתחומי החינוך, התרבות, החברה והחיים הציבוריים, ובתחום טיפוח מעמד האישה
התנועה תפעל לעידוד תוכנית לימוד והרחבת השכלתה של האישה, למען קידומה והשתלבותה בכל המערכות במדינה תוך שמירה על ייחודה כאישה דתית
התנועה תעודד ותסייע ל״אמונה״ לחיזוק הקשר עם נשים בכל ארצות הגולה למען קירובן למפעל הציוני דתי ולמען מניעת התבוללות
חיזוק המשפחה היהודית
התנועה רואה בחיזוק התא המשפחתי על פי מסורת ישראל יעד לאומי וחינוכי, בעל חשיבות עליונה לגידולה של האוכלוסייה היהודית במדינה ולחיזוקו של העם בכלל
התנועה רואה בטיפוח ערך הגדלת הילודה יעד לאומי עליון
התנועה תטפל במישור הממלכתי להעדפת משפחות ברוכות ילדים בהקצאת משאבים ופטור מנטל המיסוי הקיים
כמו כן תפעל התנועה במתן קדימות עליונה לקבל חוק משפחות ברוכות ילדים ומימושו הלכה למעשה
התנועה תפעל לצמצום תופעל ההפלות שאינן הכרחיות ע״י פעולות חינוך, הסברה ועזרה כלכלית
התנועה תפעל לעגן בחקיקה הכרה בהוצאות לטיפול בילדים (מעונות יום ומטפלות) לצורך חישובי מס הכנסה
י. מלחמה בעוני
התנועה קובעת כי שיעורי העוני בישראל הם אות קלון וחרפה שדינה להימחות
התנועה תפעל לצמצום ניכר בשיעורי העוני בישראל בשיעור של אחוז עד שני אחוזים בשנה
התנועה תפעל לחקיקת חוק המבטיח סיוע נאות למשפחות שהוגדרו על ידי ביטוח לאומי מתחת לקו העוני
התנועה תפעל להסדיר בחקיקה את הרחבתו של חוק מס הכנסה שלילי
התנועה תפעל להסדיר בחקיקה הרחבה ניכרת של חוק הזנת תלמידים במוסדות חינוך
התנועה תפעל להגברה ניכרת של אכיפת חוקי העבודה בכדי להבטיח את הכנסתם של עובדים המגיעה להם על פי חוק
י"א. תקשורת
התנועה תפעל להשפיע על תחום התקשורת מתוך הבנה כי חופש הביטוי והיצירה הן אבני היסודשל חברה מודרנית, יהודית ודמוקרטית התנועה תעשה זאת בדרכים הבאות:
חיזוק הצביון היהודי והממלכתי בערוצי הטלוויזיה הממלכתיים ושידורי הכבלים
עידוד גיוון כוח האדם העיתונאי והיוצר בכלי התקשורת השונים כך שיהיה ביטוי למגוון דעות וטעמים בציבור
מניעת פרסום חומר תועבה בפרהסיה ,ברחוב ובאמצעי התקשורת ההמוניים, למען שמירת אופייה היהודי, הייחודי והמקורי, של מדינת ישראל ולשמירה על כבוד האישה
דרישה להקמת ערוץ שידור נוסף שיוקדש להפצת תורה ויהדות בעם ויכלול גם לימודי ארץ ישראל וציונות
איזון בין חלקי העם בשידורי הרדיו והטלוויזיה, ומאבק נגד ביטויים בתקשורת העוינים את המדינה וערכי היהדות והציונות
מתוך רצון להגן על צנעת הפרט וזכויותיו תינתן אפשרות חוקית לחסימת ערוצים הפוגעים ברגשות הפרט
הכשרת אנשי תקשורת מקרב הציונות הדתית תוך כדי מתן עדיפות גבוהה למשימה זו
התנועה תעודד את חיזוקם של ערוצי השידור הציבוריים ברדיו ובטלוויזיה ותפעל לביסוסם ולחיזוקם כערוצים הפועלים שלא רק למטרת רווח, אלא מתוך מחויבות ציבורית
פרק 5 - משק וכלכלה
התנועה תקים מועצה כלכלית ומשקית מייעצת שתייעץ לנציגיה בכסת וממשלה בכל בקשור לתחומי כלכלה, כספים, תעשיה ומסחר
א. מדיניות כלכלית
התנועה רואה במדיניות כלכלית אמצעי להשגת מטרות ערכיות
המפלגה רואה בכלכלה אזורית במזרח התיכון נושא חיובי, ותדרוש שמירה על האינטרסים של המדינה בתחום הכלכלי
כלכלה בריאה היא אמצעי לקיומה של חברה מתוקנת, המושתתת על עקרונות מוסר, צדק חברתי ומניעת ניצול הזולת
במציאות הכלכלית הנוכחית יש לשמור על יציבות המשק במגמה לחתור לעצמאות כלכלית
התנועה תדרוש צמצום כוח אדם לא חיוני בשירותים הציבוריים למעט חינוך, רווחה ובריאות, והפנייתו למגזר כלכלי ויצרני, בתהליך שיביא להבראה, תוך דגש על המשך בלימת האינפלציה והבטחת קיום כלכלי הוגן לכל אדם
התנועה תפעל למען פעולה נמרצת להוצאתם מן הארץ של עובדים זרים בלתי חוקיים, הקטנת מספר העובדים הזרים במדינה והגבלת כניסתם בעתיד, תוך מתן עדיפות להכשרת עובדים ישראלים, קליטתם והעסקתם במשק העבודה בשכר הולם
התנועה תתבע תוכנית להבטחת תהליך הצמיחה במשק, ותפעל להגדלת הפריון והתפוקה
התנועה תדרוש סיוע ליצרנים המייצרים בעיקר לייצוא תעשייתי וחקלאי, וכן לתעשיות עתירות ידע, ותתבע הקמת ועדה ממלכתית לטיפול במפעלים שנקלעו לקשיים
התנועה תתמוך בהמשך והרחבת הסיוע להקמת וקיום עסקים קטנים שתרומתם חשובה
התנועה רואה חשיבות בטיפול במאזן התשלומים במטרה לצמצם את הגירעון
יחסי עבודה
התנועה תתבע חתימה על אמנה חברתית וכלכלית המשותפת לממשלה, להסתדרות ולמעסיקים
אמנה זו תבטיח יציבות בשכר הריאלי, וברווחת העובדים
התנועה תדרוש חקיקה לקיום מוסד בוררויות לובה בשירותים חיוניים
התנועה דוגלת במדיניות מקצועית התובעת פיצוי העובדים על ההתייקרויות, תוך שמירה על ערכו הריאלי של שכר העובד
התנועה תדרוש יצירת מכשיר חדש שיבטיח שמירה ריאלית של השכר במשק
התנועה תתבע עידוד ויוזמה ליצירת מקומות תעסוקה, יציבים וכלכליים כדי לצמצם את מימדי האבטלה בקרב אזרחי ישראל הוותיקים והעולים החדשים, תוך שימת דגש על אזורים מוכי אבטלה
התנועה תתבע להקים פארקים תעשייתיים אזוריים, הכוללים תשתיות ,ופיתוח אזורי סחר חופשיים, תוך שמירה על איכות הסביבה
התנועה תפעל להסדיר בדרך של חקיקת חוק פנסיה, לאלה שאין להם כל זכויות פנסיה
התנועה תעודד השתלבות נשים בעבודה באמצעות מציאת פיתרון לילדי נשים עובדות, והשוואת שכרן לשכר הגברים
התנועה תפעל לחקיקת חוקים המגנים על זכויותיהם של עובדי קבלן, וכן גם לפסילת מכרזים של רשויות המדינה בהם מוצעים מחירי הפסד
כך גם תפעל התנועה לחיזוק והגברת הפיקוח על זכויות עובדים אלו
מערכת המיסוי
תיערך בדיקה מחודשת של תקציבי כל משרדי הממשלה, במגמה לצמצם בתקציבים המיועדים למטרות הניתנות לדחייה או להעברה לידי יוזמה פרטית
התנועה תתבע מהממשלה לעשות למען חיסכון, הקפאת ההוצאות וצמצומן
התנועה תתבע הורדת נטל המס הגורם לאי צמיחה במשק ותעודד הקלה במיסים במגזרים היצרניים, הרחבת ענפי הייצור ועידוד הייצוא באמצעות מערכת המיסוי, והענקת הקלות משמעותיות לענפים אלה ולעובדים בהם
חיזוק התמיכה בשכבות בעלות הכנסה נמוכה ע״י חלוקה מחדש של נטל המס:
התנועה תדרוש תיאום מוקדם של משרד האוצר, אוצר השלטון המקומי והרשויות, לגבי גובה הארנונה
התנועה תעודד הקטנת עול המיסים העירוניים בשכבות החלשות
גביית מס אמת מחברות ומכל בעלי ההכנסות הגבוהות
התנועה תתבע לעודד הכשרת עובדים למקצועות על פי תכנון מראש ובהתאם לצרכי המדינה
התנועה תתבע הכרה לצרכי מס בהוצאות של אישה עובדת, לרבות החזקת ילדים במעונות והוצאות לעזרה במשק בית
התנועה תתבע לאחד את מערכות גביית המיסים מתוך רצון להקל על האזרח לחסוך בהוצאות
התנועה תפעל להחלת קצבת ילדים במסגרת הבטוח הלאומי עבור משרתים בצה״ל, שירות חובה ושרות לאומי עם תום שירותם, ותעגן אותם בחוק
תחבורה
התנועה רואה בתאונות דרכים ״מכת מדינה״ הדורשת הקדשת תשומת לב מיוחדת בהקצאת משאבים ופעילות מוגברת של הסברה וחקיקה, ועל ידי כך תפעל לצמצם את תאונות הדרכים
איכות סביבה
התנועה תפעל לחיזוק התודעה בנושאי איכות הסביבה ותדאג לחקיקת חוקים אשר ישמרו על סביבה איכותית ובריאה: חוק יסוד להגנת הסביבה ברוח היהדות
חוק למדיניות לאומית לשמירת שטחים פתוחים
חוקים הקשורים בטיפול בפסולת, איכות המים, איכות האוויר, טיפול בחומרי הדברה, וזיהום הים ממקורות יבשתיים
התנועה תדרוש כי תכנית הלימודים בנושא איכות הסביבה תהיה חובה בכל מוסדות החינוך
פרק 6 - ההתיישבות בארץ ישראל
התיישבות בארץ ישראל
התנועה רואה במעשה ההתיישבות בכל חלקי ארץ ישראל את הגשמת הצו האלוקי וחזון הנביאים של שיבת ישראל לארצו וישיבתו עליה לנצח נצחים
התנועה תפעל לביצור ההתיישבות וקידומה, להקמת ישובים חדשים ולעיבוי הקיימים במרחבי האדמות הפנויות בגליל, בגולן, ביהודה ושומרון, בבקעת הירדן, בנגב
התנועה רואה בהתיישבות החקלאית ערך מרכזי בישוב ארץ ישראל, ותפעל להעמדת משאבים ממלכתיים לחיזוקה ופיתוחה
התנועה תפעל לשמירה ופיתוח מרכיבי תכנון בענפי החקלאות כדי לאפשר יציבות והכנסה נאותה לחקלאים
התנועה תפעל לעיגון זכות החקלאים בקרקע בדרך של חקיקה
התנועה תפעל להשגת רפורמה כלכלית מתוכננת בהתיישבות המושבית שעיקרה צמצום מספר החקלאים במושבים תוך מתן פיצוי ויצירת מקומות תעסוקה חלופיים לחקלאים שיצאו ממעגל הייצור
התנועה תפעל לעידוד ופתוח התיירות באזורי ההתיישבות השונים ברחבי הארץ
התנועה תפעל להרחבת המושבים ולהקמת כפרים וישובים קהילתיים לבני דור ההמשך בהתיישבות, תוך שימת דגש על פיתוח מקורות תעסוקה והקמת מערכת חינוך איכותית
התנועה תפעל לשילובם של העולים החדשים במפעל ההתיישבות, בחברה, בתעסוקה ובחינוך, תוך שימת דגש על קירובם לעולם היהדות, בכל יישוביה ברחבי הארץ
התנועה תפעל להקמת רשות לענייני הכפר, במטרה לענות על הצרכים המיוחדים של ההתיישבות הכפרית בכל רחבי ארץ ישראל, וזאת לאור השינויים המתחוללים במשק בכלל ובתחום החקלאות והכפר בפרט
התנועה תדאג להעמדת משאבים כספיים לפיתוח המכונים החקלאיים והטכנולוגים הקיימים והפועלים על פי ההלכה במגמה לפתח את החקלאות בארץ
התנועה תפעל לחיזוק ולהקצאת משאבים למוסדות המיישבים כמו איגוד המושבים, אמנה, הקיבוץ הדתי וכיוצ״ב
התיישבות ביהודה ושומרון
התנועה תפעל כדי להגדיל באופן ניכר את האוכלוסייה היהודית בייהודה ושומרון על בסיס תכנית מגובשת
התנועה תתבע להמשיך בהקמת ישובים חדשים על אדמות המדינה בכל המרחבים שבהם ההתיישבות עדין דלילה
התנועה לא תיתן את ידה ותתנגד להקפאה של ההתיישבות בשל לחצים מדיניים, בשום שלב שהוא
ההתיישבות בגליל וברמת הגולן
התנועה רואה בקיומו של רוב יהודי מוחלט בגליל וברמת הגולן מטרה חשובה ביותר, ותפעל להשגת משאבים ממלכתיים משמעותיים להשגת מטרה זו
התנועה תפעל לפיתוח תשתיות ומקורות תעסוקה מגוונים, שיאפשרו קליטה רחבה של מתיישבים באזורים אלה
התנועה תפעל להקמת תשתית כבישים מתקדמת שתאפשר צמצום מרחק וגישה יותר בין הגליל למרכז הארץ
התנועה תפעל להכיר בגליל וברמת הגולן כאזורי עדיפות לאומית לצורך מתן תמריצים להתיישב בחבלי ארץ אלה
התיישבות בנגב
התנועה תפעל להשגת משאבים ממלכתיים כדי לאפשר הגדלה משמעותית של האוכלוסייה היהודית בנגב
התנועה תפעל להרחבת הקיבוצים והמושבים בנגב, בהיקף שיאפשר את הפיכתם לקהילות צעירות ותוססות, תוך מתן עדיפות לפיתוח מקורות תעסוקה ולהקמת מערכת חינוך איכותית
התנועה תפעל להגדלת התעסוקה החקלאית בנגב ע״י פיתוח מקורות מים חדשים, או הגדלת מכסות מים לאזור, ופיתוח חקלאות מודרנית המיועדת בעיקר לייצוא
התנועה תפעל להכיר בנגב כאזור עדיפות לאומית לצורך מתן תמריצים להתיישב בחבל ארץ זה
התנועה תפעל להפשרת חוקי הנגב שהוקפאו בעבר, המעניקים מענקי דיור עבור רכישת דירות בנגב
התנועה תפעל לקידום פיתוח התשתיות לנגב ולגליל, על ידי מתן עדיפות לפיתוח קווי הרכבת לפריפריה, והמשך סלילת כביש חוצה ישראל צפונה ודרומה
פרק 7 - עליה וקליטה
העלייה והקליטה בראש סדר העדיפויות הלאומי
התנועה רואה בעליה ובקליטתה משימה מרכזית של העם היהודי, של מדינת ישראל , של ההסתדרות הציונית העולמית ושל התנועה
התנועה תתבע להציג את נושא העלייה והקליטה בראש סדר העדיפויות הלאומי ולהקצות למשימה זו מיטב הכוחות והמשאבים
עלייה - הלכה למעשה
מאבק לעלייה מארצות מצוקה: //מדינת ישראל תמשיך ביתר שאת במאבק מסור ובלתי מתפשר, בכל הדרכים החשאיות והפומביות, למען עלייתם ארצה של כל היהודים מארצות המצוקה, תימן עיראק ואיראן
השלמת עליית יהודי אתיופיה:
התנועה תפעל להעלות ארצה את שארית הפליטה של יהודי אתיופיה, כולל השבת בני ״הפלשמורה״ לחיק היהדות בהנחיית הרבנות הראשית לישראל
התנועה תפעל בנחישות כדי להבטיח את קליטתם הראויה של העולים מאתיופיה ושילובם במערכות החינוך, התעסוקה והתרבות במדינת ישראל
קליטת יהודי מדינות חבר העמים: //התנועה תחזק את מפעלי ״נעלה״ שקמו בעזרתה ואשר תרמו תרומה נכבדת בעלית ובקליטת בני הדור הצעיר של העולים מחבר העמים
התנועה תפעל לחיזוק הפעילות היהודית בחבר העמים ובארצות מצוקה נוספות יחד עם הסוכנות היהודית
עלייה מארצות המערב: //התנועה תפעל לעלייתם של יהודים מארצות המערב כדי לחלצם מהתבוללות האורבת לפתחם
התנועה מברכת את עולי המערב שרובם נמנים על חברי היהדות הדתית הלאומית
תיקון חוק השבות: התנועה תפעל לתיקון חוק השבות במגמה לצמצם את עליית הנוכרים במסגרת זו
תיקון זה ייעשה בראש ובראשונה על ידי ביטול ״סעיף הנכד״, והעמדת הזכאות על קרבה ממדרגה ראשונה בלבד
קליטה
התנועה תפעל לצרכיי יסוד בקליטת העולים בדרכים הבאות: //תביעה ליישום תוכנית דיור לכל עולה על ידי סיוע לרכישת דירה או על ידי סיוע כספי להשכרה בתנאים טובים ביותר
קליטת העולים בכלכלה הישראלית
קליטת העולים במקומות עבודה נאותים על ידי עידוד השקעות ויוזמות כלכליות ועל ידי הקמת מפעלים ופרויקטים לאומיים
קליטה רוחנית של העולים, שהיו מנוכרים מאונס ממורשתם
תביעה מהממשלה להקצות משאבים כספיים ואנושיים לקליטה חברתית רוחנית
התנועה מברכת את כל הארגונים המתנדבים של הציונות הדתית: אמונה, עלית הנוער,תהל״ה, בני עקיבא העולמית, אמי״ת, תורה מציון, עזרא העולמית ועוד, שעושים מלאכת קודש בארץ ובגולה ותסייע להם בהקצאת תקציבים רבים כדי להרחיב ולהעמיק את פעולותיהם בקרב אחינו העולים
התנועה תפעל להקמת רשות ציונית דתית לקליטת עליה אשר תתווה תוכנית עבודה משותפת לכל הגופים והארגונים הנ״ל
התנועה מברכת את המרכז העולמי של המזרחי-הפועל המזרחי הפועלת בהצלחה רבה לשמירת הקשר עם קהילות ישראל בתפוצות, והפועלת באופן ראוי לחיזוק הקהילות באשר הן ולעידוד העלייה לישראל
