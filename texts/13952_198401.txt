DER MÅ EN NY POLITIK TIL   Retsforbundet vil føre en politik, der forener økonomisk ansvarlighed med social retfærdighed. Derfor foreslår Retsfor  bundet følgende:  1. Der skal spares på de offentlige udgifter, men det skal være socialt forsvarligt  Der må foretages en nyvurdering af, hvilke opgaver samfundet bør løse og hvilke opgaver, borgerne for fremtiden selv bør løse - mod at de til gengæld får skattelettelser.  2. Sæt gang i hjulene med skattelettelser og en liberal beskæftigelsespolitik  Ved at spare på de offentlige udgifter og ved en gradvis inddragelse af de samfundsskabte jordværdier vil det efterhånden være muligt at nedtrappe indkomstskatten væsentligt og således fremme arbejdslyst og initiativ.  En sådan reform vil tvinge opsparing og investering væk fra passiv anbringelse over til aktiv investering i arbejdspladser og sænke renten og inflationen til gavn for hele samfundet.  3. Vi må have et frit arbejdsmarked  Den enkelte skal selv bestemme om han/hun vil organisere sig og hvor. I øvrigt ønsker Retsforbundet arbejdsmarkedets frie forhandlings- og aftaleret respekteret.  4. Både uddannelse og arbejde til ungdommen  I den nuværende situation kan ungdommen hverken få uddannelse eller arbejde.  Retsforbundet ønsker at fjerne adgangsbegrænsningen og sikre at enhver får ret til den uddannelse, den enkelte har lyst og evner til. Uddannelsesstøtten skal omdannes til statslån, der er rente- og afdragsfrie i uddannelsestiden samt uafhængige af forældreindkomst.  Der må skaffes flere lære- og praktikpladser. Det kan ske ved at det gøres lettere for virksomhederne at få godkendelse til at have praktikanter.  5. En selvstændig udenrigspolitik uden EF-bindinger  Retsforbundet vil konsekvent arbejde for dansk udmeldelse af EF, da et frit Danmark er en afgørende forudsætning for at vi kan føre en økonomisk politik, der bedre beskæftigelsen.  Vi ønsker, at Danmark deltager aktivt i et frit og åbent samarbejde med alle verdens lande - derved får udviklingslandene også bedre muligheder for at klare sig selv.  6. En reel sikkerhedspolitik  Retsforbundet mener, at blokpolitikken ikke i det lange løb kan betrygge verdensfreden. Så længe FN ikke kan garantere Danmarks sikkerhed, må vi løse vort sikkerhedsproblem på en anden måde. Retsforbundet ønsker at nedrustningsforhandlingerne fortsætter og at raketopstillingen i Europa udsættes.  7. Sikring af miljøet  Al' forurening må i princippet betragtes som forbudt.  Hvor naturen og livsmiljøet bliver forurenet skal forureneren selv betale udgifterne til at genoprette miljøet.  8. Der er brug for politisk stabilitet  De seneste års mange politiske kriser og mange folketingsvalg viser tydeligt, at der er behov for politisk stabilitet.  Blokdannelser skaber ikke stabilitet - tværtimod, det gør derimod en bred samarbejdsregering, hvor partierne er repræsenteret i forhold til deres størrelse, og hvor de samarbejder frit fra sag til sag og hvor taktikken bliver dysset ned.  Sig nej til de socialistiske og de borgerlige blokpolitikere.  Stem Retsforbundet ind i Folketinget. Sæt kryds ved liste
