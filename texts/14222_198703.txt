Kuka voi olla välinpitämätön, kun vaihtoehdot ovat: Joko rauha tai maailman tuhoutuminen, joko inhimillinen elämä    tai Tähtien sota ja ydintalvi. Kuka voi olla välinpitämätön, kun   uusoikeistolaisuus  uhkaa maatamme: Kansanvalta tai demokratian kaventuminen. Työtä kaikille tai kasvava työttömyys. Hyvinvointi tai aineellinen tai henkinen uusköyhyys. Kuka voi olla välinpitämätön, kun tulevaisuuden tietä  viitoittavat ne, joiden edut ja asema ovat sidotut kuolemanaseiden tuottamiseen, voiton tavoitteluun, työttömyyden ylläpitämiseen ja ympäristön tuhoamiseen. Suomen kansan on aika sanoa sanansa. Ei vain vaaleissa, vaan pysyvän osallistumisen muodossa. Ei kerran neljässä vuodessa, vaan jatkuvasti. On ryhdyttävä isännäksi omassa  talossa.  Vaihtoehdot  Kansainvälisessä elämässä vallitsee perusteiltaan kaksi vastakkaista suuntausta. Yhtäältä on voimistunut pyrkimys asevarustelun kiihdyttämiseen, sodalla ja sodanuhalla painostamiseen ja viime kädessä Tähtien sodan aloittamiseen. Toisaalta vahvistuu kansojen keskuudessa pyrkimys pysyvään rauhaan, asevarustelun lopettamiseen ja ongelmien ratkaisemiseen rauhanomaista, yhteistyön tietä.  Valmistautuminen sotaan, jonka tuloksena on inhimillisen elämän loppu, on jo sinänsä mieletöntä. Sen ohella varojen syytäminen aseisiin estää maailmanlaajuisten ongelmien kuten köyhyyden ja nälänhädän voittamisen. Aseidenriisunta taas loisi edellytykset paitsi kehitysmaiden vitsausten poistamiselle, myös kehittyneiden maiden monien sosiaalisten ongelmien ratkaisemiselle.  Tämän vuoksi me olemme sotapolitiikkaa vastaan sen kaikissa  muodoissa. Rauha maailmalle, pysyvän ydinkoekiellon saattaminen voimaan heti ja ydinaseeton maailma vuoteen 2000 mennessä on meidän kantamme. Sota voidaan estää kaikkien rauhantahtoisten ihmisten ja kansojen yhteisin ponnistuksin.  Suomessa ovat törmäämässä vastakkain uusoikeistolaisuus ja kansan edut.  Suomen kansallista itsemääräämisoikeutta myydään ulkomaille. Työttömyys lisääntyy. Tuloerot suurenevat ja sosiaalinen eriarvoisuus kärjistyy. Ympäristöongelmat pahenevat. Demokratiaa kavennetaan. Kaupallinen roskakulttuuri ja väkivaltaisuus lisääntyvät.  Tätä kehitystä vastaan ovat  '"nousseet lukuisat perinteiset työväen ryhmät, toimihenkilöt ja kokonaan uudet liikkeet. Lassila, Tiivola ja muut valtaapitävät ovat niiden tavoitteet toistaiseksi torjuneet. Kamppailuun nousseet sekä vielä vaiti ollut hiljainen enemmistö ovat tulevaisuuden valtava voima.  Demokraattinen Vaihtoehto vastustaa uusoikeistolaisuutta. Me kannatamme politiikan suunnan muutosta. Yhtenäisen kansan voimalla voidaan maassamme luoda uusi edistyksellinen kehitystie ja saada aikaan demokraattinen käänne.  Suuren rahan linja  Ratkaisujen avaimia ovat pitäneet käsissään Suuri raha ja hallitus ns., konsensus-poliitikkojen pyhä liitto.  Me syytämme sitä  1) Sodanuhan aliarvioimisesta ja  Suomen aloitteettomuudesta rauhanponnistusten suhteen.  Maamme ulkopolitiikka on ollut passiivista suhteessa sodanuhkaan ja asevarustelun kiihtymiseen. Miten on mahdollista, että Suomi ei ole antanut aktiivista tukeaan  Neuvostoliiton aloitteelle ydinaseiden täydellisestä poistamisesta sekä tuominnut uusia asevarusteluhankkeita? Suomi on yhä enemmän "puolueeton" NATO:n hyväksi. Se merkitsee presidentti Kekkosen ulkopoliittisen perinnön tärvelemistä. Mitä tämä nöyristely auttaa? Ketä se auttaa?  Me syytämme sitä  2) Maamme itsenäisyyden heikentämisestä ja alistamisesta ylikansallisille yrityksille.  Suomalaiset suuryritykset ulkomaisine sisaryrityksineen ovat kiinteästi mukana pääomien kansainvälistymiskehityksessä ja lännen yhdentymishankkeissa. Tätä Suomen myymisen ja ylikansallisen suuren rahan linjaa tukee hallituksen politiikka. Miksi. Suomi ei kannata yleiseurooppalaista yhteistyötä? Miksi Suomi liittyisi ~täysjäseneksi Eftaan, eikä kohota suhteita SEV:iin uudelle tasolle? Miksi tasavertaisuuteen perustuvassa suomalaisneuvostoliittolaisessa taloudellisessa yhteistyössä suorastaan taannutaan?  Me syytämme sitä  3) Omanvoiton tavoittelusta ja välinpitämättömyydestä suhteessa kehitysmaiden kansoihin.  Me emme elä yksin tässä maailmassa. Suuri osa kansoista e1ää vakavissa vaikeuksissa. Kehitysmaissa kuolee vuosittain 40 miljoonaa ihmistä nälkään. Etelä-Afrikassa valkoinen vähemmistö sortaa mustien suurta enemmistöä väkivalloin. USA painostaa Nicaraguaa ja vaatii Suomea luopumaan sille antamastaan vähäisestäkin kehitysavusta. Aikooko Suomi luopua? Miten kehitysapua lisätään? Miksi Outokumpu Oy kosiskelee Chilen junttaa? Miksi liike-elämä määrää maamme suhteista EteläAfrikkaan? Miksi ei katkaista diplomaattisia suhteita: rotusortajiin?  Me syytämme sitä  4) Työttömyyden ylläpitämisestä ja työn merkityksen väheksymisestä.  Maamme perustuslain mukaan kaikilla kansalaisilla on oikeus työhön. Hallituksen tehtävänä on taata tämän oikeuden toteutuminen. Kuitenkin työttömyys kasvaa. Sitä tuottaa enenevässä määrin harvainvallan ja voittojen kasaamisen palveluksessa oleva uusi teknologia; vaikka juuri se voisi olla avaamassa tietä uusille ammateille ja työpaikoille, kevyemmälle työlle ja lyhyemmälle työajalle. Miksi työtä, joka on kaikkien saavutusten perusta, ei arvosteta? Miksi jankutetaan vain yritysten edusta ja kansainvälisestä kilpailukyvystä?  . Me syytämme sitä  5) Puutteellisesta toimeentulo ja sosiaaliturvasta.  Pääomatulot ovat vuosia kasvaneet nopeammin kuin palkkatulot. Pankkien, vakuutuslaitosten ja suuryritysten voitot ovat ennätykselliset. Pörssimiehet rikastuvat, mutta kansan parissa kytee turvattomuus. Sosiaaliturvaa on heikennetty. Asunto, opinto ja maatalouslainat  rasittavat kohtuuttomasti. Miksi pieniä eläkkeitä, sosiaaliturvaa, lapsilisiä ja opintorahaa ei koroteta? Miksi sosiaalihuoltoon hakeutuu yhä enemmän ihmisiä? Miksi työttömyyseläkeikärajaa korotettiin.  Me syytämme sitä  6) Ympäristöongelmien pahentumisesta.  Työ ja asuinympäristöjen ongelmat odottavat edelleen ratkaisua. Ilman, veden ja luonnon saastuminen jatkuu. Alkuperäisluontoa, kasvillisuutta ja eläimistöä tuhoutuu. Uusi teknologia antaisi mahdollisuuksia ympäristöystävällisiin ratkaisuihin, mutta niitä ei käytetä hyväksi. Miksi Saimaa saastuu? Miksi Lapin metsiä parturoidaan? Koska saadaan kuriin happosateet?  Me syytämme sitä  7) Uusoikeistolaisuuden voimistumisesta.  Hallitusrintama on oikeiston tuella korottanut lakkosakkoja ja kaventanut . ammattiyhdistysoikeuksia. Valmistellaan kriisilakeja ja lisätään poliisin valtuuksia. Yritysverotusta helpotetaan. Valtionyrityksiä siirretään yksityisille firmoille ja palveluja yksityistetään Väkivalta ja "vahvemman oikeus" ,sekä kiihkokansallisuus nostavat päätään .. Radio, televisio ja muu joukkotiedotus amerikkalaistuvat. Miksi maahamme tuotetaan raaistavia ja neuvostovastaisia elokuvia? Miksi sotasyyllisille paljastetaan patsaita? Kenen etujen mukaista tämä on?  Vaihtoehto  -   uusi suunta Suomelle  -     Uusoikeistolaisen suuntauksen sijaan tarvitaan suuri edistyksellinen linja, selvät tavoitteet vuosituhannen  loppuun. ,,  Demokraattisen Vaihtoehdon mielestä on toimittava ennen muuta:  Rauhan ja solidaarisuuden puolesta  Sodan vastustaminen on kaikkien järkevien ihmisten tehtävä. On toimittava sen puolesta, että aikaansaadaan täydellinen ydinkoekielto, Pohjolan ydinaseeton vyöhyke ja turvataan ydinaseeton maailma vuoteen 2000 mennessä. Näin kehitämme maamme kansainvälisiä suhteita YYAsopimuksen luomalta perustalta, syvennämme yhteistyötä Neuvostoliiton kanssa harjoitamme aktiivista  kehitysyhteistyötä. Ihmiskunnalla ei ole varaa asevarusteluun, mutta inhimillisen hädän poistamiseen ja humanitääriseen apuun meillä on varaa. Kaikki kehitysapu on annettava vastaanottajamaiden kansojen ehdoilla.  Itsenäisen, elinvoimaisen Suomen puolesta.  Hyvinvoivan suomalaisen yhteiskunnan kehittäminen vaatii, etteivät maamme tulevaisuutta sanele ylikansalliset yhteisöt, eivätkä oman maamme pankit ja suuryritykset, kuten nyt. Elinvoimaisen teollisuuden ja maatalouden, palvelujen ja kulttuurin kehittäminen on mahdollista perustamalla ratkaisut kansan etuihin ja tasavertaiseen kansainväliseen yhteistyöhön.  Täystyöllisyyden puolesta.  Täystyöllisyyden toteuttaminen koostuu monista tekijöistä. Niitä ovat kulutuskysynnän lisääminen, maamme tuotantorakenteen monipuolistaminen ja valtiojohtoisen yritystoiminnan laajentaminen. Pankkien ja suurfirmojen valtaa on rajoitettava, on luotava uudenlaiset kansainväliset taloussuhteet ja lisättävä ratkaisevasti työntekijöiden valvontamahdollisuuksia. Erityisesti suomalaisneuvostoliittolainen yhteistoiminta luo uusia työpaikkoja.  Puhtaan ja viihtyisän ympäristön puolesta.  Suomalaiset arvostavat viihtyisää asuinympäristöä, maaseutua ja maamme kaunista luontoa. Yhä laajemmin ymmärretään, ettei luonnonvaroja pidä tuhlata eikä ympäristöä pilata. Suurteollisuus tinkii kuitenkin edelleen suojelutoimenpiteistä. Kaupunkien ja maaseudun tärkeitä kulttuuriyhteisöjä ei saa tuhota.  Kansanvallan puolesta.  Valta maassamme on keskittynyt pienelle suurta rahaa ja valtiovaltaa edustavalle ryhmittymälle. Eduskunnan ja kunnanvaltuustojen asemaa on heikennetty. Puoluedemokratiaa ovat kaventaneet valtiollistuminen, oikeistolaistuminen ja irtaantuminen jäsenistöstä. Ammattiyhdistysliike on byrokratisoitunut. Poliitikkoja lahjotaan. Työpaikoilla sanelu on yhä kovempaa, kuten korotetut lakkosakot osoittavat. On saatava muutos. Demokratiaa on laajennettava kaikilla tasoilla ja tavoitteeksi otettava tien avaaminen todelliseen kansanvaltaan.  Uudistuksia heti  Suuri edistyksellinen kehityslinja edellyttää, että maamme sisä ja talouspolitiikkaan saadaan välitön muutos = uusi kurssi kansan parhaaksi.  1) Kaikille työtä ja kunnon toimeentulo.  Työllisyyslaki on saatava vastaamaan perustuslain henkeä ja kirjainta. On ryhdyttävä aktiivisesti luomaan uusia työpaikkoja ja kehittämään koulutusjärjestelmää. On korotettava palkkoja, eläkkeitä ja opintorahaa. On luotava yhtenäinen kansalaisten perusturvajärjestelmä yhdeltä luukulta periaatteella. Sen tulee taata jokaiselle 3 000 markan kuukausitulo elämänolosuhteista riippumatta.  2) Neuvostokauppaa lisättävä.  Kone- ja laitetuontia Neuvostoliitosta on lisättävä voimakkaasti. On kehitettävä tuotannollista yhteistyötä ja kompensaatiokauppoja. Kuolan ja Soklin mahdollisuudet on hyödynnettävä täysimääräisesti.  3) Työaikaa lyhennettävä.  Viikoittainen työaika on Iyhennettävä 35 tuntiin. Eläkeikää on alennettava. Talvilomat on turvattava kaikille ja maatalouden lomajärjestelmää kehitettävä.  4) On suoritettava veroremontti.  Alle 4,O00 markan kuukausitulot on vapautettava veroista. Välttämättömyystarvikkeilta on poistettava liikevaihtovero. Ei arvonlisäveroa!  S) Asumiskustannukset alas.  Asuntolainojen korkotasoa on alennettava ja maksuaikaa pidennettävä. Asuntojen tyhjillään pitäminen on kiellettävä. Energiavero on peruutettava ja katumaksu poistettava asuinkiinteistöiltä. Tarvitaan lisää vuokraasuntoja erityisesti nuorille sekä vuokrien yleinen alennus.  6) Naisten ammatillinen, koulutuksellinen  ja muu syrjintä on lopetettava. Samasta työstä on maksettava sama palkka.  7) Kaikille päivähoitoa tarvitseville lapsille on turvattava päivähoitopaikka vuoteen 1990 mennessä. lapsilisät on nostettava kaksinkertaiseksi nykytasosta.  8) Eläkeuudistuksen neljäs vaihe on toteutettava välittömästi. Kansaneläkkeiden lisäosaa on korotettava 300 markalla kuukaudessa ja indeksin välitarkistus palautettava. Työttömyyseläkeikäraja on palautettava 55 vuoteen.  9) Kansanterveyslain mukaisesti  on toteutettava maksuton terveydenhuolto. Terveydenhuollon kaikkinaisesta yksityistämisestä on luovuttava.  10) Ympäristöongelmat on .  ratkaistava  Rikkipäästöt ilmaan ja vesien saastuttaminen on tehtävä heti taloudellisesti rangaistavaksi. Maamme vielä vapaina olevien koskien valjastaminen on estettävä. Arvokkaiden rakennusten purkaminen on arvioitava rikolliseksi toiminnaksi. Maakaasun käyttöä ympäristöystävällisenä energiamuotona on voimakkaasti lisättävä ja luovuttava uusien suurien kivihiilivoimaloiden rakentamisessa.  11) On estettävä maaseudun autioituminen tukemalla pien- ja perheviljelmien  asemaa ja tehostamalla aluepolitiikkaa.  12) Lakkosakot on poistettava ja ryhdyttävä kehittämään työpaikka ja yritysdemokratiaa lisäämällä ammattiosastojen toiminta ja valvontaoikeuksia.  13) Joukkotiedotus on demokratisoitava.  On tuettava kansalais ja demokraattisten järjestöjen tiedotustoimintaa sekä irrotettava YLE hallituksen ja suuren rahan valvonnasta.  Suomella on varaa  Työpaikkojen luominen, sosiaalisen uudistustyön käynnistäminen ja jopa demokratian laajentaminen maksavat. Suomella on kuitenkin varaa näihin uudistuksiin.  Puuttumalla suuren rahan,, pankkien ja suurfirmojen voittoihin, pääomien maastavientiin, harmaaseen rahaan, taloudelliseen rikollisuuteen ja tuhlailuun voidaan avata uusi kurssi maamme sisä ja talouspolitiikassa.  Uusi  yhteistyö  Etujensa parantamiseksi ja nykyisten epäkohtien korjaamiseksi on noussut kamppailuun satojen kansalaisliikkeiden sekä työväen ja demokraattisten järjestöjen kirjo. On laaja rauhanliike. On perustaltaan terve ja taisteleva ammattiyhdistysliike niin SAK:n kuin toimihenkilöjärjestöjen piirissä. On työttömien liike, asukasliike ja terveysrintama: On kansalaisaloitteita lakkosakkojen kumoamiseksi ja asuntojen tyhjillään pitämisen kieltämiseksi.  Me emme esitä ohjelmaa näille liikkeille, vaan uudentyyppistä yhteistyötä niiden omien edistyksellisten vaatimusten pohjalla. Me tuemme niitä ja olemme mukana niiden taistelussa. Vain tätä kautta on mielestämme mahdollista luoda uutta edistyksellistä toimintaa, joka perinpohjin eroaa ylätason yhteistyöstä ja ay-liikkeen johdon virka ja johtajavaltaisesta linjasta. Me kutsumme kaikkia vasemmistoa ja keskustavoimia yhteistyöhön oikeistoa vastaan.  Toimien kansan kanssa kansan parhaaksi me uskomme maamme yhteiskunnallisen ja kansainvälisen elämän sellaisiin muutoksiin tä11ä vuosituhannella, että me voimme e1ää vuonna 2000 rauhan maailmassa ja itsenäisessä Suomessa, jossa on turvattu kaikille hyvinvointi, työllisyys, maamme ainutlaatuisen kaunis luonto, humaani kulttuuri ja kansanvalta.  Eduskuntavaalit 1987 ovat näiden tavoitteiden kannalta poikkeuksellisen tärkeät. Niistä voi ja  niistä pitää saada läpimurto uudelle suunnalle.  DEMOKRAATTINEN _  VAIHTOEHTO  Helsingissä 20. 9.1986
