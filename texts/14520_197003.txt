MIKÄ ON SUOMEN KRISTILLISEN LIITON LINJA?  Kun joudumme ottamaan kantaa johonkin uuteen, yhteiskunnalliseen liikkeeseen, nousee ensimmäisenä mieleemme kysymys, mikä on kysymyksessä olevan liikkeen linja. Suomen Kristillisen Liiton piirissä on sen vuoksi vuosien, kuluessa nähty paljon vaivaa ohjelma- ja linjakysymysten selvittämiseksi. Tällainen työskentely onkin ensiarvoisen tärkeää uutta poliittista liikettä rakennettaessa.  Kun Suomen Kristillistä Liittoa ruvettiin perustamaan, oli lähtökohtana toteamus, että kehitys oli kulkemassa kansamme kannalta kohtalokkaaseen suuntaan. Sosiaalipolitiikkaan oli kyllä maassamme kiinnitetty suurta huomiota, talouselämä meni eteenpäin vaihtelevalla menestyksellä, mutta kulttuuripolitiikassa kristilliset arvot olivat joutumassa syrjään. Huoli kulttuurielämämme ja koko kansamme henkisen kehityksen suunnasta oli se tekijä, joka pakotti ajattelemaan poliittisen elämän asioita uudestaan ja etsimään uutta tietä julkisen elämämme hoidossa. Tämä oli lähtökohta ruvettaessa laatimaan ohjelmaa Suomen Kristilliselle Liitolle.  Kun tutkimme eri puolueiden toimintaohjelmia, toteamme, että ne eivät pysähdy vain yhteiskunnallisen elämän yksityiskohtien käsittelyyn. Pikemminkin niissä on nähtävissä selvä pyrkimys hahmotella kokonaisohjelma yhteiskunnan elämää varten. Tällöin on ratkaisevaa se, mikä nähdään yksilöllisen ja yhteiskunnallisen elämän tarkoitukseksi, mikä on puolueen ideologia. Tällä ideologisella tasolla, voisimme sanoa, uskonto ja politiikka kohtaavat toisensa. Politiikka, joka kieltää ihmisen iäisyys-arvon on ristiriidassa Raamatun sanoman kanssa ja on sen vuoksi epäkristillistä.  Kristillisyyden varaan rakennettu politiikka lähtee siitä peruskatsomuksesta, että ihminen on Jumalan luoma, olento, joka on myös tilivelvollinen Luojalleen. Vaikka Raamattu ei tarjoakaan meille poliittista ohjelmaa, löydämme sieltä kuitenkin pääperiaatteet yhteiselämäämme varten. Ne ovat ilmaistuina Vanhaan Testamentin puolella jo kymmenessä käskyssä ja Uudessa Testamentissa Jeesuksen vuorisaarnassa. Kristillinen politiikka merkitsee näiden periaatteiden soveltamista inhimilliseen yhteiselämään. Tässä on lyhyesti sanottuna Suomen Kristillisen Liiton ohjelmallinen linja.  Kun tarkastelemme, missä määrin Raamatun periaatteet ovat sovellettavissa poliittiseen elämään, on todettava, että varsinaisesti kristillisestä politiikasta voidaan puhua ainoastaan kulttuuripolitiikan yhteydessä. Sosiaalipolitiikassa vaaditaan oikeudenmukaisuutta ja rakkautta. Ne taas ovat asioita, jotka ovat riippumattomia varsinaisesti uskontunnustuksestamme. Kulttuuripolitiikassa emme kuitenkaan voi sivuuttaa ideologisia perusnäkemyksiä ja normeja. Koululaitoksella täytyy olla määrätyt kasvatusperiaatteet ja tavoitteet. Elokuvia arvioitaessa tarvitaan siveellistä mittapuuta ja normeja. Myöskään se, mikä henki hallitsee kirjallisuudessa ja tiedotusvälineissä, ei ole yhdentekevä meille kristittyinä ja seurakunnan jäseninä. Kulttuuripolitiikka joudutaan pakosta rakentamaan määrätyn kokonaisnäkemyksen, ideologian varaan. Siksi kulttuuripolitiikan alalla voidaan puhua erityisestä kristillisestä toimintalinjasta, kristillisestä politiikasta erotukseksi muiden ideologioiden perustalle rakennetuista poliittisista ohjelmista.  Myös sosiaali- ja talouspolitiikkaa varten löydämme Raamatusta monia selviä viitteitä. Jo Vanhaa Testamentin. profeetat vaativat oikeudenmukaisuuden ja vanhurskauden toteuttamista talouselämässä pitäen sitä uskonnolliselta kannalta tärkeämpänä kuin "virtten pauhinaa ja harppujen soittoa". Jeesuksen vertauksista kertomus laupiaasta samarialaisesta ilmaisee selvimmin kristillisen, mielenlaadun lähimmäissuhteissamme. Kristillinen lähimmäisrakkaus ei rajoitu vain hetken hädän poistamiseen. Se pyrkii järjestämään "majatalon" myös parantumista ja yhteiskuntaan palaamista varten.  Raamatun periaatteiden soveltaminen yhteiskunnalliseen elämään on valtava tehtävä, jota ei voida hetkessä suorittaa. Suurena apuna meille on kuitenkin se seikka,, että me Suomessa emme ole suinkaan tämän ajatuksen. tienraivaajia. Ensimmäinen kristillinen, puolue perustettiin jo vuonna 1865 Saksassa. Tällä hetkellä on kristillisiä puolueita Euroopassa jo 12 maassa. Näiden puolueiden kokemukset ovat käytettävissämme, kun me Suomessa yritämme etsiä tätä uutta tietä poliittisessa elämässä.  Ohjelmakysymysten lisäksi nousee eteemme kristillisen politiikan linjaa Etsiessämme myös kysymys siitä miten tällainen kristillisin tunnuksin esiintyvä poliittisessa kentässä. Ovatko kristilliset puolueet "porvarilliseen leiriin" kuuluvia poliittisia liikkeitä Ruotsin Kristillisdemokraattinen Liitto (Kristen-Demokratisk Samling) on voimakkaasti korostanut, että kristillinen puolue ei ole sosialistinen eikä porvarillinen, vaan uusi vaihtoehto poliittisessa elämässä. Voidaan sanoa, että jos kristillisin tunnuksin esiintyvä puolue asettuu puolustamaan varakkaiden kansalaispiirien etuja heikossa asemassa olevia vastaan, se kieltää oman olemuksensa ja tehtävänsä. Tämä ei kuitenkaan merkitse sitä, että kristillisen puolueen pitäisi ottaa sosialisointi eli valtiokapitalismi ohjelmaansa. Sehän ei edes välttämättä merkitse työväestön aseman parantamista. Kristillinen puolue on kaikkien kristillisesti ajattelevien ihmisten toimintaväline yhteiskunnassa. Se pyrkii samalla osoittamaan, että jako oikeistoon ja vasemmistoon taloudellisin perustein on vanhentumassa oleva jakoperuste. Varsimainen vedenjakaja myös poliittisessa elämässä on se, miten suhtaudumme elämän perusarvoihin, ennen kaikkea kristinuskoon ja kansamme kristilliseen perintöön.  Suomen Kristillisen Liiton linjaa voisi luonnehtia kristillissosiaaliseksi. Se merkitsee sitä, että liittomme haluaa kristillisessä hengessä toimia kaikkien kansalaisryhmien ja aivan erityisesti vaikeuksissa olevien hyväksi. Liittomme korostaa, että kristillisyys ei kuulu vain yksityiselämäämme, vaan. sen. täytyy olla myös kansamme yhteiselämän perusta, jos haluamme yleensä elää ja säilyä kristittynä kansakuntana.  Eino Pinomaa
