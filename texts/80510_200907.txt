ПОЛИТИЧЕСКО ПОСЛАНИЕ
ПП ГЕРБ е дясно–центристка партия, която споделя и налага чрез своята политика ценностите на свобода, демокрация и върховенство на закона.
Ние ще работим за реализирането на социална пазарна икономика и за общество, даващо възможности на предприемчивите, амбициозните и желаещите да успяват граждани.
КЪДЕ Е БЪЛГАРИЯ СЕГА
Управлението на партиите от тройната коалиция - БСП, НДСВ и ДПС - успя от 2005 до 2009 година да създаде повече проблеми за страната, отколкото да реши:
- Висока е степента на политическа корупция и зависимостта от олигархични интереси.
Фактори и зависимости извън легитимно избраните от българските избиратели партии определят решенията от обществено и национално значение.
Корупцията е превърната в елемент от функционирането на политиката.
Рязкото снижаване ефективността на държавното и обществено управление затруднява развитието на бизнеса.
Непрозрачни бизнес, политически и престъпни схеми са станали паралелен източник на доходи, начин на мислене и поведение на управляващите.
- Необходимите структурни реформи не се реализират успешно, а в някои сектори дори не са и започнати.
Световната финансова криза дълго време бе отричана от Правителството и с това бе забавена възможността за навременна и адекватна антикризисна програма и стратегия.
- Продължи да се влошава тежката демографска ситуация, изразяваща се в намаляване и застаряване на населението;
нарастване броя на хората с ниско или без образование, емиграция на висок брой трудоспособни българи, водеща до ограничаване на възпроизводството на трудовия и интелектуален потенциал на нацията.
- Остана ниска производителността на заетите в българското производство.
- Лошо и без подобрения е състоянието на базисната инфраструктура.
- Слаба и неефективна е усвояемостта на срествата от еврофондовете.
Поради лошо управление бяха спрени част от европейските средства за България в период на финансова и икономическа криза.
Като резултат от тези слабости икономическата политика на кабинета Станишев доведе до небалансиран и фалшив растеж на българската икономика.
Той се изрази във висока задлъжнялост, инфлация, недостиг на квалифицирана работна сила и ниска конкурентноспособност.
Натрупаните дисбаланси в икономиката, неспособността да се реагира на кризата чрез реални мерки и липсата на воля за решаването на проблемите изчерпаха доверието на българските граждани в основните държавни институции.
Тези проблеми накърниха и международния авторитет на страната ни и я оставят в неблагориятна и рискова позиция в момент, когато светът е изправен пред една от най-големите финансови кризи в историята си.
БЪДЕЩЕТО, КЪМ КОЕТО СЕ СТРЕМИМ
ПП ГЕРБ споделя убеждението, че развитието на страната трябва да протече по модел, основан на водещата роля на свободния гражданин и
осигуряване от държавата на възможности за развитие на стопанската инициатива на всички равнища.
Това няма да се случи, ако не бъде съчетано с ускорен ръст на реалните доходи
и по-добро финансиране на основни социални сфери и развитие на общодостъпни публични услуги.
Само така може да се постигне това, което българските граждани желаят - чувствително подобрение в качеството на живота на хората и доближаване на българските до европейските стандарти на живот.
Неотложно е осъществяването на ясна и категорична промяна на всички нива на управлението на държавата, стила на политиката, морала и нормите, по които функционира българското общество.
НАШАТА ЦЕЛ Е ДА ПОСТИГНЕМ ПРОМЯНА
Основната цел на управленската политика на ГЕРБ е промяна, която да се изрази в модернизация на обществения, политически и икономически живот в страната в съответствие с европейските норми и стандарти.
За да я постигнем, ние я определяме като основен смисъл на дългосрочната си политическа и управленска стратегия.
Декларираме политическата си воля да осъществим промяната чрез максимална подкрепа на стопанската предприемчивост на всички нива
и в съответствие с основните ценности за свобода и справедливост.
Само така ще активизираме и възродим българската икономика чрез развитие на традиционни за нея сектори и при използване на наличните в момента ресурси и възможности на държавата.
Ще се превърнем в привлекателни за инвеститорите, а прилагането на европейските норми на политически живот и икономическо поведение ще върнат доверието към страната като надежден партньор и член на ЕС.
В живота на гражданите промяната ще доведе до постигането на равнища на доходи, осигуряващи достоен стандарт на живот,
достъпно и качествено здравеопазване и добър здравен статус на населението,
осигурено добро образование и кариерно развитие в страната.
Ние вярваме, че успехът на всеки български гражданин е основата за постигане на обществения успех на страната ни и заслужено национално самочувствие.
Реализирането на тези цели ще постигнем като се ръководим от следните основни ценности:ИКОНОМИЧЕСКА СВОБОДА
Убедени сме, че само свободни хора, с равен достъп до всякакви стопански възможности, могат не само да забогатяват материално, но и да се чувстват удовлетворени от живота си, да постигнат пълното си достойнство в едно харесвано от тях общество.
Затова ПП ГЕРБ отстоява принципа на свобода за индивида и бизнеса,
насърчаване на конкуренцията и свободната инициатива.
КОНКУРЕНЦИЯ ПРИ ЯСНИ ОТГОВОРНОСТИ И ПРАВИЛА
Забогатяването и стопанският напредък са възможни само в състезание между равноправни субекти.
Ние вярваме, че българите са способни, трудолюбиви и честни хора, които могат успешно да се справят с предизвикателствата на живота и ще го правят още по-успешно тогава, когато имат възможност да имат активна, а не пасивна роля, правилата са ясни и важат за всички еднакво.
ОГРАНИЧЕНА, НО ЦЕЛЕНАСОЧЕНА РОЛЯ НА ДЪРЖАВАТА
Споделяме убеждението, че държавата трябва да участва в стопанския живот по начин, който не уврежда икономическата свобода на хората като същевременно запазва и умерени социални функции.
За да постигнем нашите политически цели, ще се ръководим от следните ОСНОВНИ ПРИНЦИПИ НА УПРАВЛЕНСКАТА ПОЛИТИКА:1. ВЪРХОВЕНСТВО НА ЗАКОНА И НЕЗАВИСИМОСТ НА СЪДЕБНАТА СИСТЕМА
Без работеща и независима съдебна система усилията за икономически и административни реформи, борбата с корупцията, организираната престъпност и гарантирането на сигурността на гражданите, ефективното усвояване на еврофондовете, биха били невъзможни.
За ПП ГЕРБ е приоритет ускоряването на процесите, свързани с осъществяване на препоръчаните от ЕС мерки и показатели за реформиране на съдебната система чрез разработването на механизми, гарантиращи бързина на процедурите, качество и независимост на съдебната власт.
2. КАЧЕСТВЕНО ЗАКОНОДАТЕЛСТВО
Въвеждане и използване на процедура за оценка, публикуване, обсъждане и икономически анализ на предложенията за нормативни актове.
Приемане само на тези от тях, които недвусмислено гарантират стабилното развитие на страната и увеличават благосъстоянието на обществото.
3. ПОВИШАВАНЕ АДМИНИСТРАТИВНИЯ КАПАЦИТЕТ НА ДЪРЖАВНАТА АДМИНИСТРАЦИЯ
Оптимизирането на държавната администрация и увеличаване ефективността на нейната работа е основна задача на нашето управление.
То е част от процеса на модернизиране на страната и функциите на управление, които ще ни позволят да управляваме по-добре и да отговорим на европейските изисквания.
Това може да се реализира с премахване на практиката на постоянно роене на нови министерства и разрастване на бюрокрацията.
Въвеждане на системи за оценки качеството на работата на всяко министерство и стимули за качествено обслужване с цел повишаване ефективността от дейността на държавната администрация.
4. ОТКРИТОСТ, ПРОЗРАЧНОСТ И ОТЧЕТНОСТ
Управленските решения и държавните разходи се извършват при задължително спазване на правила за публикуване на информация, прозрачно вземане на решенията, залагане на ясни цели, задължение за редовно отчитане на нивото на постигане на заложените цели и предварителна и последваща оценка на ефективността на изразходваните средства.
5. СЪТРУДНИЧЕСТВО С ГРАЖДАНСКОТО ОБЩЕСТВО
Само постоянното отчитане на обществения интерес и мненията на различните социални, демографски, професионални и бизнес групи може да направи управленските решения полезни за обществото.
Поддържането на постоянен диалог с гражданските организации и отчитане на техните позиции и експертен потенциал е гаранция за правилната, ефективна и справедлива политика.
ОСНОВНИ ПРИОРИТЕТИ НА УПРАВЛЕНИЕТО
Политическите и управленски усилия на партия ГЕРБ отразяват разбирането ни за същността на съществуващите проблеми и визията ни за тяхното преодоляване:
ВЪЗСТАНОВЯВАНЕ И ГАРАНТИРАНЕ НА СПРАВЕДЛИВОСТТА В БЪЛГАРСКОТО ОБЩЕСТВО
ПОСТИГАНЕ НА БЛАГОДЕНСТВИЕ И ПРОСПЕРИТЕТ ЗА БЪЛГАРСКИТЕ ГРАЖДАНИ
ПОДОБРЯВАНЕ НА СОЦИАЛНАТА СИГУРНОСТ. СЪЗДАВАНЕ НА БЛАГОПРИЯТНА И
ЗДРАВОСЛОВНА СРЕДА НА ЖИВОТ ЗА ГАРАНТИРАНЕ НА ЛИЧНОТО И ОБЩЕСТВЕНО ЗДРАВЕ НА
ХОРАТА
РАЗВИТИЕ НА ЧОВЕШКИЯ КАПИТАЛ НА НАЦИЯТА ЗА ПО-ВИСОКО НАЦИОНАЛНО
САМОЧУВСТВИЕ И УСПЕХ НА ВСЕКИ ГРАЖДАНИН
ПРЕВРЪЩАНЕ НА БЪЛГАРИЯ В ОСНОВЕН ФАКТОР НА СТАБИЛНОСТ В РЕГИОНА И СВЕТА, УВАЖАВАН ЧЛЕН НА EВРОПЕЙСКИЯ СЪЮЗ
NA
1. ВЪЗСТАНОВЯВАНЕ И ГАРАНТИРАНЕ НА СПРАВЕДЛИВОСТТА В БЪЛГАРСКОТО ОБЩЕСТВО
Българското общество страда от липсата на справедливост.
Тя се изразява в отказ от спазване на основни норми и закони в страната,
в безнаказаност за престъпни деяния и неефективно правораздаване,
в корупция
и разрастване на организираната престъпност.
Това състояние не позволява да се осъществи очакваното справедливо управление на страната, да се даде шанс на гражданите да реализират своите възможности и стратегии за лично развитие и напредък.
Липсата на справедливост разколебава гражданите на България в качеството на държавните институции, в политическата система и в демокрацията.
Възстановяването на справедливостта по начин, който да гарантира нейната устойчивост е основно условие за да бъде реализирана новата политика на управление.
Този приоритет ще бъде постигнат с провеждането на политики в следните насоки:
1.1. ПРЕВЕНЦИЯ И ПРОТИВОДЕЙСТВИЕ НА КОРУПЦИЯТА И ОРГАНИЗИРАНАТА ПРЕСТЪПНОСТ
1.2. ПОДДЪРЖАНЕ НА ВЪТРЕШЕН РЕД И СИГУРНОСТ
1.3. РЕФОРМИРАНЕ НА СЪДЕБНАТА СИСТЕМА
1.4. НОВ СТИЛ НА РАБОТА НА АДМИНИСТРАЦИЯТА И ЕЛЕКТРОНИЗАЦИЯ НА УПРАВЛЕНИЕТО
1.1. ПРЕВЕНЦИЯ И ПРОТИВОДЕЙСТВИЕ НА КОРУПЦИЯТА И ОРГАНИЗИРАНАТА ПРЕСТЪПНОСТ
Корупцията е най-същественият проблем пред дългосрочното развитие на България.
Необходими са силни и последователни действия за по-добро управление, за да се възвърне доверието на хората в демократичните и пазарните институции и да се възстанови международния облик на страната.
Превенцията и противодействието на организираната престъпност и на корупцията, особено по високите етажи на властта не могат да бъдат кампаниини, а трябва да бъдат вплетени в институционалата тъкан на държавното управление.
ГЕРБ има политическата воля, силата и опита на местно равнище за безкромпромисно наказване на проявленията на корупция,и за отвоюване на държавните институции от организираната престъпност.
Нашата политика в тази област ще следва следните ОСНОВНИ ПРИОРИТЕТИ:ПРИОРИТЕТ І - Превенция и противодействие на корупцията по високите етажи на властта
Действия за реализиране:Ефективно прилагане на законовите разпоредби за конфликти на интереси и за прозрачност на финансово-имущественото състояние на лицата, заемащи висши държавни длъжности;
Осигуряване на ясна политическа воля и институционален механизъм на най-високо равнище за сътрудничество със съдебната власт за постигането на ефективни наказания за корупционни действия по високите етажи на властта;
Подобряване на прозрачността и предсказуемостта при изработването и изпълнението на основните държавни политики и тяхното реализиране в държавния бюджет;
Регламентиране на лобистката дейност чрез приемане на качествен Закон за лобизма;
Сътрудничество с ЕС за идентифициране и преодоляване на корупцията по високите етажи на властта;
Осигуряване на приемственост на нашите антикорупционни политики на местно равнище и продължаването на най-добрите практики на национално равнище;
Редовен мониторинг и контрол на основните рискови канали за корупционно въздействие по високите етажи на влсатта: избирателни законодателни промени, концесии, обществени поръчки, лицензии, приватизация, финансов надзор и контролните агенции (Митници, НАП, АДФИ, АП, КФН и др.);
Публичност и прозрачност в дейността на държавните предприятия, особено в рискови сектори като енергетиката.
ПРИОРИТЕТ ІІ – Ограничаване и недопускане на корупционни практики в централната и местната администрация
Действия за реализиране:
Непрекъснато подобряване на административния капацитет на контролната система в страната, чрез въвеждане на системи за оценка на риска, случайно разпределение на проверките, обвързване на възнаграждение и кариерно развитие с резултатите от дейността;
Регламентиране на ясни и ефективни правила за взаимодействие между гражданите и служителите в администрацията;
Прозрачност и активни консултации с гражданското общество и бизнеса при формулирането на политики и в процеса на вземане на управленски решения;
Ефективно прилагане и контрол на мерките, заложени в Етичния кодекс на лицата, заемащи висши длъжности в изпълнителната власт;
Използване на административния потенциал и практиките за превенция и контрол на злоупотреби на ОЛАФ.
Въвеждане на по-детайлни правила за личното поведение на служителите, както и за разкриване нарушения на Кодекса за поведение на служителите в държавната администрация и санкционирането им;
Мобилност и ротация на служителите в особено чувствителните към корупционен натиск сфери (Агенция Митници, Национална агенция „Пътна инфраструктура”);
Контрол за спазване на разграничаването между назначенията в политическите кабинети и назначенията на другите служители;
Оптимизиране на процедурите за оценяване и професионално развитие и на конкурсите за вътрешен подбор, както и превръщане на механизмите на атестиране в реално действащ инструмент;
Повишаване отчетността на администрацията пред обществото, включително чрез механизмите и процедурите за предоставяне на достъп до обществена информация, електронен регистър за подадени жалби и сигнали и електронна система за обратна връзка;
Усъвършенстване правната уредба на държавната служба и засилване ефективността на контрола върху работата на административните структури по прилагането й.
Приоритет ІII - Граждански контрол и активизиране на сътрудничеството с гражданското общество
Действия за реализиране:
Партньорство с неправителствени организации в процеса на изработване на антикорупционни политики и инструменти, както и при мониторинга и оценката на тяхната ефективност;
Въвеждане на програми за обучение по проблемите на доброто управление в рамките на съществуващата образователна система на страната, както и в контекста на образователните курсове, организирани от гражданските организации.
Активно международно сътрудничество за въвеждане на съвременни стандарти на прозрачност и контрол върху бизнеса и финансовата сфера.
РЕЗУЛТАТИ
Ограничаване на корупцията до най-ниските равнища за последните двадесет години.
Подобряване на ефективността на публичните услуги и на израчходването на държавни средства.
Възстановяване доверието на българските граждани в институциите.
Възстановяване доверието на европейските ни партньори и на международните инвеститори – отпадане на механизма за верификация от страна на Европейската комисия.
Цялостно подобряване на бизнес-средата и оттам – на производителността на икономиката.
1.2. ПОДДЪРЖАНЕ НА ВЪТРЕШЕН РЕД И СИГУРНОСТ
Сигурността е ключов фактор за развитието на обществото и просперитета на нацията.
Личната сигурност на гражданите активизира техните творчески възможности.
Сигурността на държавата и на нейните органи е важна предпоставка за количеството и качеството на инвестициите в националната икономика.
Липсата на визия от страна на сегашните управляващи за развитието на система за сигурност и обществен ред, хаотичните и взаимноизключващи се реформи, липсата на законодателна база за дейността на основни звена в системата доведоха до увеличаване на организираната престъпност
и корупцията и загуба на доверие във вътрешен и международен аспект.
ПП ГЕРБ ще приложи интегриран подход за реформиране на системата за сигурност и обществен ред на базата на промени в концептуалната рамка, нормативните актове и организационни реформи.
ОСНОВНИ ПРИОРИТЕТИ
ПРИОРИТЕТ I - Повишаване на индивидуалната сигурност на българските граждани и възвръщане на доверието им в правоохранителната система
Действия за реализиране:
Реализиране на модел за работа на полицията в близост до обществото, който да я превърне от елемент на силова структура в институция, призвана да осигурява услугата „сигурност” на гражданите;
Промени в Закона за местното самоуправление и местната администрация и в Закона за МВР по посока децентрализация на правомощия на МВР към местната власт.
Създаване на общинска полиция и довеждането на редовия полицай до редовия гражданин;
Възстановяване на Национална служба „Полиция” и на Главна дирекция „Борба с организираната престъпност” в структурата на МВР;
Разработване и приемане на Стратегия за национална сигурност, която да определи основните рискове, приоритетите на страната в тази област и общата организационна рамка;
Изготвяне на програма за оптимизиране на нормативната база в сектора за сигурност и обществен ред;
Структуриране на Съвета по сигурността към Министерския съвет и превръщането му в основен координационен център на звената от системата за сигурност и обществен ред;
Въвеждане на интегрирана информационна система за противодействие на престъпността с цел подобряване на координацията и съгласуваността между всички правозащитни и правораздавателни органи и институции;
Намаляване на катастрофите и ограничаване броя на жертвите от тежки пътно-транспортни произшествия чрез:
Подобрена пътно –транспортна инфраструктура
Увеличаване броя на възловите места и зони с повишена опасност, които се наблюдават от камери
Оптимизиране на маркировката и знаците по основните пътни артерии
Повишаване квалификацията на шофьорите и контрол върху качеството на обучението им.
ПРИОРИТЕТ II - Ефективно противодействие на престъпността с акцент върху организираната престъпност и корупцията. Провеждане на политика на превенция, насочена към семейството, училището, равнището на доходите и ефективността на институциите, работещи с правонарушителите
Действия за реализиране:
Приемане на нов Наказателен кодекс след широка експертна и обществена дискусия;
Мобилизиране усилията на компетентната експертна общност (магистрати, неправителствен сектор, научен потенциал и др.) за формиране на стратегически и оперативни решения;
Диференциране на правонарушенията на постъпки и престъпления;
Ревизиране на системата от наказания (напр. преосмисляне на наказанието “пробация”);
Формиране на Съвет по превенция на престъпността към Министерския съвет, който да координира и реализира държавната политика, насочена към преодоляване на условията, генериращи престъпност.
ПРИОРИТЕТ III - Изграждане на интегрирана национална система за сигурност с цел защита на основните конституционни принципи; реална защита на правата и свободите на гражданите
Действия за реализиране:
Открояване функционалния профил на звената за разузнаване, контраразузнаване и МВР и елиминиране дублирането на структури и функции;
Приемане на стабилна законодателна база за дейността на всички звена от Сектора и утвърждаване на реален контрол върху дейността им, в това число парламентарен и съдебен;
Оптимизиране на функциите и структурата на МВР.
Изграждане на нов модел на ефективна разследваща полиция чрез структурно и организационно преустройство на полицейските органи;
Реформа на оперативно-издирвателната дейност с цел повишаване ефективността на събирането на разузнавателна информация за престъпността.
Обединяване на структурите за предотвратяване, овладяване и преодоляване на последиците от бедствия и аварии и на пожарната безопасност в структурата на МВР.
РЕЗУЛТАТИ
Повишаване сигурността на гражданите.
Намаляване на криминалната престъпност и тежките автопроизшествия.
Ограничаване на корупционните практики на всички нива, решително противодействие на политическата корупция и възможностите за срастването на държавата и нейните органи с организираната престъпност.
Ефективно действаща система за сигурност и обществен ред.
Сближаване на условията на труд и на социалния статус на служителите от различните звена.
Връщане доверието на гражданското общество към правозащитните институции.
Утвърждаване на Република България като надежден съюзник и партньор в сектора за сигурност в рамките на НАТО и ЕС.
1.3. РЕФОРМИРАНЕ НА СЪДЕБНАТА СИСТЕМА
Съдебната система е една от най-критикуваните части от управлението както от българските граждани, така и от европейските институции.
Мудност, корупция, политическо влияние, връзки с престъпния контингент, са част от тежките упреци към системата.
В същото време българския съд, прокуратура и следствие са обект на редица законови упражнения от различни управления през прехода.
Реформирането на съдебната система е основа за успеха на политиката за икономически и административни реформи,
ефективното усвояване на еврофондовете,
борбата с организираната престъпност
и гарантирането на сигурността на гражданите.
Целта на ПП ГЕРБ е да се реформира максимално бързо съдебната система, така, че да отговори на европейските изисквания и на очакванията на българските граждани за бърз, ефективен и справедлив български съд,
действаща прокуратура
и резултатно и ефективно досъдебно производство.
ОСНОВНИ ПРИОРИТЕТИ
ПРИОРИТЕТ I - Промени в законодателството за съобразяване с препоръките на ЕК по отношение на съдебната система
Действия за реализиране:
ОСНОВНИ ПРИОРИТЕТИ
ПРИОРИТЕТ I - Промени в законодателството за съобразяване с препоръките на ЕК по отношение на съдебната система
Действия за реализиране:
Разработване на стратегия за законодателни промени въз основа на практическите проблеми на правоприлагането и задълженията по европейското и международното сътрудничество;
По-ясно определяне ролите на различните участници в досъдебната фаза при събирането на информация, осигуряването на доказателства, провеждането на разследването и предаването на материалите за съдебната фаза по наказателните дела.
Подобряване на взаимодействието на различните участници в досъдебната фаза.
Намаляване на забавянията чрез подобряване на капацитета на разследващите полицаи и оптимизиране на тяхната работа.
Подобряване на взаимодействието между прокуратурата и разследващите полицаи;
Оптимизиране на Наказателно-процесуалния кодекс, за да се подобри ефикасността в досъдебната и съдебната фаза, да се намалят забавянията и да се предвидят гаранции, свързани със забавянията;
Разграничаване между леки и тежки престъпления и актуализиранe определенията, отнасящи се до новите форми на престъпност
Създаване на възможност разследванията на ОЛАФ да имат непосредствено доказателствено значение за българския наказателен процес;
Криминализиране на компютърните престъпления, свързани с електронния подпис и електронния документ и разработване на ефикасна система в борбата срещу злоупотребите в практиката на електронния подпис и електронния документ.
ПРИОРИТЕТ II - Осигуряване на бързина, качество и прозрачност на правораздаването
Действия за реализиране:
Oценка и изменение на действащите процесуални и материални закони с цел дефиниране на причините, които възпрепятстват бързото, достъпно и справедливо правораздаване;
Подобряване ефективността на Висшия съдебен съвет по отношение на търсене на отговорност при нарушения извършени от магистрати
и ограничаване имунитета на магистратите с цел засилване на борбата с корупцията в съдебната система;
Подобряване функциите на разследващата полиция;
Намаляване сроковете за обявяване в несъстоятелност и осигуряване на качествена процедура на оценка чрез външни експерти.
Ясна дефиниция и прозрачност за предложените членове на Синдиците;
Създаване на условия за ефективно функциониране на Единната система за противодействие на престъпността;
Оптимизиране на имуществените наказания при престъпления, свързани  с организираната престъпност, трафик на оръжие и хора;
Декриминализиране на най-леките престъпни прояви и налагане на санкции извън Наказателния кодекс (например полагане на труд в полза на обществото);
Въвеждане на единна информационно-регистрационна система на МВР  Прокуратурата, също както и единно-действаща регистрационна система за нотариусите чрез създаване на единен номер за влизане в системата;
Реализиране на промени в Наказателно-процесуалния кодекс, насочени към:
недопускане и ограничаване практиката на отлагане на дела поради неявяване на обвиняем, защитник или вещо лице;
въвеждане на дисциплиниращи срокове за провеждане на съдебната фаза по наказателни дела;
анализ и последваща промяна във въведените институти на споразумение, съкратено съдебно следствие и административно наказване, които позволяват налагане на занижени наказания, драстично противоречащи на справедливостта и подронващи доверието на обществото в правосъдието;
оптимизиране на режима за призоваване и връчване на книжа;
утвърждаване на възстановително правосъдие чрез даване на възможност за провеждане на медиация за някои видове престъпления.
ПРИОРИТЕТ III - Създаване на вътрешни контролни механизми срещу злоупотреба с правомощия и корупция в съдебната система
Действия за реализиране:
Увеличаване на прозрачността и гарантиране на публичния контрол върху администрацията и начина, по който тя харчи средства;
Ограничаване конфликтите на интереси и нежелателното упражняване на влияние с цел връщане на доверието на европейските институции и възстановяване на европейското финансиранe;
Ясно разпределяне ролята на МВР и ДАНС при събиране на разузнавателна и доказателствена информация за прокуратурата и досъдебното производство;
Разработване на единни критерии за отчитане на работата на отделните звена в съдебната система (съд, следствие, прокуратура) в синхрон с политиките в EC;
Засилване ролята на антикорупционната комисия във Висшия съдебен съвет, занимаваща се с проверката на корупционните случаи в съдебната система.
Гарантиране независимостта на членовете на комисията;
Намаляване на квотата от Парламента в състава на ВСС.
ПРИОРИТЕТ IV - Въвeждане на нова единна електронна система за случайно и равномерно разпределение на делата
Действия за реализиране:
Разработване и въвеждане на нова единна електронна система за случайно и равномерно разпределение на делата и равномерна натовареност на магистратите.
Инспекторатът на ВСС ще следи за работата на системата;
Системата да отчита възможните конфликти на интереси и предоставя актуална информация за разпределението на делата, натовареността и постигнатите резултати.
ПРИОРИТЕТ V - Подобряване на кадровия подбор и създаване на система за повишаване на професионалната квалификация на работещите в съдебната система
Действия за реализиране:
1. Изработване на единни критерии за подбор и назначаване на магистрати,
утвърждаване на конкурсното начало,
задължително обучение на новопостъпили магистрати и
задължителна последваща квалификация на магистратите;
2. Разработване и приемане на нормативни мерки, дефиниращи по-ясно ролята и функциите на прокурорите с цел укрепване на независимостта им като магистрати, гарантиране финансовата независимост на прокуратурата като институция.
РЕЗУЛТАТИ
Ускоряване на процесите, свързани с осъществяване на препоръчаните от ЕC мерки и показатели за реформиране на съдебната система.
Подобряване и създаване на контролни механизми гарантиращи бързина на процедурите, качество, прозрачност и независимост на съдебната власт.
Гарантиране на правната защита на гражданите и предотвратяване на промени, мотивирани от политически интереси.
Укрепване на административния капацитет на правоприлагащите и съдебни органи за добро управление на еврофондовете и за борба с корупцията и организираната престъпност.
1.4. ДЪРЖАВНА АДМИНИСТРАЦИЯ
ПП ГЕРБ ще изгради държавна администрация, която да спазва разпоредбите на законите и прилагането им при изпълнение на възложените й функции.
Ние считаме за еднакво важни наличието на достатъчни ресурси и капацитет в конкретния сектор и управлението на хоризонтални политики за взаимодействие между отделните сектори на държавната администрация.
Политиката ни към държавната администрация ще осигури и гарантира безалтернативното прилагане на правото и законите, чрез равностойно взаимодействие и административни процедури от страна на всички сектори в администрацията.
Наша цел е да гарантираме правото на гражданите на безпристрастно, справедливо, прозрачно и информиращо управление чрез създаване на ефективна, отчетна и отговорна администрация.
ОСНОВНИ ПРИОРИТЕТИ
ПРИОРИТЕТ І - Oптимизиране на държавната администрация, избягване на дублиращи се политики, правомощия и функции
Действия за реализиране:
Подобряване на управлението и оценката на изпълнението на администрацията чрез въвеждане на система от ключови показатели за изпълнение;
Укрепване на професионалната държавна служба с цел премахване на необоснованата политическа намеса в дейността на администрациите;
Въвеждане на програмно и ориентирано към резултати бюджетиране.
ПРИОРИТЕТ II - Изграждане на ефективна система на функциониране на държавната  администрация с взаимодействие между отделните й сектори
Действия за реализиране:
Разширяване приложното поле на статута на държавния служител – ръководни и всички експертни длъжности (вкл. специалистите);
Премахване на отклоненията от общите правила за структуриране на администрацията и статута на служителите (държавен фонд „Земеделие”, Сметна палата, Национален осигурителен институт, общинските администрации и др.);
Въвеждане на система за планиране на човешките ресурси, адекватна на програмното бюджетиране, включително и по отношение работното натоварване на служителите;
Усъвършенстване на процедурите за подбор, при запазване на задължителния характер на конкурсите за държавни служители;
Усъвършенстване на системата за управление на възнагражденията при развитие на възможностите за обвързване на възнагражденията с оценките на изпълнението и постигнатите резултати, включително обосновани бонусни схеми;
Подобряване на системата за обучение на служителите чрез подобряване процедурите за планиране и оценка на ефективността на обученията, укрепване на Института по публична администрация и насърчаване на администрациите да създават центрове за специализирано обучение (по подобие на школата по публични финанси);
Въвеждане на система за кариерно планиране и планиране на приемствеността.
РЕЗУЛТАТИ
Повишаване административния капацитет на държавната администрация.
Оптимизиране, включително по отношение на разходите и числеността на персонала – избягване на дублиращи се политики, правомощия и функции.
Подобряване на стратегическото планиране и отчитане на изпълнението на поставените цели.
Подобряване ефективността на работата на държавната администрация и удовлетворението на гражданите от взаимодействието с администрацията.
2. ПОСТИГАНЕ НА БЛАГОДЕНСТВИЕ И ПРОСПЕРИТЕТ ЗА БЪЛГАРСКИТЕ ГРАЖДАНИ
Във време, когато целият свят е изправен пред предизвикателството на финансовата и икономическа криза, България трябва да има своя отговор, в контекста на всеобщите европейски и световни усилия, как най-бързо и безболезнено да преминем по този труден път.
От особена важност е да участваме по-активно в дебатите и във формулирането на европейската позиция по този въпрос, защото съзнаваме, че големите проблеми днес могат да намерят правилното си решение само с общи усилия.
Важно e да върнем доверието у хората, да откроим ясно новите отговорности в световния финансов ред и да подчертаем, че истинската ценност е трудът, а не стремежът към бързи спекулации и необмислените рискове.
Този важен приоритет ще бъде постигнат с провеждането на политики в следните насоки :
БЪРЗО ИЗЛИЗАНЕ ОТ ФИНАНСОВАТА КРИЗА И ВЪЗСТАНОВЯВАНЕ НА ИКОНОМИКАТА.
ДЪЛГОСРОЧНА ИКОНОМИЧЕСКА И ФИНАНСОВА ПОЛИТИКА
НОВ ПОДХОД В УПРАВЛЕНИЕТО НА ЕВРОФОНДОВЕТЕ
ЕФЕКТИВНА И ЕКОЛОГИЧНА ЕНЕРГЕТИКА
СЕЛСКОТО СТОПАНСТВО – ОСНОВА НА НОВО РАЗВИТИЕ НА СТРАНАТА
БЪЛГАРСКИЯТ ТУРИЗЪМ - ПРЕДИМСТВАТА ГАРАНТИРАТ КАЧЕСТВОТО
МОДЕРНА И ИНТЕГРИРАНА ТРАНСПОРТНА И ИНФРАСТРУКТУРНА ПОЛИТИКА
2.1. БЪРЗО ИЗЛИЗАНЕ ОТ ФИНАНСОВАТА КРИЗА И ВЪЗСТАНОВЯВАНЕ НА ИКОНОМИКАТА
Страната ни навлезе в криза на реалната икономика, следствие от световната финансова криза и поради икономическите политики, водени от сегашното правителствo.
Тревожните тенденции на влошаване на макроикономическите показатели и изпълнението на бюджета за 2009 г. очертават изключително рисковото състояние на българската икономика и определят като основен приоритет на краткосрочната ни политика противодействието на кризата.
ОСНОВНИ ПРИОРИТЕТИ
ПРИОРИТЕТ І – Редовен обществен диалог по отношение на кризата
Действия за реализиране:
Да създадем гаранции за повишаване на доверието на ЕС и размразяване на спрените средства по европейските фондове чрез отваряне за сътрудничество с партньорите ни от ЕС;
Преглед на всички нарушения по отделните европейски програми досега и незабавното им предоставяне на прокуратурата;
Повишаване капацитета на звената за одит и контрол на усвояемостта на еврофондовете;
Ускоряване на обработката и плащанията по проекти, които до момента не са обработени
дa се ускори обработката за проекти за рехабилитация на общински пътища като по този начин ще бъде изградена инфраструктура с европейско финансиране.
Създаване на виртуален информационен и консултативен център, където да могат да се правят безплатни консултации за всички лица (консултанти, бенефициенти и др.) участващи в процеса на кандидатстване за финансиране по европейски програми.
Специален раздел ще се обособи за общините, потенциални бенефициенти;
ПРИОРИТЕТ III – Селското стопанство – възраждане на традициите, създаване на нови работни места
Действия за реализиране:
Създаване на Гаранционен фонд за подкрепа на земеделски производители по програмата за развитие на селските райони, финансиран съвместно от българска страна и с миноритарно участие наевропейска или международна финансова институция, което ще осигури по-голяма прозрачност и контрол при разпределението на гаранциите пред банките;
Спешно акредитиране на идентификационната система за селскостопански животни и нотификация пред ЕК за възможност за плащане на субсидии на глава животно;
Своевременна нотификация пред ЕК на допълнителни помощи за земеделските производители за периода 2010 – 2013 г.
ПРИОРИТЕТ IV – Данъчни стимули – да оставим парите при хората и бизнеса
Действия за реализиране:
1.Засилване на контрола по събираемостта на публичните приходи и борба с измамите за източване на данъци.
Изработване, въвеждане и прилагане на програма за превенция на финансовите и данъчните престъпления.
Незабавно търсене на отговорност и предоставяне на прокуратурата на всички доказани нарушители;
Намаляване на осигурителната тежест с до 5 процентни пункта, с цел оставяне на повече разполагаеми средства у бизнеса и работниците.
Ефектът от тази мярка е незабавен и стимулира запазването и създаването на работни места;
Облекчаване на режима за ускорено връщане на ДДС.
Сега за ускорено връщане до 30 дни ползват сделки по инвестиции от минимум 10 млн.лв. и 50 създадени работни места.
Tози праг да се намали за инвестиции до 5 млн.лв. и 25 създадени работни места, за да могат да се възползват и по-малки фирми от режима на ускорено възстановяване.
ПРИОРИТЕТ V – Подобряване на бизнес средата
Действия за реализиране:
Стриктен преглед на съществуващите режими от гледна точка на тяхната законосъобразност и целесъобразност;
Намаляване броя на режимите с цел улесняване на бизнеса и ограничаване на възможностите за корупция;
Преглед и установяване на реалните размери на таксите за разрешителните лицензионните и другите административни режими.
ПРИОРИТЕТ VI – Насърчаване на инвестициите
Действия за реализиране:
Скъсяване на сроковете за разглеждане на исканията за подпомагане на инвеститори чрез изграждане на индустриални зони.
Тези разглеждания да стават на всеки два месеца;
Даване възможност на общините да подпомагат инвеститори на своя територия чрез изграждане на инфраструктура след публично обсъждане и решение на Общинския съвет;
Увеличаване броя на сега съществуващите класове инвеститори с цел част от тях се подпомагат и администрират от държавата, а останалите - от общините.
ПРИОРИТЕТ VII – Подобряване качеството нa образованието, квалификация и социални мерки
Действия за реализиране:
Подобряване и ефективно стартиране на съществуващата схема за отпускане на студентски заеми, гарантирани от държавата с цел насърчаване на сегмента студентско кредитиране;
Увеличаване на подкрепата на държавата за домашен социален патронаж (социални кухни), особено в планинските, малките и отдалечените от областните центрове населени места.
ПРИОРИТЕТ VIII – Да използваме пълноценно членството си в европейските и международните финансови институции (ЕИБ, ЕБВР, СБ, МФК, МВФ)
Действия за реализиране:
1. Да изразим ясна позиция и ангажираност във всеобщите усилия за борба с кризата и на европейско, и на световно ниво.
РЕЗУЛТАТИ
Ефективно използване на публичните разходи
Облекчаване трудностите на бизнеса във времето на затруднено финансиране
Запазване и разкриване на 200,000 нови работни места
Създаване на условия за бързо излизане от кризата и икономически растеж
2.2. ИКОНОМИЧЕСКА И ФИНАНСОВА ПОЛИТИКА
Основнатa цел на икономическата и финансовата политика e повишаванетo на жизнения стандарт и доходи на глава от населението в контекста на по-нататъшната европейска интеграция.
Стремеж за сближаване степента на икономическо развитие на България с тази на развитите страни от ЕС.
За постигане на горната цел, ПП ГЕРБ ще следва следните приоритети:
ПРИОРИТЕТ I – Поддържане на макроикономическа стабилност
Действия за реализиране:
Контролирано преминаване към политика на балансирани бюджети.
Фискалната политика трябва да бъде насочена към овладяване на ефектите от кризата, при спазване на Пакта за стабилност и растеж на ЕС;
Приемане на нова нормативна уредба за планиране и управление на публичните финанси и утвърждаване ролята програмното и ориентирано към резултатите бюджетиране като основен метод за управление на публичните разходи;
Оптимизиране на правителствените разходи като се подобри тяхната ефективност чрез реализиране на структурните реформи;
Стремеж за консервативна политика по отношение на поемане на нови правителствени дългове, но запазване на готовността за бързо реагиране в случай на рискове за финансовата стабилност на страната;
Периодичен преглед на ефективността и целесъобразността на правителствени програми – какво носят на обществото, не може ли частният сектор да го прави, има ли баланс между цена и качество при предоставяните от правителството услуги на обществото.
ПРИОРИТЕТ II – Поддържане на данъчна и осигурителна политика, благоприятна за развитието на българския бизнес
Действия за реализиране:
Ограничаване на кражбите и укриването на ДДС.
Изработване, въвеждане и прилагане на програма за превенция на финансовите и данъчните престъпления.
Незабавно търсене на отговорност и предоставяне на прокуратурата на всички доказани нарушители;
Създаване и внедряване на работеща единна информационна система, включваща държавни контролни структури като НАП, митници, полиция, съд, прокуратура, както и информация от общинските администрации.
Чрез тази система ще се осигури ефективен и качествен контрол на стопанската дейност в реално време;
Изграждане на адекватна материална и информационна база с цел оптимално използване капацитета на администрацията чрез прозрачна и справедлива процедура за подбор на изпълнители;
Повишаване квалификацията на служителите и обвързване нивото на заплащане с постигнатите резултати;
Опростяване на данъчната система с цел по-голяма прозрачност и разбираемост за данъкоплатците;
Стремеж към най-ниски данъци за бизнеса в рамките на ЕС;
Намаляване на осигурителната тежест с до 5 процентни пункта, с цел оставяне на повече средства в ръцете на работодатели и работници и стимулиране на работодателите да задържат повече работници на работа.
Намалението на осигуровките ще се осъществи за сметка на ограничаване нанеефективните правителствени разходи и преразпределителната роля на държавата.
ПРИОРИТЕТ III – Запазване стабилносттa на валутния борд
Действия за реализиране:
Българската централна банка трябва да бъде функционално, институционално, персонално и финансово независима;
България трябва да разработи нова национална стратегия за присъединяване към еврозоната, съобразена с новата международна конюнктура и с оглед минимизиране на негативните ефекти на световната финансова и икономическа криза;
Активизиране на дейността за получаване на изпитателен срок за присъединяване на България към ЕRМ – 2;
Въвеждане на еврото в България след изпълнението на критериите от Маастрихт и съгласието на Европейската централна банка.
ПРИОРИТЕТ IV – Нова стратегия зa приватизация
През последните десет години бяха извършени приватизационни сделки, част от които бяха реализирани на ниски цени и новите собственици останаха монополисти.
От друга страна се допусна забавяне на приватизацията на важни обекти, като “Булгартабак”, болници, висши училища и др., които в условията на икономическа и финансова криза загубиха част от стойността си.
Затова ПП ГЕРБ ще предложи разработването на нова стратегия за приватизацията.
Действия за реализиране:
Ревизия на приватизационни сделки, при които са използвани корупционни схеми;
Търсене на отговорност от лицата, участвали в приватизационни сделки, с доказани корупционни действия;
Приватизация на обекти само след появата на изгодни за държавата условия.
ПРИОРИТЕТ V – Подобряване процеса на концесиониране
Действия за реализиране:
Преразглеждане на сключени концесионни договори от предходни правителства и търсене на отговорност при нанесени щети на държавата;
Ускорено отдаване на концесия на части от летище Пловдив и Горна Оряховица;
Концесиониране на Дунавски пристанища;
Концесиониране на жп гари, жп линии, спортни съоръжения;
Извършване на ефективен контрол върху дейността на концесионерите за съблюдаване на условията, регламентирани в концесионните договори.
ПРИОРИТЕТ VI – Подкрепа за малките и средни предприятия
Действия за реализиране:
Намаляване на минималния изискуем капитал за регистрация на ООД до едно евро;
Подобряване на достъпа до информация за малките и средни предприятия чрез децентрализиране на дейността на Агенцията за малки и средни предприятия;
Намаляване на регистрационните такси и прилагане на универсално намаляване на административните разходи за бизнеса;
Разработване на мерки, които в рамките на Закона за ограничаване на административното регулиране и административен контрол върху стопанската дейност (ЗОАРАКСД) гарантират, че разходите за неговото прилагане (спазване, администрация и контрол) са по-ниски от облагите, получавани от неговото въвеждане и администриране.
Осъществяването на ефективен административен контрол заедно с разходите, свързани с неговото прилагане;
Подготовка на пълна оценка на ЗОАРАКСД, за да се индентифицират промените, които следва да подобрят функционирането и влиянието на закона.
Промените в ЗОАРАКСД и правилвата на неговото приложение да преодолеят възможността за неправомерни практики от страна на местна и централна власт.
Преразглеждане отново на всички регулативни режими с участието на национално представените работодателски организации с цел тяхното ограничаване;
РЕЗУЛТАТИ
Увеличаване доходите и стандарта на живот на българските граждани и приближаването им до средноевропейските стандарти.
Развитие на малкия и среден бизнес като основа за икономическия напредък на страната.
Постигане на устойчив и органичен икономически растеж, основан на по-висока производителност и конкурентоспособност на икономиката.
2.3 КАЧЕСТВЕН ПОДХОД В УПРАВЛЕНИЕТО НА ЕВРОФОНДОВЕТЕ
Предвидените за България средства от фондовете на Европейския съюз представляват практическото изражение на солидарността на Съюза с българските граждани.
Предоставянето на тези средства на България има за цел да помогне на отделните региони в България в процеса на тяхната регионална, социална и териториална кохезия с другите региони на ЕС, така че страната ни да достигне средните европейски критерии за сближаване.
Опитът в последните години показа, че средствата, предоставяни на страната ни чрез Европейските фондове не се управляват и усвояват по начин, който да отговаря на изискванията на ЕС.
До сега от тях е усвоена изключително малка част – под 1%, а средствата се разпределят по начин, който ги насочва към бизнес кръгове, близки до партиите от управляващата коалиция.
Това естествено доведе до загуба на доверие в Бългаия като надежден европейски партньор и до замразяване и окончателно спиране на средства по основни програми.
Политиката на ПП ГЕРБ е насочена към честно, прозрачно и ефективно управление на европейските фондове с цел използването им като основен ресурс за възстановяване и възраждане на българската икономика за постигане на по-висок стандарт на българските граждани.
Приоритет I - Ефективно управление на Европейските фондове
Действия за реализиране:
Подобряване вертикалната и хоризонтална координация между административните звена и публичност на резултатите;
Създаване на правила, гарантиращи необходимото ниво на междуведомствена координация с цел избягване на двойно финансиране на едни и същи дейности не само от различни фондове на ЕС, но и от национални средства.
Гарантиране на допълняемост между националните инвестиции и оперативните програми, финансирани от ЕС;
Своевременно публикуване на насоки и указания за изпълнение на проектите, оповестяване и спазване на обявените срокове в индикативните програми;
Повишаване на административния капацитет чрез въвеждане на прозрачна система за мотивиране на служителите, обвързана с резултатите;
Осигуряване на устойчивост и стабилност на системата чрез прекратяване практиката на политическо вмешателство и политически назначения на постове, предназначени за експерти;
Намаляване на бюрократизирането по отношение на придружаващите документи в пакета за кандидатстване, в това число минимизиране на изискуемите документи при кандидатстване.
Опростяване на процеса и документите за докладване на физическото и финансово изпълнение на проектите;
Укрепване на системата за прилагане и контрол на обществените поръчки.
Засилване на предварителния и последващия контрол и одит на системите и изпълнението на проекти.
Увеличаване на броя на проверките на място, при намаляване на бюрократичната тежест на документацията за бенефициентите;
Изграждане на капацитет за планиране, програмиране и изпълнение на проекти на регионално ниво;
По-голяма степен на децентрализация, включително и чрез въвеждане на принципа на партньорство още на етапа на планиране на политиката по управление на еврофондовете.
Децентрализация на процеса на оценка и контрол на малки проекти;
Създаване по законов път на механизми за реално и ефективно включване на местните власти и регионалните структури в процеса на планиране, програмиране и управление на средствата от еврофондовете.
Осъвременяване на законодателството за държавната и общинска собственост, както и на секторното законодателство, с цел улесняване на изпълнението на инфраструктурни проекти.
Приоритет III - Осигуряване на прозрачност на процесите по управление на Европейските фондове
Действия за реализиране:
Осигуряване на достъпна за всички заинтересовани страни информация за правилата и критериите на всеки етап от процеса на управление на еврофондовете;
Прозрачност на оценителния процес чрез използване в оценителните комисии на външни оценители, избирани на случаен принцип по елекронен път;
оповестяване на резултатите от оценителния процес и обосноваване на причините за отхвърляне на проектите;
Въвеждане в практиката на текуща оценка и включване на максимално широк кръг участници в процеса на оценка на текущото изпълнение на програмите, както и в оценката на финалните за програмния период (2007-2013) резултати.
Приоритет IV - Борба с корупцията при управлението на Европейските фондове
Действия за реализиране:
1. Създаване на правила за активно сътрудничество и координация между всички звена за борба с измамите и корупцията (включително прокуратура, Агенцията за държавни вземания и т.н.);
2. Създаване на правила за действие при злоупотреби или съмнения за злоупотреби с евросредства, включително незабавно уведомяване съответните органи на прокуратурата, данъчните служби, съдебната власт и др.;
3. Преглед и ревизия на законодателството в сферата на избягване на конфликти на интереси, което ще доведе до ликвидиране на съществуващите или потенциалните мрежи от конфликти на интереси в цялостното управление на средствата.
Приоритет V - Активна комуникация и сътрудничество с европейските партньори
Действия за реализиране:
Установяване на механизъм, гарантиращ ефективна и професионална комуникация със съответните институции на ЕС за своевременно решаване на възникнали проблеми в областта;
Участие в процеса на формулиране на европейската политика по сближаване, включително в започналия диалог между ЕК и държавите членки за опростяване на системата за управление на средствата.
РЕЗУЛТАТИ
Възстановяване доверието на европейските ни партньори – Европейската Комисия, Европейския Парламент и държавите-членки на ЕС, както и на българските граждани, по отношение на възможността на България да управлява средствата по европейски фондове добросъвестно, целесъобразно и ефективно.
Повишаване в средносрочен и дългосрочен план на дела на усвоените средства.
Осигуряване на прозрачност и контрол при изразходване на средствата, предоставяни ни от Европейския Съюз, и мониторинг и оценка на ефекта от вложените средства.
Стартиране на ефективна процедура за подготовка на новите програмни документи на страната за следващия програмен период на ЕС в съответствие с принципите на Европейската кохезионна политика и общата селскостопанска политика и широко партньорство с местните власти и социалните партньори, както и широката общественост.
2.4 ЕФЕКТИВНА И ЕКОЛОГИЧНА ЕНЕРГЕТИКА
Динамичното и изпреварващо развитие на българската икономика е обвързано с технологии и доставка на енергоносители от Русия.
В момента няма алтернативи на доставките, технологичната осигуреност е остаряла, слаба е ефективността на енергетиката и на цялата ни икономика.
Днес българската енергетика е далеч от пазарните принципи, държавната собственост генерира корупция, а приватизацията на части от българската енергетика показват, че е извършена в интерес на новия собственик и в разрез с интересите на държавата и населението.
Състоянието и стабилността на енергийния сектор имат ключово значение за развитието и успеха на всяка икономика и представляват съществена част от стратегическите възможности на страната за устойчив икономически растеж.
В сложната и тежка за българската енергетика ситуация, засилена от световната финансова и икономическа криза, липсата на инвестиции, ПП ГЕРБ предлага бързи и ефективни действия за приоритетно решаване на предизвикателствата в енергийния сектор.
ОСНОВНИ ПРИОРИТЕТИ:
ПРИОРИТЕТ I - Повишаване ефективността на българската енергетика и икономика
Действия за реализиране:
Осигуряване на стимулиращи бонуси на фирми и домакинства за прилагане на мерки за енергоспестяване и използване на енергийно-ефективни технологии и уреди;
Осигуряване на консултантска помощ и програми за обучение на персонала за въвеждане на енергиен мениджмънт в общините и малките и средни предприятия;
Стимулиране на разработването и изпълнението на проекти за намаляване потреблението на енергия в държавни и общински сгради;
Намаляване на нормативно признатите енергийни загуби от производители и дистрибутори на енергия.
ПРИОРИТЕТ II - Приоритетно развитие на производството на енергия от възобновяеми енергийни източници – вятър, вода, слънце, биогорива
Действия за реализиране:
Осигуряване на държавна политика за подкрепа на частните инвестиции в енергопроизводството от възобновяеми източници;
Изграждане на цялостна национална стратегия за усвояване на водния потенциал на страната за производство на електроенергия, стартиране на нови проекти и развитие на система от мини ВЕЦ;
Държавна подкрепа за инфраструктурно осигуряване на ветрови и соларни паркове;
Промяна в регулаторните и административните процедури за облекчаване интегрирането на ВЕИ в енергосистемата на страната.
ПРИОРИТЕТ III - Запазване ролята на ядрената енергетика
Действия за реализиране:
1. Поддържане на високи стандарти на безопасност и подобряване на енергийната ефективност на АЕЦ Козлодуй;
2. Подкрепа на проекта за АЕЦ Белене като частен проект;
3. Изграждане на национално хранилище за радиоактивни отпадъци и хранилище за сухо съхраняване на отработено ядрено гориво в съответствие с най-добрите международни стандарти.
ПРИОРИТЕТ IV - Подобряване на топлоснабдяването
Действия за реализиране:
Модернизация на топлофикационните инсталации и мрежи чрез прилагане на съвременни високоефективни технологии, комбинирано производство на топлина и електроенергия, за намаляване на загубите при производството и преноса на топлинна енергия;
Усъвършенстване на методите за разпределение, отчитане и заплащане на консумираната енергия;
Въвеждане на подходи за диверсифициране на първичния енергиен ресурс, като производство на топлинна и електрическа енергия от преработка на отпадъци и ВЕИ.
ПРИОРИТЕТ V - Запазване на ролята на местните въглища в енергетиката при удовлетворяване на екологичните стандарти за околната среда и климата
Действия за реализиране:
Завършване на проектите за рехабилитация и пречистващи съоръжения на ТЕЦ-овете от комплекса „Марица-Изток” и новата централа на площадката;
Изпълнение на задълженията на страната за привеждане на всички въглищни електропроизводствени мощности в съответствие с екологичните изисквания от директивите на ЕС;
Изграждане на нови или заместващи мощности на местни въглища при задължително използване на съвременни високоефективни и нискоемисионни технологии с улавяне и съхранение на СО2;
Разработване на държавна програма за решаване на проблемите с парниковите емисии (улавяне и съхраняване на СО2) с използване на средствата от търговията с емисии за осигуряване бъдещата експлоатация на перспективните действащи ТЕЦ.
ПРИОРИТЕТ VI - Осигуряване на балансирано нарастване на вътрешното потребление на природен газ при гарантирана сигурност на доставките
Действия за реализация:
Срочно изграждане на нови междусистемни газови връзки със съседните страни и осигуряване на реверсивност на подаването на газ по съществуващите връзки;
Подобряване на ефективността при работа с капацитета на действащото газохранилище в Чирен и започване на дейностите по осигуряване на второ национално газохранилище;
Проучване и разработване на нови газови находища в страната;
Активна подкрепа за приоритетните за ЕС проекти за диверсификация на източниците и пътищата за доставка и транзит на газ през страната;
Активна подкрепа и участие в изграждане на терминал за регазификация на втечнен газ в сътрудничество с други страни от региона за споделяне на инвестициите и по-ефективно използване на терминала.
ПРИОРИТЕТ VII - Създаване на ефективен енергиен пазар, прозрачност на държавните енергийни дружества, съчетани със засилена защита на правата на потребителите
Действия за реализиране:
Либерализация на вътрешния енергиен пазар, за развитието му към регионален и единен европейски енергиен пазар в съответствие със законодателството и практиките на Европейския съюз;
Укрепване на професионалния капацитет и независимостта на регулатора;
Прозрачност и отчетност от страна на държавните дружества в енергийния сектор;
Засилена защита на правата на потребителите, включваща мерки за осигуряването на по-качествено енергоснабдяване на достъпни за всички и предсказуеми цени, съответствие между потребена, отчетена и платена енергия, както и въвеждане на административни и граждански механизми за ускорено разглеждане на спорове между потребителите и техните доставчици.
РЕЗУЛТАТИ
Развитие на енергиен сектор, който осигурява висока конкурентоспособност на националната икономика,
ограничаване на вредното влияние върху околната среда и климата
и реална защита на правата на всеки един потребител.
Намаляване на енергийната зависимост на страната чрез по-висока енергийна ефективност, използване на местни енергоресурси и разнообразяване на енергоносителите и техните източници.
Пълно интегриране на българската енергетика в енергийния сектор на Европейския съюз в икономическо, технологично, законодателно и регулаторно отношение.
2.5. СЕЛСКОТО СТОПАНСТВО – ОСНОВА НА НОВО РАЗВИТИЕ НА СТРАНАТА
Земята, горите и био-разнообразието са най-голямото и безценно богатство на страната ни.
Многообразието на природните, историческите и социалните особености на България, както и сегашното катастрофално състояние на сектора, обуславят приоритетното значение на аграрния сектор в програмата на ПП ГЕРБ.
През последните 20 години българското селско и горско стопанство претърпяха значителни промени, които доведоха до състоянието в момента.
През този период, вместо пазарни реформи за стабилизиране на производствения сектор, бяха предприети неадекватни политически решения, които разбиха суровинната му база.
Намаля общия обем на произведената аграрна продукция и се допусна да се сведат до минимум или да изчезнат традиционни български производства.
В последните години управлението престъпно пропусна шанса за използване на европейските земеделски фондове в подкрепа и развитие на зародилите се нови фермери и частни производители.
Селските райони, в преобладаващата си част, продължават да изостават в своето развитие и да натрупват негативи от ускорена миграция, застаряване на населението и недоразвита и силно остаряла инфраструктура.
Амортизираното оборудване и морално остарелите технологии водят до ниска производителност на труда, и свързаните с това остри социални последици.
За да преодолее това, ПП ГЕРБ ще работи за възраждане на българското земеделие,
възстановяване на българската гора
и осигуряване на достоен живот на българските земеделски производители.
ОСНОВНИ ПРИОРИТЕТИ
ПРИОРИТЕТ I - Въвеждане на икономическите механизми от общата селскостопанска политика на ЕС за развитие на устойчиви земеделски стопанства
Действия за реализиране:
Разширяване прилагането на пазарните механизми на Общата организация на пазара на земеделски продукти на ЕС за създаване на конкурентни и икономически устойчиви земеделски стопанства;
Гарантиране на европейско и национално финансиране за възраждане на българското селско стопанство и спиране на обезлюдяването на селските райони;
Ефективно и прозрачно управление на европейски фондове, основано на добри системи за контрол и оценка на проектите за европейско финансиране;
Разработване и прилагане на система за използване на държавните помощи за решаване на проблемни и приоритетни насоки в земеделската политика в унисон с европейските изисквания за субсидиране;
Повишаване на отговорността и подобряване на партньорството между държавните и неправителствените структури в аграрния сектор, чрез ясно и открито регламентиране на взаимоотношенията им;
Създаване на ефективна и достъпна система на застраховане и взаимопомощ за покриване на загубите в земеделието при неблагоприятни природни условия.
Насърчаване процеса на обединяване на земеделските производители в организации на производители с цел подобряване условията за реализация на продукцията и устойчивото развитие на земеделските стопанства.
Осигуряване на условия от страна на държавата за оптимизиране маркетинга на земеделска продукция и ограничаване на спекулативните звена по търговските вериги, които ощетяват и производителите и потребителите.
ПРИОРИТЕТ ІІ – Нови методи за управление в аграрния сектор и повишаване на административния капацитет съгласно европейските норми
Действия за реализиране:
Внедряване на единна информационна среда за управление на аграрния сектор, за прозрачност на административните действия и осигуряване на постоянен достъп до информация на производителите и преработвателите на земеделската продукция;
Ревизиране на законодателството в сектор „Земеделие” и приемане на пакет от нормативни актове в контекста на провежданата от Европейския съюз реформа в общата селскостопанска политика;
Законодателни и административни действия за опазване на земеделската продукция и имущество от посегателства;
Изграждане на съвременна система от научни и приложни дейности за развитие на аграрни сектор и оптимизиране на дейността му в съответствие с актуалните и бъдещи нужди и предизвикателства;
Създаване на условия за постоянно повишаване на квалификацията на административния капацитет;
ПРИОРИТЕТ ІІІ - Възстановяване и развитие на традиционните за страната аграрни производства
Действия за реализиране:
Оптимизиране ползването на земеделските земи, горите и водните ресурси на страната;
Създаване на законодателни условия за комасация на земите и горите в съответствие с принципите на пазарната икономика;
Разработване и прилагане на целеви програми за развитието на земеделието в специфичните и необлагодетелстваните региони на страната;
Изготвяне на проекти за възстановяване работата на наличните и изграждане на нови напоителни системи;
Насърчаване на развитието на младите фермери и ускоряване на професионалното обучение на всички земеделски производители;
Актуализиране на държавна политика и стратегия за развитието на рибарството и аквакултурата съобразно потребностите и възможностите на подотрасъла;
Оптимизация на образователните и научните институции в селското и горското стопанство и въвеждане на ефективна система за съвети в земеделието и горите;
Регламентиране и защита на производството на традиционните български селскостопански производства;
Осигуряване прилагането на държавна политика за сертифициране, регламентиране и подкрепа за производството на екопродукти.
ПРИОРИТЕТ IV - Създаване на единна държавна структура за координация и контрол на безопасността и качеството на храните
Действия за реализиране:
Изпълнение на основния приоритет на Европейския съюз за осигуряване на възможност всеки гражданин и потребител да живее здравословно;
Осъществяване на единен контрол на безопасността и качеството на храните „от обора до масата”.
Поддържане на ефективна контролна система, подчинена на единни принципи при спазване на европейското законодателство и засилване на доверието на консуматорите.
Премахване на възможността за припокриване на функции и дублиране на дейности и обекти подлежащи на контрол, при пълен обхват на цялата хранителна верига;
Обединяване и координация на съществуващите отделни системи за оценка на риска, на базата на най-добри създадени модели и практики в Европейския съюз и информиране на обществеността за всички предприети мерки и резултатите от тях;
Създаване и поддържане на единен публичен регистър на обектите за добив, преработка и търговия с храни и фуражи;
Оптимизиране и ефективно поддържане на информационните системи за проследяване на търговията с животни, суровини и храни, системата за идентификация на животните и системата за бързо съобщаване в случай на опасност произтичаща от храни и фуражи, функциониращи на територията на Европейския съюз;
Оптимизиране на съществуващите контролни структури и броя на акредитираните лаборатории;
Цялостно въвеждане на маркетинговите стандарти за качество на ЕС за земеделските продукти от растителен и животински произход.
Приоритет V - Провеждане на реформа в горския сектор и гарантиране опазването и развитието на българската гора
Действия за реализиране:
Оптимизиране на организационната структурата за управление на държавните гори и внедряване на сертификацията, като водещ инструмент на обществения контрол в тях и гаранция за многофункционалното им стопанисване;
Децентрализация на управлението на горските ресурси чрез постепенно предприемане на стъпки за доброволно, икономически, социално и екологично обосновано прехвърляне на права, задължения и отговорности от държавата към общините, на базата на дългосрочно договаряне;
Създаване на обективни възможности за пълноценно усвояване на европейските фондове за горите,
стимулиране развитието на местната икономика и бизнес
и повишаване обществената заинтересованост от устойчивото и природосъобразно стопанисване на горите;
Създаване на Държавен горски инспекторат за осъществяване на строг държавен контрол при опазване на обществените интереси спрямо продуктите, функциите и услугите, предлагани от горите на България, въз основа на добрите национални традиции и водещите практики в ЕС;
Опазване и увеличаване площта на горите и разширяване дела на оползотворяване на отпадъчната биомаса от аграрния сектор за енергийна употреба и подобряване въглеродния баланс на страната за превенция на климатичните промени и последиците от тях;
Забрана за срок от 20 години за промяна на предназначението на горите от извършени заменки, лесопригодни гори и земи от Горския фонд, освен за важни публични цели.
ПРИОРИТЕТ VІ - Развитието на жизнен аграрен сектор – основен фактор на стабилизирането и развитието на селските райони
Действия за реализиране:
Оптимизиране на Програмата за развитие на селските райони, с оглед на настъпилите промени в страната и реформата на Общата селскостопанска политика на ЕС;
Целенасочена политика за развитие на селските райони и възраждане на техните традиции съобразена със специфичните особености на отделните типове селски общности, местния потенциал, местните инициативи, населението и бизнеса в тях;
Експониране на културния и природен потенциал на българското село, подобряване качеството на живот и създаване на условия за заетост, развитие на инфраструктурата и основните услуги за бизнеса и населението;
Строг контрол за изпълнение на мерките, предвидени както в Националния стратегически план и Програмата за развитие на селските райони за периода 2007-2013, така и в Националния стратегически план и Оперативната програма за сектор „Рибарство.”
РЕЗУЛТАТИ
Създаване на подходяща среда за възраждане на българското селско и горско стопанство
и спиране на обезлюдяването на селските райони.
Гарантиране на ясни и открити условия за конкурентно производство
и въвеждане на справедливи, пазарни принципи за реализация на качествена и безопасна продукция.
Децентрализация, насърчаване и подпомагане на регионални инициативи, стратегии, програми и проекти за развитие на устойчиво земеделско и горско стопанство.
Опазване на националните природни богатства, културни традиции и бит.
2.6. БЪЛГАРСКИЯТ ТУРИЗЪМ - ПРЕДИМСТВАТА ГАРАНТИРАТ КАЧЕСТВОТО
Туризмът е традиционно водещ за страната икономически отрасъл и фактор за икономически растеж, заетост и социално-икономическо сближаване.
Приоритетното му устойчиво развитие чрез интегриране във всички секторни политики ще доведе до преодоляване на сезонните и териториалните диспропорции и оптимално и отговорно използване на туристическия потенциал и развитие на човешките ресурси,
нарастването на заетостта и доходите на местното население
и институционално структуриране и изграждане на партньорства.
ОСНОВНИ ПРИОРИТЕТИ
ПРИОРИТЕТ І - Изграждане на институционална и законодателна рамка за управление на туризма, съответстваща на значението му за националната икономика
Действия за реализиране:
1. Актуализиране на Стратегия за развитие на туризма;
2. Разработване и приемане на нов Закон за туризма;
3. Обособяване на специализиран контролен орган в областта на туризма в състава на Комисията за защита на потребителите;
4. Формиране на туристическите райони на България и приоритетно партньорство с тях;
5. Формиране на бюджет за туристическа реклама, адекватен на приноса на туризма в националната икономика.
ПРИОРИТЕТ ІІ - Pазвитие на нови продукти, които да подобрят конкурентно способността на българския туризъм
Действия за реализиране:
Приоритетно изграждане на публичната инфраструктура, свързана с подобряване на транспортната достъпност, опазването на околната среда и повишаване качеството на туристическото предлагане;
Разработване и реализация на целеви програми за развитие на традиционните и специализираните видове туризъм, особено на културния туризъм, спа- и уелнес туризъм, туризма по р.Дунав, еко и селски туризъм;
Разработване на регионални стратегии за развитие на туризма; маркетингови стратегии и планове за действие.
ПРИОРИТЕТ ІІІ - Максимална прозрачност и ефективност на туризма чрез приобщаването на неправителствения сектор в процесите на управление
Действия за реализиране:
Законодателство за регламентиране на публично-частното партньорство в областта на туристическата реклама, изграждането на туристически атракции и използването на туристическите ресурси;
Законодателно регламентиране и въвеждане на подходящи форми за участие на туристическата индустрия в процесите на туристическо и общо икономическо планиране и управление на всички нива;
Регламентиране участието на туристическата индустрия в процесите по категоризация и регистрация, контрол по качеството на туристическия продукт, и обучението в туризма.
ПРИОРИТЕТ ІV - Установяване на вътрешния пазар като приоритет за туристическата индустрия
Действия за реализиране:
Реализиране на програми за стимулиране на детския и младежки туризъм, хората в неравностойно положение и от третата възраст;
Провеждане на кампании за изграждане на положително отношение на българските граждани към България като туристическа дестинация, включително като съпричастност към “индустрията на гостоприемството” и превръщането на туризма в привлекателен отрасъл за професионална реализация;
Адаптиране на системата за професионално обучение в туризма към реалните потребности на индустрията, включително и чрез приобщаване на индустрията в процеса на подготовка и реализация на кадрите в туризма.
РЕЗУЛТАТИ
Утвърждаване на туризма като ключов за икономиката на страната отрасъл.
Устойчиво целогодишно развитие на туризма чрез реализиране на действителен ангажимент за развитие на туристическия продукт, повишаване на неговото качество и конкурентно способност.
Диверсификация на националния туристически продукт.
Активизиране развитието на специализираните видове туризъм, особено на културния туризъм, спа- и уелнес туризъм, туризма по р.Дунав.
2.7. ТРАНСПОРТНА И ИНФРАСТРУКТУРНА ПОЛИТИКА
Целта на транспортната и инфраструктурна политика на ПП ГЕРБ е максималното задоволяване на транспортните необходимости на населението и икономиката, посредством качествен, безопасен и достъпен транспорт.
Тази политика е основен фактор за интегрирането на България в европейските икономически процеси.
Транспортната политика ще съгласува и развива в комплекс различните видове транспорт – автомобилен, железопътен, въздушен и воден транспорт за по-висока конкурентност на българската икономика и на социалната интеграция.
ОСНОВНИ ПРИОРИТЕТИ:
ПРИОРИТЕТ І - Осигуряване на лесно достъпен и безопасен транспорт във всички райони на страната
Действия за реализиране:
Повишаване нивото на безопасност и качеството на предоставяните транспортни услуги;
Оптимизиране на транспортните схеми, съгласуване на всички видове транспорт.
Развитие на интермодалните връзки при превоза на пътници и товари.
Подобряване на масовия обществен транспорт;
Преференции за ползване на по-екологични транспортни средства;
Модернизиране на летищата, летищното и аеронавигационното обслужване, ограничаване на закъсненията и намаляване на престоя.
ПРИОРИТЕТ ІІ - Поддържане, модернизация и изграждане на транспортната инфраструктура
Действия за реализиране:
Ускоряване реализацията на проекти, свързани с европейските транспортни оси и коридори, преминаващи през територията на страната;
Завършване на автомагистрала „Тракия” и автомагистрала „Люлин” в най-кратки срокове;
Ускорено продължаване изграждането на магистрала „Струма” и започване на магистрала „Марица”;
Рехабилитация на ж.п. мрежата и второстепенната пътна мрежа като условие за балансирано развитие на всички райони в страната;
Облекчаване и ускоряване преминаването през граничните преходи;
.Насърчаване развитието на морските и речните пристанища, както и планиране и управление на крайбрежните зони.
ПРИОРИТЕТ ІІІ - Създаване на условия за ефективно противодействие на нелоялната конкуренция в транспортния сектор
Действия за реализиране:
Прилагане на единен транспортен план;
Ефективно противодействие на нерегламентираните превози и ограничаване на нелоялната конкуренция;
Оптимизиране на лицензионните режими за създаване на устойчива и прозрачна конкурентна среда на пазара.
ПРИОРИТЕТ ІV - Подобряване управлението и реализацията на проекти в т.ч. на средства от фондовете на ЕС
Действия за реализиране:
Осигуряване прозрачност във всички фази на тръжните процедури;
Недопускане конфликт на интереси при провеждане на процедурите;
Подобряване на административния капацитет по подготовката, управлението и усвояването на средствата по проектите.
РЕЗУЛТАТИ
Сигурен, бърз и ефективен транспорт чрез подобряване и развитие на транспортната инфраструктура на страната, в съответствие с европейската транспортна мрежа.
Модерна и развита транспортна инфраструктура по европейските оси и коридори, минаващи през България, съчетана със съвременни технологии за превоз на товари и пътници.
Увеличаване на международния трафик и интеграция на България с европейската транспортна система чрез ползите от геостратегическото положение на България като транспортен кръстопът.
3. ПОДОБРЯВАНЕ НА СОЦИАЛНАТА СИГУРНОСТ. СЪЗДАВАНЕ НА БЛАГОПРИЯТНА И ЗДРАВОСЛОВНА СРЕДА НА ЖИВОТ ЗА ГАРАНТИРАНЕ НА ЛИЧНОТО И ОБЩЕСТВЕНО ЗДРАВЕ НА ХОРАТА
Водена от разбирането, че в България трябва да се изгради социална пазарна икономика, в която водещи да са принципите за свобода, справедливост и солидарност, ПП ГЕРБ ще развива активна социална политика.
Тя ще е насочена към промяна на условията и качеството на живот, а не само към решаването на отделни проблеми, провокирани от тези условия.
Политиката ни ще се фокусира около социалната роля на семейството, подкрепата за запазване на неговата цялост и преодоляване на рисковите фактори за попадане на членове на семейството в неравностойно положение.
Основен подход при социалната интеграция на хора в неравностойно положение (включително онези членове на обществото, които нямат или са загубили своето семейство) ще бъде създаването на среда, близка до семейната.
3.1. АКТИВНА СОЦИАЛНА ПОЛИТИКА
3.2. МОДЕРНО ЗДРАВЕОПАЗВАНЕ
3.3. РАЗВИТИЕ НА СПОРТА И ПОЛИТИКАТА ЗА МЛАДЕЖТА
3.4. РЕГИОНАЛНА ПОЛИТИКА
3.5. ОКОЛНА СРЕДА
3.6. ИНТЕГРИРАНО УПРАВЛЕНИЕ НА ВОДНИЯ СЕКТОР
3.1 АКТИВНА СОЦИАЛНА ПОЛИТИКА
ПП ГЕРБ ще развива активна социална политика, без да разчита единствено на приходите от данъци и публични трансфери.
Управленските мерки ще стимулират инвестирането в хората и тяхното активно участие в преодоляване на съществуващите рискове.
Социалната политика ще цели да ограничи зависимостта на човека от социалните помощи и ще се стреми да ограничава риска за пренасяне на бедността от едно поколение към друго.
Изпълнението на основната цел на социалната ни политика е свързано и с разбирането за значимостта на семейството, като средище на емоционална, икономическа и обществена солидарност, което позволява на хората по-добре да реагират на рисковете и кризите в икономическия и социалния живот.
ОСНОВНИ ПРИОРИТЕТИ
ПРИОРИТЕТ І - Стимулиране на демографското развитие чрез политики за детето и семейството
Действия за реализиране:
Насърчаване на раждаемостта чрез изграждане на благоприятна среда, която да позволи на българските семейства да отгледат и възпитат желания от тях брой деца;
Създаване на възможности за съчетаване на родителството с професионалната реализация на младите хора;
Създаване на мрежа от социални услуги за преодоляване на социалните рискове пред здравното и образователно развитие на децата и за ограничаване на бедността сред децата в България;
Разширяване на системата за осигуряване на грижите и отглеждането на децата в детски ясли и градини.
Организиране на летни лагери, зелени училища, спортни и други школи в свободното време на децата и учениците;
Създаване на работеща мрежа от услуги за семейна подкрепа, за бъдещи родители (консултации за бременни, училища за родители, услуги за вече идентифицираните рискови бременности и пр.), за родители на деца с увреждания;
Увеличаване на размерите на помощите за децата с увреждания и обезпечаването им с най-модерни технически помощни средства;
Покриване на разходите на семействата за лечение на стерилитета и ин-витро зачеването.
ПРИОРИТЕT ІІ – Осигуряване на по-добър жизнен стандарт, по-добри условия за работа и съчетаване на професионалния и семейния живот
Действия за реализиране:
Водещо начало на триединството "образование-заетост-жизнен стандарт" в провежданата политика;
Инвестиции в човешкия капитал за превръщане на социалната политика във фактор за производителността;
Предлагане на труд в съответствие с потребностите на икономиката;
Социална и икономическа интеграция на уязвимите групи в обществото чрез включване във форми на заетост и обучение за придобиване на нови знания и умения;
Опазване на здравето, работоспособността и живота на работещите.
ПРИОРИТЕТ ІІІ – Изграждане на подкрепяща социална среда и условия за социално включване
Действия за реализиране:
Последователна политика за борба с бедността;
Стимулиране на социалното предприемачество;
Провеждане на последователна политика за борба с дискриминацията;
Оптимизиране на сроковете на социално подпомагане на безработните лица в трудоспособна възраст и насочване на реализираните икономии към действително нуждаещите се групи (възрастни самотни хора и лица с увреждания);
Подобряване на системата на предоставяне на технически помощни средства за хората с увреждания
и ограничаване на корупционните практики в тази връзка.
ПРИОРИТЕТ ІV – Създаване на условия за по-сигурен и достоен живот на хората в напреднала възраст
Реализирането на този приоритет изисква спешни мерки за финансово укрепване на пенсионната система.
Дефицитът на публичната пенсионна система се равнява на близо 2 % от БВП.
Понастоящем този недостиг се покрива със субсидия от държавния бюджет, но съществува остра необходимост от търсене и на други решения.
Политиката на ГЕРБ включва доразвиване на сегашния три-стълбов модел на пенсионната система.
Паралелно с развитието на пенсионната система ще се изгражда и широка и ефективна мрежа за дългосрочни грижи за възрастните хора.
Действия за реализиране:
Ежегодно осъвременяване на пенсиите с коефициент по-близък до нарастването на осигурителния доход;
Насърчаване оставането на работа след придобиване право на пенсия чрез бонуси, водещи до по- висока пенсия при всяка година допълнителна заетост;
Повишаване на добавката към пенсията на самотните пенсионери от 20 на 40 на сто от пенсията на починалия съпруг/съпруга за около 600 хиляди пенсионери;
Въвеждане на ежемесечна добавка към към личната пенсия или сбора от пенсиите на хората над 75 годишна възраст в размер не по-малък от 50 лева;
Засилване ролята на частната инициатива и индивидуалния избор в пенсионното осигуряване, в това число чрез въвеждане на мултифондове с различна степен на риск в отделни инвестиционни портфейли.
ПРИОРИТЕТ V – Развитие и осъвременяване на осигурителните отношения
Действия за реализиране:
Разширяване обхвата на осигурените лица и особено на земеделските производители;
Преразглеждане на осигурителния режим за сезонните работници за риска безработица;
Подобряване на контрола и мерките срещу нарушаването и заобикалянето на осигурителното законодателство.
ПРИОРИТЕТ VІ - Активна политика по развитие на човешките ресурси
Действия за реализиране:
Повишаване търсенето на труд чрез насърчаване създаването на повече и по-качествени работни места;
Насърчаване социалната и икономическа интеграция на уязвимите групи в обществото чрез включване на заетост и обучение за придобиване на нови знания и умения;
Повишаване на пригодността за заетост на неравнопоставените групи от работната сила и осигуряване на условия за трайната им интеграция в пазара на труда,
като особено внимание се обърне на хората с увреждания, и обезкуражените;
Изграждане на единна национална информационна система за търсене и предлагане на работна сила, професионална квалификация и преквалификация
и интегрирането й с информационните системи на социалноосигурителните и контролните институции на пазара на труда;
Увеличаване на инвестициите в човешкия капитал и включване на икономически активното население в обучения и мерки, осигуряващи учене през целия живот, чрез създаване на ефективна система за професионално ориентиране, отговаряща на потребностите на личността и обвързана в максимална степен с изискванията на пазара на труда.
ПРИОРИТЕТ VIІ - Поддържане на устойчиви индустриални отношения между работници и работодатели и активен социален диалог
Действия за реализиране:
Подобряване капацитета и прозрачността на работа на фонд “Условия на труд” при финансиране и съфинансиране на проекти и програми за подобряване условията на труд;
Засилване ролята на службите по трудова медицина и контрола върху тяхната дейност.
Поддържане на активни отношения със синдикати и работодатели и усъвършенстване на диалога между тях и правителството.
РЕЗУЛТАТИ
Изграждане на благоприятна среда, която да позволи на българските семейства да отгледат и възпитат желания от тях брой деца, като им осигуряват добри материални, образователни и емоционални условия на живот.
Намаляване на социалното изключване и гарантиране жизнен стандарт на хората в неравностойно социално положение.
Укрепване на пенсионната система и превръщане на пенсионните доходи в адекватен заместител на доходите от труд.
Подобряване на условията на труд, заетостта и качеството на човешките ресурси.
Намаляване броя на емигриращите млади хора.
3.2 МОДЕРНО ЗДРАВЕОПАЗВАНЕ
Българското здравеопазване се нуждае от последователно и комплексно усъвършенстванe на всички свои сектори – извън болнична, болнична, спешна помощ, лекарствена политика, стоматологичното здраве и правата на пациентите.
Здравната политика на принципите на солидарността и равнопоставеността ще бъде реализирана при ясна политическа воля и управленска последователност.
ОСНОВНИ ПРИОРИТЕТИ
ПРИОРИТЕТ І – Превенция на здравето
Действия за реализиране:
Адекватно финансиране от републиканския бюджет на държавни структури и програми за превенция на здравето с увеличен контрол за оптималното изразходване на средствата.
Адекватно финансиране и нормативна регулация на профилактиката на социално значимите заболявания, чието лечение се осигурява от здравно-осигурителните фондове.
Синхронизиране на работата на ресорните министерства в областта на опазване на здравето.
ПРИОРИТЕТ ІІ - Достъпна и качествена медицинска помощ
Действия за реализиране:
Въвеждане на здравна карта на България, като основен инструмент на държавната власт за осигуряване на достъпна и качествена медицинска помощ.
Въвеждане на нови правила за заплащане на изпълнителите на медицинската дейност, отчитащи комплексно не само количество на извършената услуга (преглед, клинична пътека и други), но съответното качество и постигнатите резултати.
Въвеждане на независима система за акредитация на лечебните заведения, основаваща се не само на техния материален и кадрови ресурс, но главно на качеството и резултатите от извършваната в тях медицинска дейност.
Система от поощрения и санкции на лечебните заведения в зависимост от акредитационната им оценка.
Нов подход към създаването и прилагането на медицинските стандарти и правилата за добра медицинска практика, с акцент върху механизмите за контрол на тяхното спазване.
Промяна на статута на лечебните заведения като „търговски дружества” в статут, адекватен на извършващата се в тях медицинска дейност.
Усъвършенстване на административния (държавни органи, местни власти), професионалния (съсловни организации на медицинските кадри) и обществения (пациентски и други организации на гражданското общество) контрол върху достъпа и качеството на медицинската помощ.
ПРИОРИТЕТ ІІІ – Финансови приходи и разходи в системата на здравеопазване
Действия за реализиране:
Осигуряване на адекватни приходи в системата на здравеопазване и оптимизиране на разходите в границите на социалната и медицинска целесъобразност (в условията на икономическа криза).
Усъвършенстване на здравно осигурителния модел, изграден на солидарния принцип.
Осъществяване на преструктуриране на публични здравни и лечебни заведения, като метод за осигуряване на приходи и оптимизиране на разходите в системата на здравеопазването, въз основа на постановките на здравната карта на медицинските услуги в страната.
Прилагане на нов подход за пазарно регулирани взаимоотношения между частните здравно-осигурителни фондове и НЗОК с демонополизация на дейности на НЗОК, така че да се осигури реална конкуренция на медицинския пазар (конкуренция между пакети медицински услуги, предлагани от публичните и частните здравно-осигурителни фондове).
ПРИОРИТЕТ ІV - Извънболнична и болнична помощ
Действия за реализиране:
Обвързване на заплащането на структурите, изпълнители на медицински услуги в извънболничната и болничната помощ не само с количеството извършена медицинска дейност (прегледи, клинични пътеки и други), но и с постигнатото качество и резултати от нея.
Създаване на извънболнична помощ, функционираща главно чрез институцията „групова медицинска практика” (лични лекари, лекари на специализираната извънболнична помощ, специалисти по здравни грижи и други).
Усъвършенстване на координиращите и контролни функции на местните власти върху дейността на личните лекари, груповите медицински практики и общинските лечебни заведения по отношение достъп и качество на медицинските дейности.
Усъвършенстване на координацията между структурите на извънболничната (лични лекари, групови медицински практики) и болничната помощ (здравни и лечебни заведения).
Изработване и въвеждане на карта на Р България за инвестиции във високо-технологично, скъпоструващо медицинско оборудване от публични финансови източници.
ПРИОРИТЕТ V - Спешна медицинска помощ
Действия за реализиране:
Ограничаване и прекратяване на несвойствена дейност на спешната медицинска помощ, чрез подобряване на работата и капацитета на извънболничната помощ.
Увеличаване на средствата от републиканския бюджет за материално-техническа база и за заплати на персонала в спешната медицинска помощ.
Изграждане на система за професионална квалификация на кадрите с висше образование (лекари и сестри) и средно образование (парамедици) в спешната медицинска помощ.
ПРИОРИТЕТ VІ – Образование и квалификация на медицинските кадри
Действия за реализиране:
Нов подход към образованието и квалификацията на медицинските кадри – система от стимули за младежите избиращи медицинската професия и главно професията на медицинската сестра,
система за кариерно израстване на медицинските кадри и главно на медицинските сестри,
система за акредитация на лечебните заведения, на отделни техни структури,
както и на изтъкнати специалисти за извършване на практическо (пред - и след дипломно) обучение на медицински кадри.
2. Прилагане на нова държавна политика, улесняваща и стимулираща следдипломното обучение на медицинските кадри (лекари, зъболекари, фармацевти, специалисти по здравни грижи): увеличаване на държавните разходи за следдипломна квалификация на медицинските кадри;
по-тясно обвързване на степента на полученото образование и квалификацията с трудовите доходи;
постоянен мониторинг върху „дефицитните” медицински специалисти и адекватни мерки за недопускане понижаване на качеството на медицинската дейност, поради липсата на достатъчно медицински специалисти по конкретни специалности.
ПРИОРИТЕТ VІІ - Лекарствена политика
Действия за реализиране:
Въвеждане на ясни правила, регламентиращи съставянето на реимбурсен и позитивен списък на лекарствените средства, гарантиращи пълна прозрачност.
Анализиране на изразходваните средства от обществените фондове за лекарства.
Въвеждане на прозрачна система на ценообразуване и заплащане на лекарства с публични средства, гарантираща достъп до лекарствена терапия на българските граждани.
Създаване на ясни приоритети и конкретни мерки за подобряване на достъпа до лекарствена терапия за социално значимите заболявания.
ПРИОРИТЕТ VІІІ - Информационно осигуряване на системата на здравеопазването
Действия за реализиране:
Анализ на състоянието по информационното обслужване на системата на здравеопазването с цел да се установи степента на изграждане на информационните системи в нейните структури, резултатите от тяхното функциониране и ефективността на изразходваните публични средства.
Изграждане на интегрирана информационна система за информационно осигуряване на здравеопазването, обединяваща съществуващите информационни системи.
Развитие на електронното здравеопазване.
ПРИОРИТЕТ IX - Защита правата на пациентите
Действия за реализиране:
Закон за защита на пациентите – за гарантиране и защита правата на информираност, представителство, участие в управлението на системата и участие при договарянето за начина на използване на публичните средства в здравеопазването на пациентите;
Защита правата на пациентите чрез законодателни промени и прозрачност на провежданите политики.
Осигуряване възможност за участие на пациентите в управлението на системата, както и участие при договарянето за начина на използване на публичните средства в здравеопазването;
Въвеждане на индивидуални здравни карти и индивидуални здравни партиди за ограничаване възможността за злоупотреба от страната на доставчиците на медицински услуги.
РЕЗУЛТАТИ
Прекратяване порочната практика системата на здравеопазването конюнктурно да се „реформира”.
Осъществяването на управленската програма ще прилага политики за последователно и решително изграждане на необходимата на хората система на здравеопазване.
Осигуряване на адекватна нормативна база и механизми за контрол върху достъпа и качеството на медицинската помощ, включително и адекватни оценка и санкции при „лекарска грешка”.
Разширен достъп на населението до съвременно и ефективно медицинско обслужване и профилактика.
Подобряване на основни показатели на здравния статус на населението и снижаване на заболеваемостта сред населението.
Ограничена заболеваемост чрез ефективна профилактика и превенция на социално-значими заболявания, активизиране и модернизиране на спешната помощ и приближаване до европейските стандартни за тези дейности.
3.3 РАЗВИТИЕ НА СПОРТА И ПОЛИТИКАТА ЗА МЛАДЕЖТА
През последните две десетилетия бе разрушенa основната спортна база в страната.
Масовият, детският и ученическият спорт практически не съществуват, високото спортно майсторство и международните успехи на българските спортисти вече са инцидентни явления и светли спомени.
Националните спортни обекти от миналото са в разруха, а нови бази няма.
Успоредно с това се увеличава неграмотността на младите хора, спада възрастовата граница на детската употреба на алкохол, цигари и наркотици и криминални деяния.
Тези проблеми имат своите дълбоки социални причини, но се дължат и на неефективната и отсъстваща младежка политика на държавата.
ПП ГЕРБ определя грижата за младото поколение като най-важна национална кауза.
Държавата трябва да начертае основната линия за развитието и възпитанието на младите хора и да осигури и насочи младите хора към организиран и солидарен обществен живот.
Политиката на ПП ГЕРБ е да възстанови физическото възпитание и спорта като една от основните социални сфери на обществото.
ПРИОРИТЕТ I - Осигуряване на условия и създаване на възможности за практикуване на спорт и социален туризъм от населението.
Действия за реализиране:
Увеличаване размера на средствата от държавата, предназначени за финансиране на дейностите в тази област, както и постигане на разумен баланс между тези средства и средствата за спорта за високи постижения - чрез пренасочване и правилно разпределение на наличните финансови ресурси.
Въвеждане на контрол при тяхното усвояване;
Утвърждаване и финансиране от общините на програми за развитието на местната спортна дейност в съответствие с национална програма за развитие на спорта;
Регламентиране на условията и реда за ползване на спортни обекти и съоръжения – общинска собственост;
осигуряване на условия и достъпност за използването им от хора с увреждания.
Подпомагане на дейностите свързани с изграждане, модернизиране и оборудване на спортни и детски площадки
и завишаване на контрола за тяхното ползване по предназначение.
ПРИОРИТЕТ II - Развитие на ученическия и студентския спорт с цел подпомагане физическото развитие на децата и младите хора.
Действия за реализиране:
Увеличаване на минималните диференцирани размери на паричните средства за физическо възпитание и спорт на учениците и студентите, които се осигуряват от държавния бюджет и от бюджетите на общините;
Актуализиране на учебните планове по предмета “Физическо възпитание и спорт” и осъществяване на контрол при провеждане на учебните занимания.
Разширяване на възможностите за по-голям избор на видове спорт, съобразно наличната материална база и интереса на учениците, при спазване на държавните образователни изисквания.
Профилиране на учителите по вид спорт;
Провеждане на организиран, системен и научно - обоснован процес от висшите училища, осъществяващи специализирано обучение на учители и треньори за придобиване на необходимата квалификация.
ПРИОРИТЕТ III - Изграждане на нови спортни обекти и съоръжения и модернизиране на наличните такива, с оглед привеждането им в съответствие с международните стандарти и изискванията на Европейския съюз.
Действия за реализиране:
Определяне на минимални диференцирани размери на паричните средства, които се осигуряват от държавния бюджет и от бюджета на общините за експлоатация и издръжка на закрити и открити спортни обекти и съоръжения;
Възстановяване, модернизиране и изграждане на училищната спортна база в съответствие с необходимите стандарти
и създаване на публичен регистър на тази база;
Изграждане на многофункционална спортна зала за 10,000-15,000 места;
Насърчаване на публично-частното партньорство за инвестиции в строителството, реконструкцията и модернизацията на спортните обекти и на обектите за социален туризъм, по съвременни технологии за гарантиране на висока функционалност и максимална сигурност при тяхната експлоатация.
ПРИОРИТЕТ IV - Развитие на спорта за високи постижения, като средство за повишаване престижа на нацията.
Действия за реализиране:
Актуализиране на нормативната уредба, с оглед осъществяване на адекватна политика за морална и материална подкрепа за развитието на спорта, отчитайки неговите социални и престижни функции за цялото общество;
Промяна на нормативната уредба, относно изискванията за членството на спортните клубове в спортните федерации, съобразно приети от федерациите критерии за членство с оглед изключване или неприемане за членове спортни клубове, които не развиват дейност или имитират такава;
Регламентиране правоспособността за „треньор по вид спорт” да се получава само от лица с висше образование завършено в НСА „Васил Левски” или във училищата, осъществяващи специализирано обучение в областта на физическото възпитание и спорта;
Издигане статута на спортните училища;
Въвеждане на селективен подход към спортовете в спортните училища, с приоритет на олимпийските спортове, като се отчитат традициите на спорта в региона, наличната материална база и спортно - педагогическите кадри;
Изграждане на "Система за олимпийска подготовка" за елитните ни спортисти, с помощта на която умело да се съчетава централизираната и децентрализираната им подготовка;
Обединяване на усилията на ДАМС, МЗ, НСА „В. Левски” за правилна диагностика и оценка на функционалното състояние и психическите качества на висококвалифицираните спортисти, с оглед осъществяване на контрол и подобряване ефективността на тренировъчният им процес;
Ускорено оборудване на националните спортни обекти с тренажорна, аудиовизуална, радиотелеметрична и електронно-изчислителна техника за дозировка и контрол на спортно- тренировъчния процес;
Реконструкция, модернизиране и оборудване на лабораториите за допингов контрол и за функционална диагностика на спортистите и осигуряване на специалисти за работа в тях, запознати със съвременните изисквания и новите методи за обработка на получената информация.
Оборудване на лабораторията за допингов контрол в съответствие с изискванията на Световната антидопингова агенция и ускоряване на нейната акредитация;
Изграждане и оборудване на модерен информационен център за ускорено получаване на информация от водещи световна практики, с оглед нейното своевременно предоставяне на елитните ни треньори.
ПРИОРИТЕТ V - Увеличаване на средствата и източниците за финансиране на спорта. Създаване на механизми за насърчаване на публично - частното партньорство при финансиране на дейностите в областта на спорта.
Действия за реализиране:
Преструктуриране на политиките и програмите, имащи отношение към развитие на спорта, и съответно на разходите, с оглед създаване на условия и предпоставки за усвояване в максимална степен на средства по оперативните програми, съфинансирани от Европейския съюз;
Актуализиране на нормативната уредба, с оглед насърчаване на публично-частното партньорство при финансиране на дейностите в областта на спорта;
Въвеждане на ясни и обективни критерии, точни и измерими показатели при разпределение на държавните и общински средства за общественополезната дейност на спортните организации, при спазване на принципа за концентрирано използване на наличните ресурси, с оглед тяхното ефективно въздействие;
Осъществяване на ефективен контрол върху разходването на финансовите средства по предназначение.
ПРИОРИТЕТ VI - Стимулиране връзката на млaдите хора с разработването и осъществяването на секторните политики
Действия за реализиране:
Изграждане и реализиране на единна, последователна и устойчива, с елемент на надграждане младежка политика в България, базирана на държавна стратегия.
Широкият обхват на проблемите, засягащи младите хора налага необходимостта от многосекторен интегриран подход.
В тази връзка политиката за младежта трябва да бъде разглеждана като част от следните секторни политики: образование,
демографска политика,
политика на пазара на труда,
предприемачество,
здравеопазване,
миграционна политика,
превенция на младежката престъпност,
спорт,
социална интеграция,
политика в полза на младите хора в неравностойно положение.
Многосекторното сътрудничество следва да бъде респективно развивано на местно и регионално ниво.
Мобилизиране потенциала на младежта и инвестирането в нея.
В тази връзка държавната стратегия за младежта, ще бъде изцяло синхронизирана с Европейския пакт за младежта, приет в рамките на Лисабонската стратегия за заетост и растеж, „Бялата книга за европейската младеж” от 2001, „Европейската харта за участие на младите хора в живота на общините и регионите”, както и последващи европейски документи, отчитащи реалностите и имащи отношение към младежта.
Планомерно и целенасочено изграждане на програмен и проектен капацитет в младежките организиации и администрацията за усвояване на европейско финансиране чрез програмата „Младежта в действие 2007-2013г.” и структурните фондове.
Налагане на прозрачни процедури за финансиране, с ясни критерии за оценка за допустимост, контрол и отчетност при изпълнение на проекти.
4. Създаване на Национален младежки съвет (върховен орган на младежкото представителство), в който да бъдат обособени ресорно неправителствени младежки организации, представени на национално ниво и младежки организации на партии, които са представени в Националния и/или Европейски парламент.
По този начин ще бъде реализиран активен диалог и тясно взаимодействие между държавните институции и национално представените младежки неправителствени и политически организации, респективно между местната власт и представените на местно ниво младежки организации, отговарящи на определени критерии.
РЕЗУЛТАТИ
Подобряване на здравното състояние физическото развитие и физическата дееспособност на нацията чрез разширяване на спортната активност на населението.
Модернизиране и изграждане на спортната инфраструктура.
Постигане на високи спортни резултати и издигане на националния престиж на българския спорт на международното спортно поле;
статут на треньорската професия.
Ефективно интегриране на младите хора в разработването и прилагането на секторни политики и засилено участие на младежта в обществено-политическия живот.
3.4. РЕГИОНАЛНА ПОЛИТИКА
ПП ГЕРБ определя регионалната политика и местното самоуправление като основа за мобилизиране и разгръщане на регионалните и местни потенциали за развитие в интерес на териториалните общности и цялото общество.
ОСНОВНИ ПРИОРИТЕТИ
ПРИОРИТЕТ I - Целенасочена политика за подпомагане развитието на регионите, съобразена със специфичните им нужди и особености на териториалните фактори на растеж
Действия за реализиране:
Прилагане на механизми за широкото и ефективно участие на местните и регионални власти и останалите партньори на всички етапи на разработване на проекти и политики;
Финансиране, изпълнение и контрол на плановите документи и политики за регионално развитие;
Анализ на европейския опит и прилагане на работещи модели за местно и регионално  развитие;
Развитие и модернизация на инфраструктурата, създаваща условия за растеж, заетост
и подобряване качеството на живот в регионите,
в т.ч. транспортната и техническа инфраструктура,
инфраструктурата на образованието,
здравеопазването, социалните услуги,
пазара на труда;
Прилагане на принципа за концентрация на ресурси за постигане на значим социално икономически ефект в кратки срокове в условия на криза;
Координация на европейските с разходите от държавния бюджет за избягване на дублиране на дейности и разнобой;
Използването на конкурентни и прозрачни процедури при разпределението допълнителни целеви средства за инфраструктура за общините;
Адекватно използване на средствата от ЕС за инвестиции в публична инфраструктура и приоритетни дейности;
Подобряване на публична инфраструктура чрез използване на механизмите на публично-частно партньорство (концесии);
Подкрепа на местните инициативи за развитие, включващи широк диапазон от действия, реализиращи предимствата на територията и/или преодоляващи „празноти” и/или липсващи звена в системата на местното стопанство.
ПРИОРИТЕТ II – Регионално развитие чрез съотвествието на транспортна, индустриална, селскостопанска, социална, и екологична политики с регионалните особености и приоритети
Действия за реализиране:
Подобряване кооординацията при подготовката и изъплнението на плановите и стратегически документи на национално, регионално и местно ниво;
Съгласуване между политиките за регионално развитие и териториално устройство с оглед постигане на балансирано териториално развитие;
Повишаване на регионалната конкурентноспособност за развитие на икономика на знанието чрез улесняване на иновациите и използването на информационно-комуникационните технологии.
Изграждане на технологични паркове и регионални структури, подкрепящи трансфера на иновации, в регионите с потенциал в сферата на технологичния бизнес;
Насърчаване на инвестиции в образованието и подпомагане на специфичното професионално образование, свързано с развитието на важни за общината и региона отрасли.
РЕЗУЛТАТИ
Създаване на условия за устойчиво и балансирано развитие на районите в страната чрез съдействие за развитие на вътрешния им потенциал, условията и факторите за регионален растеж, водещи до реално намаляване на междурегионалните и вътрешнорегионалните различия.
Високо качество на живот във всички части на страната.
Реализиране на инвестиции за социално-икономически промени, подкрепящи динамичното развитие на районите и доближаване до стандартите на ЕС.
3.5. ОКОЛНА СРЕДА
В основата на политиката по околна среда на ПП ГЕРБ е грижата за здравословна среда на живот и устойчиво развитие чрез приемственост на стратегическите цели в националната политика, следване на глобалните приоритети и изпълнение на сроковете и ангажиментите във връзка с членството на България в Европейския съюз.
Постигането на целите по опазване на околната среда се основава на интегриране на принципите за опазване на околната среда в политиките на всички сектори на икономиката като гаранция за устойчиво развитие в национален и регионален мащаб,
рационално използване на природните ресурси,
ефективно прилагане на общоевропейските изисквания за ограничаване замърсяването,
съхраняване на уникалното природно богатство и биологично разнообразие на страната ни и
намаляване на вредните въздействия върху човешкото здраве.
ОСНОВНИ ПРИОРИТЕТИ
ПРИОРИТЕТ I - Намаляване на последиците от климатичните изменения, ограничаване на емисиите на парникови газове и насърчаване използването на възобновяеми енергийни източници, на енергийно и ресурно спестявящи технологии
Действия за реализиране:
1. Ограничаване на вредни и опасни емисии от промишлените дейности, транспорта и бита и засилване на контрола върху основните източници,
изграждане на ефективни системи за пречистване на отпадъчните газове,
прилагане на екологосъобразни технологии и най-добри практики при оползотворяване на изкопаеми горива, и други.;
2. Интегриране на възобновяемите енергийни източници и увеличаване на дела им в енергийния баланс на страната чрез комплексни мерки във всички направления – пазар, инвеститори, производители, потребители, научни изследвания, обучение на кадри, създаване на работни места;
3. Усъвършенстване на законодателството с цел облекчаване на разрешителните режими по въвеждане на безвъглеродни енергийни мощности;
4. Спиране на неконтролиранaтa сеч на българските гори и обезлесяванетo;
ПРИОРИТЕТ II - Подобряване състоянието на водите, опазване на водните ресурси, и ефективен контрол на дейностите по ползване на водни обекти
Действия за реализиране:
1. Интегриран подход при управление и опазване на водните екосистеми;
2. Обсъждане, приемане и прилагане на планове за управление на речните басейни до края на 2009 г.;
3. Преразглеждане на действащото законодателството и регламентиране на собствеността на водоснабдителните и канализационни системи и съоръжения и системите за защита от вредното въздействие на водите;
4. Ускорено проектиране, доизграждане и/или реконструкция на инфраструктурата за отвеждане и пречистване на отпадъчни води на населените места и намаляване количеството на непречистените отпадъчни води, постъпващи във водни обекти;
5. Подобряване качеството на питейната вода за населението, проучване на алтернативни водоизточници,
осигуряване на необходимите количества питейна вода за населението;
6. Завишаване на контрола и осигуряване екологосъобразното ползване на водните обекти за добив на инертни материали.
ПРИОРИТЕТ ІІІ - Развиване на адекватни регионални системи за управление на отпадъците, генерирани на територията на България
Действия за реализиране:
1. Въвеждане на системи за организирано събиране и транспортиране на битови отпадъци във всички населени места и закриване на нерегламентираните депа за отпадъци;
2. Проектиране, изграждане и експлоатация на регионалните съоръжения за третиране и/или обезвреждане на битови отпадъци, в съответствие с Националната програма за управление на отпадъците;
3. Създаване на регионални сдружения между общините за извършване на дейностите по управление на отпадъците;
4. Въвеждане на мерки и механизми, стимулиращи заместването на употребата на природни ресурси с подходящи рециклирани материали;
5. Развитие и популяризиране на разделното събиране на отпадъците от опаковки за тяхната последваща повторна употреба, рециклиране или оползотворяване;
6. Изграждане на адекватна система от съоръжения за третиране на опасни отпадъци.
ПРИОРИТЕТ ІV - Ефективно развитие на мрежата НАТУРА 2000, опазване на природното наследство и биоразнообразието
Действия за реализиране:
1. Ефективно управление и развитие на мрежата НАТУРА 2000 чрез обществено обсъждане и
приемане заповедите за обявяване на защитените зони по Директива 92/43
2. Приемане на планове за управление на всички защитени територии с площ над 3000 ха
3. Развитие на системата от защитени територии чрез увеличаване на нейната площ до средната за ЕС (12% в ЕС при 5% в България)
4. Разработване на 100 плана за управление на приоритетни защитени зони;
5. Провеждане на възстановителни и поддържащи дейности в защитените зони, с цел опазване на местообитанията и видовете с местно значение, подобряване на системата за контрол и опазване на защитените територии и зони;
6. Съхраняване, възстановяване и развитие на зелените площи в населените места,
екологични методи за поддържане на поречията на реките, запазване и вписване на естествените екосистеми в градската среда;
7. Рекултивация на нарушени от различни стопански дейности терени,
разработване на програми, планове и предприемане на действия за саниране на почви, замърсени с тежки метали от големи промишлени територии и комплексно подобряване на екологичната обстановка в такива райони;
8. Намаляване на шумовото замърсяване в населените места и ускоряване процеса на разработване и изпълнение на стратегически шумови карти и планове за действие.
ПРИОРИТЕТ V - Укрепване капацитета на институциите, отговорни за управлението и контрола по опазване на околната среда
Действия за реализиране:
Укрепване на административния капацитет на националните, регионалните и местни администрации, отговорни за управлението и контрола на дейностите по опазване на околната среда чрез обучения, материално техническо обезпечаване на персонала и др.;
Синхронизиране работата между институциите и съвместяване на процедурите за одобряване на инвестиционните проекти с цел съкращаване на административните срокове.
ПРИОРИТЕТ VІ - Гарантиране участието на обществеността при вземане на решения
Действия за реализиране:
Усъвършенстване на законодателната рамка с цел гарантиране независимостта на експертизата при оценка на въздействието върху околната среда на инвестиционни проекти;
Създаване на консултативни обществени съвети и гарантиране правото на ефективното им участие в процедурите по вземане на решения за опазване на околна среда;
Привличане на представители на бизнеса, неправителствения сектор и научните организации при разработването на секторни и регионални политики и нормативни актове по околна среда
Осигуряване на свободен достъп, включително чрез Интернет до всички проекти на нормативни документи, регистри на издадените разрешения и лицензи и резултатите от извършваните от органите проверки и контрол;
Предоставяне на гражданите на достоверна и актуална информация за състоянието на околната среда
Стартиране на образователни програми за обучение на децата и учениците за създаване на отговорно отношение и грижа към околната среда
РЕЗУЛТАТИ
Подобрено състояние на околната среда и осигуряване на здравословни условия за живот на българските граждани.
Доизграждане на системата от 55 регионални депа, отговарящи на европейските изисквания за депониране на отпадъци.
Съхраняване на българското природно наследство и богатото биологично разнообразие на страната, увеличаване площта на системата от защитени територии до средната за ЕС - 12%.
Привличане на обществеността и бизнеса към активно отношение към опазването на околната среда и изграждане на екологична култура.
3.6 ИНТЕГРИРАНО УПРАВЛЕНИЕ НА ВОДНИЯ СЕКТОР
Водата е наследство, което трябва да бъде ползвано, опазвано, защитавано и третирано като такова.
От изключително значение е запазването, като количество и качество, на необходимата вода за нуждите на настоящите и следващите поколения.
Основните насоки за развитие на водния сектор изразяват ясният ангажимент на ПП ГЕРБ да провежда отговорна национална политика по отношение управлението на водостопанските системи при използването и опазването на водните ресурси в Република България.
ПП ГЕРБ ще управлява водния сектор в дългосрочен план, в съответствие с изискванията за устойчиво развитие на Република България и интегрирано с политиката за водите на Европейския съюз.
В резултат на това управление ние ще отговорим на предизвикателството да се адаптираме към климатичните промени,
повишаване качеството на остарялата инфраструктура по водоснабдяване и канализация,
връщането на отпадъчните води към ресурса
и подобряване водната и енергийна ефективност на целия воден цикъл.
ПРИОРИТЕТ І - Интегрирано управление на водите
Действия за реализиране:
Интегрирано управление на всички водни ресурси в един речен басейн и интегриране на целите за екология, качество и количество на водите, при осигуряване на добър екологичен статус за всички останали води;
Комплексно използване и опазване на водите на национално и ниво речен басейн, като стратегически, общонационален и неделим природен ресурс;
Интегриране на научни дисциплини, анализи и експертизи, чрез обединяването действията на различни инженерни, приложни науки и икономиката, за да се оцени въздействието върху водните ресурси и да се определят необходимите мерки за постигане целите на европейското законодателство за водите по най-икономичния и ефективен начин;
Изпълняване на изискванията и сроковете залегнали в европейското водно законодателство - действия съобразени с Плановете за управление на речните басейни и Плановете за управление на риска от наводнения;
Разработване на законодателни мерки и инициативи, за прилагане на интегриран подход за управление на водите и решаване проблемите на водния сектор.
ПРИОРИТЕТ ІІ - Инвестиции във водна инфраструктура за преодоляване на водни кризи
Действия за реализиране:
Създаване на единен воден кадастър, регламентиране собствеността на водните обекти, системи и съоръжения;
Доизграждане на започнатите язовири за питейно водоснабдяване Луда Яна, Пловдивци и Нейковци, и надстрояване на яз. Студена;
решаване на проблемите, произтичащи от лошото състояние на малките язовири;
Ускорено проектиране, изграждане или реконструкция на инфраструктурата за отвеждане и пречистване на отпадъчни води на населените места и намаляване количеството на непречистените отпадъчни води, зауствани във водни обекти;
Рехабилитация на системите за питейно водоснабдяване и изграждането на съоръжения за пречистване на водите за питейни нужди;
Преоценка на водопреносната мрежа и отводнителните системи, и изграждане на 500 хил.дка ефективни системи за поливно земеделие;
Провеждане на система от мерки за осигуряване на надеждна защита за населението и бизнеса от вредното въздействие на водите;
Съдействие за ефективни действия при увеличаване дела на малките ВЕЦ с цел увеличаване дела на енергийното производство от възобновяеми енергийни;
Създаване на системи за качествен и количествен мониторинг и контрол на водите, осигуряване на надеждни данни за ефективно управление на водните ресурси.
ПРИОРИТЕТ ІІІ - Повишаване степента на обществено участие при вземане на решения за управление и използване на водите
Действия за реализиране:
Подпомагане на местните администрации за повишаване управленския им капацитет в областта на водите;
Подобряване ефективността при стопанисване на водните системи и съоръжения, общинска или частна собственост.
РЕЗУЛТАТИ
Ефективно използване, опазване и възстановяване на водните ресурси в условията на интегрирано управление на национално ниво и ниво речен басейн.
Социално поносима цена на услугата и осигуряване на достъп до вода и санитарни съоръжения за всички граждани и населени места.
Подобряване на водните услуги в количествено и качествено отношение.
Справяне с водни кризи от различно естество, засягащи управлението и използването на водните ресурси.
Интегриране на всички слоеве от населението в управлението и опазването на водните ресурси.
4. РАЗВИТИЕ НА ЧОВЕШКИЯ РЕСУРС НА НАЦИЯТА ЗА НАЦИОНАЛНО САМОЧУВСТВИЕ И УСЛОВИЯ ЗА УСПЕХ НА ВСЕКИ ГРАЖДАНИН
Политиката на ПП ГЕРБ ще се насочи към интегриране на всички етапи на образованието - от детската градина до университетите
и продължаващото образование.
Нашата визия е насочена към развитие на способния човек, който посреща творческата инициатива с разбиране.
4.1 ЕВРОПЕИЗИРАНО БЪЛГАРСКО ОБРАЗОВАНИЕ
4.2 ПРИОРИТЕТНО РАЗВИТИЕ НА НАУЧНОИЗСЛЕДОВАТЕЛСКА И РАЗВОЙНА ДЕЙНОСТ
4.3 РАЗВИТИЕ НА БЪЛГАРСКАТА КУЛТУРА
4.4 РАЗВИТИЕ НА ИНФОРМАЦИОННИТЕ И КОМУНИКАЦИОННИ ТЕХНОЛОГИИ
4.1 ОБРАЗОВАНИЕ
Политическа партия ГЕРБ изгражда своята концепция за развитие на образованието в Република България, водена от разбирането, че образованието е инвестиция в развитието на човешкия ресурс и основата, върху която се гради успешна икономика.
Политиката на ПП ГЕРБ е насочена към поставяне и осъществяване на цели, общи за цялата образователна сфера, като се започне от детската градина, средното образование и се стигне до университетите и продължаващото образование.
ОСНОВНИ ПРИОРИТЕТИ:
ПРИОРИТЕТ I – Провеждане на интегрирана образователна политика между всички сектори и институции, свързани с образованието и развитието на децата и младите хора в България
Действия за реализиране:
1. Подобряване на нормативната рамка на образованието, чрез премахването на вътрешните противоречия между отделните нормативни актове и хармонизирането й с европейските образователни практики;
2. Приемане на нов Закон за предучилищното и училищно образование, съобразен с възрастовите особености и личностно развитие на децата и юношите в училище и в който да бъдат формулирани ясно правата и отговорностите на всички нива и субекти в системата;
3. Създаване на ефективен модел за управление на училищната мрежа, съответстващ на броя на учениците и съобразен с изискванията на пазара на труда, социално икономическите и демографски характеристики на регионите.
ПРИОРИТЕТ ІІ – Подобряване качеството и осигуряване на равен достъп до предучилищното и училищното образование
Действия за реализиране:
Постепенно намаляване възрастта за задължителна подготовка на децата за училище, започвайки от 5 години.
Задържане на децата в училище чрез увеличаване броя на занималните.
Осъвременяване на учебните програми и учебното съдържание с цел практическа насоченост и развитие на умения и компетентности.
Създаване на надеждна система за външно оценяване на образователните институции и образователния процес;
Подобряване нивото на грамотност на учениците.
Постепенно осигуряване на задължително изучаване на английски език и втори чужд език по избор.
Активно включване на ИТ в цялостния учебен процес.
Развиване на включващото образование за децата със специални образователни потребности и подкрепа за надарени деца;
Оптимизиране на мрежата от професионални училища с оглед нуждите на националната и регионалната политика;
Взаимодействие с бизнеса при изработване на образователната политика в сферата на професионалното образование;
Ефективно включване на родителите в управлението на образователните институции засилване ролята на училищните настоятелства;
Създаване на постоянно действащ Консултативен съвет към министъра на образованието с участието на синдикати, работодатели, родители, представители на бизнеса и неправителствения сектор.
ПРИОРИТЕТ IIІ - Квалификация и кариерно развитие на работещите в сферата на предучилищното и училищно образованието
Действия за реализиране:
1. Въвеждане на система за кариерно развитие на учителите;
2. Провеждане на задължителна постоянна квалификация;
3. Подкрепа за учители, работещи с деца със специални образователни потребности и надарени деца;
4. Подобряване условията на работната среда.
ПРИОРИТЕТ IV - Възпитание и личностно развитие на децата и младите хора
Действия за реализиране:
1. Увеличаване броя на педагогическите съветници в училище;
2. Развитие на личността на детето чрез програми за гражданското, здравно образование и предприемачески умения;
3. Анализ и повишаване ефективността на националните програми за развитие на средното образование с приоритет на спорт и изкуства;
4. Въвеждане на система за психо-социално обслужване на образованието с цел превенция на агресия, зависимости и други негативни прояви на децата и учениците.
ПРИОРИТЕТ V – Развитие на конкурентноспособно висше образование
Действия за реализиране:
Ефективно стартиране на системата за студентско кредитиране;
Подобряване на системата за акредитация и оценка на висшите училища и преразглеждане ролята на Националната агенция за оценяване и акредитация;
Изграждане и прилагане на система от обективни критирии за оценка и съпоставяне качеството на образование на отделните университети;
Сътрудничество с бизнеса при изработване на образователната политика;
обсъждане на учебните планове и програми, осигуряване на стажове.
РЕЗУЛТАТИ
Съвременно българско образование, основаващо се на традициите и отговарящо на изискванията на димамично променящата се среда.
Издигане престижа на българския учител и преподавател.
Ефективно управление на образованието.
Подобряване на достъпа и качеството на образованието във всичките му форми и степени.
Засилване на връзката между нуждите на пазара на труда и образователния процес.
Подготовка на компетентни, предприемчиви и активни млади хора.
4.2. ПРИОРИТЕТНО РАЗВИТИЕ НА НАУЧНОИЗСЛЕДОВАТЕЛСКАТА И РАЗВОЙНА ДЕЙНОСТ
ПП ГЕРБ разглежда научните изследвания, технологичното развитие и възможността да се превръщат резултатите от научните изследвания в икономически и социални ползи като ключови фактори за постигане на конкурентоспособност, благосъстояние и устойчив растеж.
ПРИОРИТЕТ І – Стремеж за постигане целите на Лисабонската стратегия в сферата на науката
Действия за реализиране:
1. Засилване ролята на научната и развойна дейност в развитието на националната икономика като икономика на знанието;
2. Подобряване на приложната насоченост на научните изследвания и връзката им с потребностите на бизнеса и държавното управление;
3. Модернизация на съществуващата научна инфраструктура;
4. Допълнителен фокус в eнергетиката, възобновяемите енергийни източници и енергийната ефективност;
5. Стимулиране изучаването на материята, материалознанието и новите материали;
6. Разработка на нови технологии – информационни, комуникационни, нанотехнолигии, биотехнологии,науки за живота и медицина (качество на живота);
7. Нови подходи в аграрните науки и науки за Земята;
8. Модернизация на изследванията в сферата на културно-историческото наследство, общественото развитие и националната идентичност.
ПРИОРИТET II – Модернизиране на научния процес и въвеждане на ефективни европейски модели и практики
Действия за реализиране:
Прилагане на ефективни механизми за финансиране, които да насърчават дейностите за трансфер на знания;
Изготвяне на оценка за качеството на науката в България и насочване на публичните средства там, където се произвежда маждународно призната научна продукция;
Засилване ролята на конкурсното/проектното начало за сметка на институционалното финансиране на научните изследвания и развойната дейност;
Приемане на нов Закон за научните степени и научните звания, основан на принципите на деидеологизацията и децентрализацията;
Подобряване на взаимодействието между БАН и висшите училища, стимулиране на съвместната дейност.
РЕЗУЛТАТИ
Засилване ролята на научната и развойната дейност в развитието на националната икономика като икономика на знанието.
Подобряване на приложната насоченост на фундаменталните научни изледвания и връзката им с потребностите на бизнеса и държавното управление.
Модернизация на съществуващата научна инфраструктура и издигане статута на учения.
4.3. РАЗВИТИЕ НА БЪЛГАРСКАТА КУЛТУРА
Съвременната българска култура е Живата култура, тя е душата на нацията, дава българския ни лик и е духовен стимул за развитието ни като личности и като общество.
Ние вярваме, че естественият път за развитие на българската култура е нейното запазване и модерно развитие в духа на европейските практики.
Това означава гаранции за повече възможности за изява и разгръщане на личната инициатива на хората на изкуството.
Днес на България е необходима нова културна политика, подпомагаща талантливите и способните, политика, която цени свободата на изява и защитава интелектуалната собственост.
ПП ГЕРБ вижда в културната политика гарант за развитие на способния човек, а не бюрократична машина, която посреща творческата инициатива с неразбиране, остарели норми и неефективни процедури.
Ето защо ние поемаме ясния ангажимент да провеждаме културна политика, а не да правим политика от културата.
ПРИОРИТЕТ I - Връщане на културата в дневния ред на обществото и фокусиране на културната политика върху личността
Действия за реализиране:
Подпомагане на млади таланти в областта на изкуствата, създаване и разгръщане на програми за дебюти;
Създаване на музей на модерното изкуство, който да бъде стимул и за младите творци;
Повишаване на ролята на творческите организации и включване на гражданското общество в управлението на културата чрез осъществяване на реален диалог с институциите, децентрализация и деконцентрация на културната администрация.
Делегиране на правомощия към творческите и професионалните съюзи;
Гарантиране на участието на гражданското общество в управлението на културата чрез създаване на постоянно действащи и овластени обществени съвети на национално и регионално ниво.
ПРИОРИТЕТ II - Извеждане на културното наследство с политиките в туризма, образованието и науката
Действия за реализиране:
Създаване и прилагане на модел за социализиране на археологически и архитектурни културни ценности чрез публично-частни партньорства при стриктно спазване на законите и ефективен контрол;
Приоритетно стимулиране на туризма, свързан с културното наследство чрез изграждане на необходимата среда, обучения на кадри, съхраняване на фолклорни и други традиции;
Дигитализация на културно-историческото наследство и създаване на публични регистри;
Реформиране на музейната система и превръщането на българските музеи в модерни и ефективни за цялото общество институции, развитие на музейния мениджмънт в стила на европейските практики;
Задълбочаване на връзките между сферите на културното наследство и образованието и повишаване на ролята на музеите в образователния процес.
ПРИОРИТЕТ III - Въвеждане на европейски модели за управление, стопанисване и развитие на културата
Действия за реализиране:
Децентрализация на културните дейности и стимулиране на културния живот в регионите на страната;
Повишаване на административния капацитет на обществените културни организации;
Финансова децентрализация на културните институти, увеличаване на възнагражденията чрез гарантирано оставане на процент от приходите за допълнително стимулиране на творците и артистите;
Приемане на нов закон за Меценатството;
Поправяне на грешките в Закона за културното наследство.
ПРИОРИТЕТ IV - Утвърждаване на българската национална и културна идентичност като част от Европейското културно пространство
Действия за реализиране:
Изработване и прилагане на програма за активно представяне на България в международния фестивален и панаирен културен календар;
Провеждане на кампания за утвърждаване на България като дестинация за осъществяване на международни културни проекти;
Привличане на средства от Европейските програми за подкрепа на културата, създаване на необходимия административен капацитет;
Изготвянето на регистър на градовете с културно значение и обектите в тези градове, които ще се включат в стратегията за развитие на културата;
Подобряване на работата на българските културни центрове и представителства в чужбина чрез организиране на повече дейности, свързани с културното наследство на България.
РЕЗУЛТАТИ
Възраждане на живата култура и стимулиране на творците и техните организации.
Превръщане на културното наследство като важен ресурс и интегрирането му със сферите на туризма, образованието и науката.
Утвърждаване на българската културна идентичност в Европа и света.
4.4. ИНФОРМАЦИОННИ И КОМУНИКАЦИОННИ ТЕХНОЛОГИИ
Информационните и комуникационни технологии (ИКТ) са основният двигател на иновациите, икономическото развитие и конкурентноспособността на всички сектори на икономиката.
Те са важен инструмент за подобряване на социалните услуги и качеството на живот на гражданите.
Въпреки постигнатите в последните години резултати на нарастване на БВП и на дела на ИКТ в него, България изостава от всички европейски страни по основните индикатори за развитие на информационното общество и за конкурентноспособност на икономиката.
ПП ГЕРБ определя за развитие на сектора следните ОСНОВНИ ПРИОРИТЕТИ:
ПРИОРИТЕТ І - Привличане на инвестиции и развитие на инфраструктура за икономиката на знанието (образованието, науката, иновациите и ИКТ)
Действия за реализиране:
1. Създаване на среда за стимулиране на научноизследователската дейност, иновациите и предприемачеството в ИКТ сектора;
2. Стимулиране на инвестициите, разработките, производството и внедряването на новаторски ИКТ продукти и услуги от ИКТ сектора за нуждите на останалите сектори.
Създаване на благоприятна и предвидима бизнес среда с цел стимулиране развитието на високо технологични производства и привличане на високо-технологични фирми в страната;
3. Изграждане на национална мрежа за широколентов и високоскоростен достъп до интернет (включително и в селските и планински райони), научни и технологични паркове и инкубатори, високотехнологични лаборатории, научни и образователни центрове, и др.;
4. Въвеждане на модели за публично-частно партньорство в областта на ИКТ.
ПРИОРИТЕТ II - Развитие на образованието по отношение използването на ИКТ
Действия за реализиране:
1. Привличане на българските ИКТ специалисти и учени, които работят в чужбина, като се създадат условия за тяхното пълноценно включване в национални и международни проекти и дейности;
2. Модернизиране и реформиране на образователната система (на основата на ИКТ) и ускорено развитие на човешкия капитал в областта на ИКТ.
Знанията и уменията по ИКТ и други високи технологии да станат приоритет с национално значение и да се превърнат в инструмент за привличане на инвестиции и за издигане финансовото и морално равнище на населението на страната;
3. Включване в инициативата за по-безопасен интернет за защита на непълнолетните и за борба срещу незаконното съдържание;
4. Осъществяване на инициативата за електронно приобщаване - развитие на законодателството за електронна достъпност, реализация на инициативата „Живот в подпомагаща среда“ в отговор на проблема със застаряването на населението, преглед и усъвършенстване на политиките за цифрова грамотност.
ПРИОРИТЕТ III - Разширяване на обществените области, които прилагат ИКТ за оптимизиране на дейността си и постигане на по-висока ефективност за цялoтo българскo управление
Действия за реализиране:
1. Стартиране на координиран процес по развитие на електронното управление в България на всички равнища и пълноценно участие в реализацията на транс-гранични и пан-европейски проекти в тази област;
2. Развитие на електронното правителство в България и преминаване от хартиен към електронен документооборот. Въвеждане на пан-европейски обществени услуги на основата на европейско и национално финансиране;
3. Създаване на базата на ИКТ на нови антикорупционни практики в България чрез инструменти и процедури за прозрачност на правителствено, регионално и местно равнище на дейност;
4. Въвеждането на единна регистрация на юридическите лица.
Въвеждането на Единен електронен регистър, в който ще се вписват всички юридически лица и свързаните с тях обстоятелства по модела на търговския регистър, ще доведе до прозрачност в дейността на всички юридически лица и ще повиши сигурността на оборота, защитата на правата и законните интереси на гражданите, фирмите и държавата.
РЕЗУЛТАТИ
Развитие на широколентовия достъп до интернет, включително и чрез мобилни и сателитни комуникации и осигуряване на висока степен на устойчивост на особено важните комуникационни мрежи и информационни инфраструктури (например - интернет) и за гарантиране на непрекъснатост на услугите.
Създаване на национална мрежа от научни и високо-технологични паркове, бизнес инкубатори, технологични зони, високотехнологични лаборатории, научни и образователни центрове.
Приложенията на ИКТ са достъпни за гражданите и са широко въведени както в сферата на управление, така и във всички сектори на икономиката, в образованието, в науката и в социалния и обществения живот.
Развити са виртуални социални мрежи, поддържани в интернет, с активното участие на бизнеса и българските граждани у нас и в чужбина.
5. ВЪНШНАТА ПОЛИТИКА НА БЪЛГАРИЯ – ФАКТОР НА СТАБИЛНОСТ В РЕГИОНА И СВЕТА.
БЪЛГАРИЯ - УВАЖАВАН ЧЛЕН НА ЕВРОПЕЙСКИЯ СЪЮЗ
ПП ГЕРБ споделя разбирането, че успехът на европейската интеграция представлява уникален исторически шанс и възприема членството ни в Европейския съюз като баланс на права и задължения.
Две години след присъединяването на България към ЕС, това членство все още е само формално и българските граждани са лишени от възможността да се възползват от пълноценната интеграция и европейската солидарност.
Нашата мисия е да променим тази ситуация, да осъществим пълноценното членство в полза на гражданите и да върнем достойнството на България в ЕС и света.
Партньорството между НАТО и ЕС е най-надеждният гарант за мира и глобалната сигурност.
За ПП ГЕРБ от първостепенна важност е задълбочаването на стратегическото сътрудничество между тези две организации, основавани на общи ценности и принципи.
5.1. ВЪНШНА ПОЛИТИКА
5.2. ОТБРАНА
5.1. ВЪНШНА ПОЛИТИКА
Външнополитически цели на ПП ГЕРБ са възстановаването и утвърждаването на позитивния образ на България в Европейския съюз и светa,
гарантиране сигурността на държавата
и защитата на свободата, интересите и правата на българските граждани и на нашите сънародници в чужбина.
Тези цели ще бъдат постигнати чрез провеждането на съвременна и отговорна външна политика, основана на българските национални интереси и на споделените европейски ценности и отговорности.
Реализацията на българските национални интереси изисква от страната ни да не бъде в периферията, а в ядрото на европейската интеграция.
България има интерес от силен Европейски съюз, основан на общи ценности и споделящ обща визия за мир в света.
Съществен фактор за реализирането на ефективна външна политика е реализирането на ключови мерки за гарантиране на професионална, компетентна и надпартийна дипломатическа служба.
ПП ГЕРБ определя следните приоритетни направления на българската външна политика:
Приоритет I - България – в центъра на европейската политика
Действия за реализиране:
1. Засилено участие в разработването на нови европейски политики от общ интерес, включително и в областта на съдебното сътрудничество, борбата с организираната претъпност и корупцията;
2. Възстановяване на достъпа на България до всички финансови инструменти и фондове, както и тяхното ефективно и прозрачно използване в интерес на българските граждани и ускореното развитие на страната ни;
3. Активно участие в координираните действия на ЕС и международната общност в отговор на глобалните предизвикателства, включително финансовата криза и климатичните промени;
4. Ускорена подготовка и присъединяване към Шенгенското споразумение и премахване на ограниченията за работещите българи в страните от ЕС;
5. Активна и водеща роля във формулирането на европейската политика към Западните Балкани и Черноморието – региони с ключово значение за сигурността и просперитета на България;
6. Отстояване на европейската перспектива за балканските ни съседи, както и тяхната интеграция в ЕС в съответствие с индивидуалните им цели и постижения, както и възможностите на ЕС.
От ключово значение за стабилността и бъдещето на целия регион е напредъкът на демократичните реформи в страните-кандидатки, поддържането на приятелски и добросъседски отношения, задълбочаването на регионалното сътрудничество;
7. Развитие на отношения на равноправно партньорство с Русия, отчитащо евро- атлантическите реалности, което да допринесе за стабилността на региона;
8. Kато географски възлов център на транзит на нефт и газ, страната ни разполага с потенциал да играе ключова роля в гарантирането на общата енергийна сигурност и независимост на Европа.
Въпрос от първостепенна важност е изграждането на обща енергийна политика на ЕС, част от която са европейските трансгранични енергийни инфраструктурни проекти, взаимосвързаността на енергопреносните мрежи, енергетика.
Приоритет II – Развитие на евроатлантическо партньорство като гаранция за мира и глобаната сигурност
Действия за реализиране:
1. Разширяване и задълбочаване на стратегическото партньорство със САЩ и европейските партньори на България по широк спектър от въпроси от взаимен интерес;
2. Изграждане на национална стратегия и адекватни способности за участие на България в международни мисии, включително на НАТО и ЕС;
3. Активно участие в инициативи в рамките на ЕС и НАТО, насочени към задълбочаване на транс-атлантическото партньорство в политическо и икономическо отношение;
4. Активно ангажиране на ЕС и НАТО в мисии, които допринасят за предотвратяването или преодоляването на заплахи за мира и международната сигурност и за сигурността на страните-членки;
5. По-нататъшното разширяване на НАТО с държави, чието присъединяване към Алианса би допринесло за укрепване на сигурността и добросъседството в цялото евро- атлантическото пространство.
Приоритет III – България – фактор за демократичната стабилност и развитието на Балканите и Черноморието
Действия за реализиране на целта:
1. България да бъде активен участник в реализирането на политическата визия на ЕС за Балканите, както и на политиката на «Източното партнорство» с акцент върху Черноморския регион;
2. Предприемане на инициативи за конретизиране и развитие на политиката на ЕС в подкрепа на европейската перспектива на Западните Балкани;
3. България ще съдейства за ускоряването на евроинтеграционните процеси на Западните Балкани, при максимално отстояване на своите национални интереси, в това число и с оглед правата и статута на нашите сънародници в региона;
4. България ще търси, в рамките на процеса на присъединяване на страните от Западните Балкани, гаранции за необратимост на демократичните им придобивки, както и трайни решения за правата и статута на нашите сънародници в региона;
5. Финализиране на енергийните и транспортни коридори и по-нататъшно разширяване на участието на България в инфраструктурното развитие на региона, при спазване на европейските екологични норми;
6. Поддържане на активен културен, научен и образователен обмен.
Подобряване на сътрудничеството в решаването на транс-гранични предизвикателства, включително и борбата с организираната престъпност, опазването на околната среда и др.
Приоритет IV - Засилване на ролята на България в глобалната икономика
Действия за реализиране:
1. Привличане на чуждестранни инвестиции и капитали в България, най-вече в областта на машиностроенето, новите технологии, транспортната, комуникационната инфраструктура;
2. Подпомагане достъпа на българските производители до пазари извън ЕС и динамизиране на икономическите ни отношения с държави като САЩ и Русия, както и страните от Близкия и Далечния изток;
3. Ефективно участие на България в международни инфраструктурни проекти;
4. Подобряване на условията за участие на страната ни в международното търговско- икономическо сътрудничество чрез улесняване на достъпа до ресурси, енергийни източници и пазари;
5. Отстояване на националните ни интереси в международните икономически и финансови организации.
Приоритет V - Подпомагане развитието и интеграцията на българските общности зад граница
Действия за реализиране:
1. Засилване на функциите, ресурса и капацитета на агенцията за българите в чужбина с цел формирането, координирането и провеждането на политиката към българските общности извън страната;
2. Ефективно осъществяване на проекта за въвеждане на „зелена карта” за граждани с български произход в чужбина;
3. Разработване на общонационална стратегия за съхраняването и разпространението на българската култура, идентичност и език, за гарантирането на правата на българите и на българските езикови общности по света;
4. Предприемане на икономически и административни мерки, насърчаващи реинтеграцията на сънародниците ни, завръщащи се в България.
РЕЗУЛТАТИ
Пълноценно оползотворяване на възможностите, произтичащи от членството на България в Европейския съюз и транс-атлантическото сътрудничество.
Изграждане и развитие на стабилни добросъседски отношения в Балканския и Черноморски региони, основани на взаимното зачитане на националните интереси на основата на историческите реалности и европейските ценности.
Стимулиране на българската икономика чрез привличане на чуждестранни капитали, осигуряване на достъп до ресурси, енергийни източници и пазари.
Защита на правата на българските граждани и юридически лица зад граница.
Подпомагане на българските общности в чужбина чрез конкретна политика за утвърждаване на техния статут и права.
5.2. ОТБРАНА
Членството на Република България в НАТО и в Европейския съюз е гарант за устойчиво развитие на българската нация, за надеждна защита на свободата и интересите на българските граждани, за мира и сигурността на Балканите и в Черноморския регион.
НАТО и Европейския съюз не са алтернативи за решаването на проблемите на сигурността и отбраната, а са взаимно допълващи се структури.
Политическа партия ГЕРБ активно ще подкрепя инициативите на Европейската народна партия за създаване на пакт за Европейска сигурност и отбрана и на общи сили за отбрана на Европейския съюз.
ПРИОРИТЕТ І – Постигане на ново качество на отбраната
Действия за реализиране:
1. Провеждане на стратегически преглед на отбраната, актуализиране и съгласуване с Главната квартира на НАТО на реалистични цели за развитие на въоръжените сили и срокове за тяхното изпълнение в условията на рецесия.
2. Внасяне на необходимите промени в приетата непосредствено преди изборите нормативна уредба на отбраната и въоръжените сили.
3. Усъвършенстване на програмното планиране и бюджетиране на отбраната на базата на необходимите отбранителни способности и периодичен отчет на резултатите от изпълнението на програмите пред Народното събрание и българската общественост.
4. Възстановяване на възможностите за съдебен контрол върху административните актове и
разширяване на парламентарния контрол в сферата на отбраната.
ПРИОРИТЕТ ІІ - Реорганизиране на системата за управление на отбраната
Действия за реализиране:
1. Освобождаване на администрацията на министерството на отбраната от търговски, брокерски, охранителни, производствени и други несвойствени дейности и от управление на търговски дружества.
2. Разширяване на публично-частното партньорство при доставка на стоки и услуги за нуждите на въоръжените сили.
3. Поетапно съкращаване на администрацията на министерството на отбрана до 2% от личния състав на въоръжените сили.
4. Възстановяване на отнети функции на интегрирания в министерството щаб на отбраната като стратегически орган за управление на отбраната и въоръжените сили.
ПРИОРИТЕТ ІІІ - Увеличаване на оперативните способности на Българската армия
Действия за реализиране:
1. Пренасочване на средства и човешки ресурси от администрацията на министерството и висшите командни звена към активните сили на армията.
2. Поддържане в постоянна готовност за участие в мисии зад граница на експедиционни сили от щатни подразделения на въоръжените сили.
3. Нова организация на резерва на въоръжените сили и създаване на териториален резерв в подчинение на кметове на общини.
4. Поддържане на устойчива система от приоритети за достигане на необходимите оперативни способности относно ресурси и срокове.
ПРИОРИТЕТ ІV - Въвеждане на нови способи в кадровата политика и повишаване на социалния статус на военнослужещите
Действия за реализиране:
1. Възстановяване и усъвършенстване на договорната система за служба във въоръжените сили в мирно време.
2. Приемане на единен класификатор на длъжностите и единна минимална база за най-ниската длъжност в интегрирания сектор на националната сигурност.
3. Въвеждане на колективен способ за обсъждане на кадрови решения.
4. Разширяване на диапазона от звания за войнишкия състав, въвеждане на междинна категория – офицерски кандидат и ясни процедури за преминаване в по-висока категория.
5. Внедряване на нови способи за адекватно отразяване на характера, отговорностите, условията и резултатите от службата в оценката на труда на военнослужещите и цивилните служители.
6. Разширяване на оборотния фонд чрез изграждане по нови технологии на фамилни оборудвани жилища във войсковите райони или в близост до тях и наемане на жилищни площи за сметка на бюджета за отбрана.
7. Осигуряване на по-добър достъп на пенсионираните военнослужещи, военнопострадалите, военноинвалидите и ветераните за лечение и рехабилитация във военномедицинските заведения.
ПРИОРИТЕТ V - Въвеждане на нови структури и механизми за гарантиране на прозрачност, отчетност и ефективност на разходите за модернизация на въоръжените сили
Действия за реализиране:
1. Приемане на проекти за модернизация, изискващи ресурси над определен със закон праг, с решения на Народното събрание и постоянен контрол за тяхното изпълнение от комисията по отбрана.
2. Увеличаване на експертния капацитет на Сметната палата за ефективен контрол на целесъобразността на разходите за отбрана.
3. Формиране на независима комисия за специални обществени поръчки и създаване на публичен регистър на тези поръчки за осигуряване на прозрачност на процедурите и равнопоставеност на кандидатите.
4. Преглед на сключените крупни сделки за доставка на въоръжение, техника и имущества и провеждане на мерки за ограничаване на корупцията.
5. Засилено партньорство с българската отбранителна промишленост и интеграция на военно- научните изследвания с тези на страните от НАТО и Европейския съюз.
ПРИОРИТЕТ VІ - Прилагане на нови форми за подготовка на българските граждани за защита на страната в условията на изцяло професионална армия
Действия за реализиране:
1. Създаване на законова възможност за доброволно включване на граждани в курсове към граждански и военни висши училища и колежи за сметка на бюджета за отбрана, в които могат да получат обща и специална военна подготовка.
2. Внедряване на система за доброволно обучение на ученици към държавните и общинските средни училища в курсове по оцеляване и действие при екстремни ситуации за сметка на държавния бюджет.
РЕЗУЛТАТИ
Утвърждаване на авторитета на българските въоръжените сили сред гражданите на страната и нашите съюзници от НАТО и Европейския съюз.
Гарантиране на ефективно функциониране на системата за управление на отбраната и прозрачност и икономичност при използване на ресурсите за отбрана.
Изпълнение в срок на съгласуваните с НАТО цели за развитие на въоръжените сили и техните оперативни способности и постоянна готовност на експедиционните сили за участие в мисии на ООН, НАТО и Европейския съюз за поддържане на международния мир и сигурност и в борбата срещу тероризма.
Нови професионални стандарти за квалификация и ефективност в работата, култура на мислене и манталитет на поведение, адекватни на мисията на въоръжените сили.
Висок социален статус на военнослужещите и гарантирано кариерно развитие като функции на квалификацията и ефективността в службата.
Подготвени български граждани за отбрана на страната и за действие при извънредни ситуации.
Засилен граждански и парламентарен контрол над въоръжените сили.
ЗАКЛЮЧЕНИЕ
Ключът към успеха на нашето управление е повишаването на икономическия растеж и сближаването на доходите на българските граждани със средните в ЕС чрез:
Бързо преодоляване на последиците от кризата при поддържане на макроикономическа и финансова стабилност;
Повишаване на производителността и конкурентоспособността на българската икономика;
Повишаване нормата на заетост и качеството на човешкия капитал;
Подобряване на бизнес средата и създаване на максимално благоприятни условия за привличане на български и чуждестранни инвестиции;
Усъвършенстване на способността за усвояване на европейските фондове;
Постигане на висока икономическа адаптивност, позволяваща абсорбиране на шоковете, свързани с икономическата и финансовата интеграция;
Реформиране на съдебната система, създаване на ред и сигурност в държавата и гарантиране интересите на предприемачите;
Създаване на работеща и независима правораздавателната система;
Малка и гъвкава администрация, която да предоставя качествени публични услуги;
Управленска политика, която дефинира интереса на българското общество и го отстоява на както в рамките на ЕС, така и на глобално ниво.
Настоящата «Програма на ПП ГЕРБ за Европейско развитие на България» е допълнение и доразвиване на Програмата «Нов десен договор за България» от 2007 година. Тя е отворена рамка за подобрения, предложения и насоки от всички заинтересовани страни и би била възможна за реализиране при запазване на основните фактори за макроикономическа и политическа стабилност в България. В случай на неконтролирано продължаване на негативните тенденции в икономическо и социално отношение и задълбочаване на кризата, програмата подлежи на последваща актуализация, която ще отрази новите реалности.
