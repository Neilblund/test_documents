KRYDS Ø PÅ VALGDAGEN   Enhedslisten står for en skarp kritik af S-SF flertallets nedskæringspolitik. Vi har påvist at nedskæringspolitikken bidrager til den øgede arbejdsløshed fog de voksende sociale problemer. Enhedslisten - De Rød-Grønne er allerede på Københavns Rådhus« Fra november 1992 har 3 VS'ere: Gunna Starck, Per Bregengaard og Jens Kjær repræsenteret Enhedslisten. Enhedslisten har et alternativ til S-SF flertallets politik.  Luftkasteller  Øresundsbro, Ørestad, hotel- og kongrescentre, kontorhuse, musikhus, museer - der er nok af projektforslag for København. Socialdemokratiet påstår, at de ad den vej kan skabe økonomisk udvikling. Men det er luftkasteller. København kan ikke konkurrere med de europæiske storbyer. Der er i forvejen masser af ledige kontorlokaler og erhvervslejemål i København. Det løser ikke den økonomiske krise at bygge flere tomme bygninger. Derfor er Socialdemokratiets vej også en vej, der vil føre til yderligere nedskæringer og arbejdsløshed, efterhånden som de luftige visioner brister. En bro og en motorvej vil øge trafikken og forureningen. Den høje og tætte bebyggelse er ikke noget godt bymiljø. Enhedslisten har et alternativ, hvor miljøet og københavnernes behov for arbejdspladser ordentlig social service og udfoldelsesmuligheder sættes højere end luftige vækstprojekter.  Kommunalt opror  Enhedslisten arbejder for et kommunalt oprør mod statens asociale politik. Siden 1980 har beslutninger i Folketinget forringet Københavns økonomi med 2,5 mia. om året. For at lappe budgethullet vil kommunen i 1994 låne 1,2 mia. kr./ og der vil uden tvivl løbe renter på de kommende år. Folketingets nedskæringer har ramt alle kommuner, men København er særlig hårdt ramt. I København er der forholdsvis flere arbejdsløse, bistandsmodtagere, førtidspensionister end i resten af landet. Merudgifterne til hospitalsvæsenet er forholdsvis større, på grund af dårlige boligforhold, sociale forhold og mange ældre. Den statslige politik sikrer ikke en retfærdig omfordeling. De fattige betaler for de fattige. Derfor er det nødvendigt med et kommunalt oprør, der bl.a. kræver: Genopretning af over 10 års nedskæringspolitik overfor kommunerne; En retfærdig kommunal udligningsordning. På den måde vil København få mulighed for grøn. vækstlog social genopretning. Enhedslisten afviser at administrere en nedskæringspolitik. Du kan være sikker på at finde os på samme side som de bevægelser, der arbejder for bedre sociale forhold for københavnerne.  IKKE UDEN DIG...  Gode argumenter er ikke nok, hvis der skal ske forandringer i kommunens politik. Drømme om et godt liv for alle københavnere kan kun sikres gennem aktivitet, pres og kamp fra fagforeninger, forældreorganisationer, miljøorganisationer og andre, hvad enten man ønsker af stoppe ødelæggende, prestigebyggerier, at fjerne ventelisten til vuggestuerne, eller at udbygge hjemmeplejen for de ældre. Enhedslisten vil arbejde for at styrke de bevægelser, der kæmper for bedre forhold for københavnerne.   Broget og mangfoldig  Københavnere kommer mange steder fra: Vordingborg, Herning, Svendborg. Fra Karachi, Istanbul, Sarajevo. Det er en styrke. Vi har både glæde af den danske slagter, den franske café og det danske værthus.  Solidaritet og nysgerrighed  Enhedslisten vil arbejde for, at København udvikler, at København udvikler sig som et flerkulturelt samfund, hvor vi kan berige hinanden; baseret på nysgerrighed og tolerance, retfærdighed og solidaritet.  Syndebukke  Flere og flere politikere langt ind i Socialdemokratiet, bruger indvandrere og flygtninge som syndebukke for sociale problemer. De tror, at de kan løse sociale problemer ved at tvagsforflytte mennesker, ved at lave kvoter for kommuner, boligområder og skoler. Kvoteordninger bliver ellers brugt om fisk og malkekvæg . Nu bliver de brugt om mennesker, der ikke har et dansk efternavn. Som om det var dem, der var problemet. Fuldstændig forfejlet. Det er den sociale ulighed og forskelsbehandlingen, der skaber problemerne.  Sociale problemer  Indvandrere og flygtninge har, ligesom mange indfødte danskere, problemer med at få arbejde, uddannelse og en god bolig. I årevis er der ført en asocial politik, der har medført udstødning fra arbejdsmarkedet, dårlig vedligeholdte og kedelige boligområder, geografiske skævheder, nedskæringer på skole-, social- og sundhedsområdet. Det har ramt mange danskere, men forholdsvis flere fra de etniske minoriteter, som i dag bliver udsat for diskrimination på mange områder.  Flerkultur udvikling  De etniske minoriteters krav og behov skal også indgå i alle planer for byen. Det kan bl.a. betyde en ekstra indstats på nogle områder. Nogle skoler har brug for en ordentlig pose penge: til lavere klassekvotienter, to-lærersystemer, tolke og to-lærersystemer, modersmålsundervisning m.m. På boligområdet er der brug for flere varierde botilbud til en rimelig pris for de nuværende beboere. Der er brug for ekstra ressourcer til de fattige bydele: f.eks. til fritidsaktiviteter, ungdomsklubber, legepladser med personale, beboerstyrede projekter, tolkebistand til beboerforeninger m.m. Men en flerekultur udvikling betyder også øget demokratisering, at lytte aktivere og inddrage etniske mindretals øsnker og krav.   Værdighed og valgfrihed for de gamle!  Kvalitet frem for omkostninger, omsorg og respekt for den enkelte frem for stresset samlebåndsarbejde skal være styrende for en fornyet ældrepolitik. Hjemmeplejen må forbedres. Det gælder både antallet af timer, organisering af plejen og arbejdsvilkårene for personalet. Boligbyggeriet for ældre må forbedres. Der må udvikles helt andre boligformer, for ældre, hvor plejen og det sociale samvær gradvist kan øges, uden at den gamle skal flytte flere gange i sin pensionisttilværelse.   Der er arbejde!  Vi ved det godt: Der er behov for byfornyelse flere daginstitutioner, miljøvenlig produktion osv. Massevis af opgaver, der trænger til at blive løst og . som kunne skaffe arbejde til de mange arbejdsløse: 38.700 i april 1993. Enhedslisten har foreslået og arbejder for:  * Kommunal forbedring af forældre- og uddannelsesorlov  * Kortere arbejdstid med fuld løn- og personale- kompensation°  * Forstærket byfornyelsesindsats  * Bevarende sanering af karakteristiske bymiljøer  * Statslig investering i den kollektive trafik og udbygning af cykelnettet  * Udbygning af busdriften med nye miljøvenlige bustyper, samt udbygning af light rail/sporvogne/ tunnelbane  * Øgede ressourcer, til skolerne, daginstitutionerne, sociale psykiatri-, sundheds- og ældreområdet  * Udbygning af den eksisterende kommunale produktion, som f.eks. Teknisk Servicer   * Oprettelse af nye produktions- og servicevirksomheder; f.eks. genbrugsvirksomheder, rådgivning i byøkolog vand- og energibesparelser, produktion af hospitalsudstyr m.m.  * Den offentlige produktion skal være rettet mod kommunen og dens indbyggeres behov og dermed være afsætningssikret. Den skal være økologisk bæredygtig og inddrage en demokratisering af den enkelte kommunale arbejdsplads.  Det offentlige må være motoren i en sådan udvikling. Det private initiativ har spillet fallit, når det ^f^ gælder om at sikre københavnerne arbejdet og godt miljø. Det kræver en startkapital fra staten at komme i gang. Det kræver en fjernelse af lovgivningens begrænsninger af kommunen.  København - også for børn!  Lad børnenes ønsker, krav og behov indgå i alle planer for byen. Lad kvaliteten og kreativiteten styre fremfor penge og beregninger af effektivitet. En fornyet børnepolitik betyder også: Ingen ventelister (i dag ca.3.700 børn under 3 år).Ingen takststigninger (32% i 1991-93). Forældreindflydelse på det pædagogiske og børnenes dagligdag fremfor administration af nedskæringer. Forbedring af skolernes vilkår. Flere væresteder .og børnekulturhuse, spændende legepladser samt variation i byggestil og boformer.   Vi boykotter racisterne  Flere lister med et racistisk grundlag stiller op til kommunalvalget: Trivselpartiet, Dansk Centerparti, Borgerlisten Stop Indvandringen Danmark, Partiet de Nationale. Enhedslisten går ind for en total boykot of møder, hvor de racistiske lister deltager. Racistiske ytringer er ikke bare meninger som alle andre, men injurier og chikane over for store befolkningsgrupper. Det vil vi ikke medvirke til.
