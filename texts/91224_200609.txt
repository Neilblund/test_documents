Deklaracija o očuvanju državnih, duhovnih i demokratskih vrijednosti donijeta na IV Kongresu SNP CG
Četvrti Kongres Socijalističke narodne partije Crne Gore, koji je održan 06. februara 2005. godine u Podgorici, donio je DEKLARACIJU O OČUVANJU DRŽAVNIH, DUHOVNIH I DEMOKRATSKIH VRIJEDNOSTI
Polazeći od viševjekovne tradicije crnogorske državnosti i duhovnosti,
Ostajući čvrsto opredijeljeni za očuvanje i unapređenje Državne zajednice Srbija i Crna Gora,
Poštujući ustavno određenje da su crkva i vjeroispovijesti odvojene od države,  ravnopravne i slobodne u vršenju vjerskih obreda i vjerskih poslova,
Potvrđujući i razvijajući građanski karakter Socijalističke narodne partije Crne Gore, okrenute izgradnji moderne demokratske i građanske države,
Konstatujući da je danas u Crnoj Gori na vlasti kriminogeni režim, spregnut sa organizovanim kriminalom, koji je stvorio i produbio podjele, i ugrozio građansku toleranciju u Crnoj Gori,
Ocjenjujući da crnogorska vlast kroz političko nasilje poništava demokratske principe,
i da je nepoštovanjem zakona i Ustava ugrozila državu i
osnovna ljudska prava i
slobode građana,
Konstatujući da aktuelni režim podstiče nasilje nad Mitropolijom crnogorsko-primorskom,
Polazeći od toga da vlast u Crnoj Gori političkim i drugim nasiljem falsifikuje istoriju, i ugrožava srpski jezik kao službeni jezik i osnov pismenosti i kulture u Crnoj Gori,
Četvrti Kongres Socijalističke narodne partije Crne Gore, koji je održan 06. februara 2005. godine u Podgorici, donio je DEKLARACIJU O OČUVANJU DRŽAVNIH, DUHOVNIH I DEMOKRATSKIH VRIJEDNOSTI
1. Socijalistička narodna partija Crne Gore, u skladu sa svojim temeljnim programskim ciljevima, afirmisaće i razvijati Crnu Goru kao državu slobodnih, suverenih i ravnopravnih građana,
i kao ravnopravnu državu članicu Državne zajednice Srbija i Crna Gora.
Socijalistička narodna partija duboko uvažava i poštuje državnost Crne Gore, ostvarenu u viševjekovnom istorijskom procesu formiranja države, utemeljenu u bogatoj istoriji i tradiciji.
Tu i takvu državnost niko ne može poništiti, niti osporiti.
Najbolji državno-pravni status Crne Gore je u zajednici sa Srbijom na osnovama i principima uspostavljenim Ustavnom Poveljom kao najvišim pravnim aktom Državne zajednice Srbija i Crna Gora.
Socijalistička narodna partija će izgrađivati Crnu Goru u Državnoj zajednici Srbija i Crna Gora, kao demokratsku, građansku,
multietničku i multikonfesionalnu državu slobodnih ljudi,
u kojoj se poštuju građanske i ljudske slobode i prava,
a posebno nacionalna, manjinska, vjerska, kulturna i druga prava i slobode.
Socijalistička narodna partija Crne Gore će se iskreno zalagati i raditi na unapređenju odnosa između Crne Gore i Srbije u okviru državne zajednice, jer je to naše strateško političko opredjeljenje,
i najbrži put u Evropsku uniju.
2. U proteklom periodu Socijalistička narodna partija imala je najvažniju i presudnu ulogu u očuvanju zajedničke države.
Socijalistička narodna partija izražava spremnost da i dalje predvodi sve snage za zajedničku državu,
kao i da podržava osmišljene i iskrene aktivnosti na očuvanju Državne zajednice Srbija i Crna Gora,
i da učestvuje u svim političkim procesima u tom pravcu.
Socijalistička narodna partija poziva sve političke faktore, civilni sektor i pojedince, opredijeljene za zajedničku državu, na saradnju, međusobnu koordinaciju, puno razumijevanje i toleranciju u svim aktivnostima koje se odnose na stabilizovanje i očuvanje Državne zajednice Srbija i Crna Gora.
3. Mitropolija crnogorsko-primorska izložena je grubim napadima, koje permanentno podstiče aktuelni režim u Crnoj Gori.
Time se pokušavaju iskriviti istorijske činjenice o doprinosu Mitropolije crnogorsko-primorske utemeljenju Crne Gore, kao jedne od najstarijih evropskih država, u nastojanju da se zatre njeno duhovno biće.
Socijalistička narodna partija će svim demokratskim i političkim sredstvima doprinositi ostvarivanju slobode i dostojanstva Mitropolije crnogorsko-primorske i
drugih kanonski priznatih crkava i vjeroispovijesti u Crnoj Gori.
4. Socijalistička narodna partija naglašava da je srpski jezik jedna od suštinskih odrednica bića Crne Gore.
U njemu je sačuvana naša duhovnost i istorija, i zato svako nasilje nad srpskim jezikom predstavlja atak na najviše vrijednosti Crne Gore.
Polazeći od navedenog, kao i od toga da je srpski jezik službeni jezik u Crnoj Gori, najoštrije osuđujemo narastujuće režimske manipulacije, kojima se vrši nasilje i nad Ustavom.
5. Socijalistička narodna partija Crne Gore, čvrsto privržena principu vladavine prava, poziva sve u Crnoj Gori na toleranciju i suživot, jer je to osnova izgradnje demokratskog, građanskog i multietničkog društva.
Deklaracija o ekonomskoj i socijalnoj perspektivi Crne Gore donijeta na IV Kongresu SNP CG
Četvrti Kongres Socijalističke narodne partije Crne Gore koji je održan 06. februara 2005. godine, donio je DEKLARACIJU O EKONOMSKOJ I SOCIJALNOJ PERSPEKTIVI CRNE GORE|
Konstatujući da je aktuelna vlast u Crnoj Gori produkovala katastrofalnu ekonomsku situaciju i siromaštvo u Crnoj Gori, koje karakterišu nizak i nedovoljan rast bruto domaćeg proizvoda, uništeni privredni kapaciteti, enormni gubici, dugovanja i nelikvidnost privrede, nedopustivo nizak nivo investicija, a naročito direktnih stranih ulaganja, nezakonita, netransparentna i nekontrolisana privatizacija, nesmanjeni obim sive ekonomije, izuzetno nizak nivo životnog standarda gradjana, a naročito penzionera i nezaposlenih, zbog čega je hitno potrebna smjena te vlasti.|
Ukazujući da ne funkcioniše pravna država i
da se od strane vrha režima konstantno zloupotrebljavaju državne institucije, a posebno policija, sudstvo i tužilaštvo, što ima za posljedicu veliki broj kriminalnih afera i nerasvijetljenih ubistava u Crnoj Gori, sa namjerom da se Crna Gora napravi privatnom državom, |
Imajući u vidu postojanje duvanskih, finansijskih, energetskih, gradjevinskih, uvozničkih i drugih lobija, koji u sprezi sa vlastima, organizovano preuzimaju kontrolu nad ključnim segmentima crnogorske privrede i nad prirodnim bogatstvom Crne Gore, |
Ostajući privrženi principima otvorene tržišne ekonomije,
zakonite i efikasne privatizacije i
slobodnog protoka ljudi, roba, usluga i kapitala unutar Državne zajednice Srbija i Crna Gora, i |
opredijeljeni za integracije u medjunarodne ekonomske tokove,|
Četvrti Kongres Socijalističke narodne partije Crne Gore koji je održan 06. februara 2005. godine, donio je DEKLARACIJU O EKONOMSKOJ I SOCIJALNOJ PERSPEKTIVI CRNE GORE|
1. Socijalistička narodna partija Crne Gore je opredijeljena za otvorenu tržišnu privredu i punu zaštitu svojine, što su osnovni preduslovi efikasnog privrednog razvoja. |
2. Socijalistička narodna partija se zalaže za izgradnju i funkcionisanje pravne države,|
za jake i nezavisne državne institucije i |
za zakonodavni okvir u skladu sa evropskim standardima, posebno u domenu borbe protiv korupcije i organizovanog kriminala.|
3. Socijalistička narodna partija Crne Gore ukazuje da Vlada Republike Crne Gore nije obezbijedila stabilan pravni i ekonomski institucionalni ambijent kao preduslov za privlačenje renomiranih stranih investitora, koji će direktno ulagati svoj kapital u crnogorsku privredu, što će doprinijeti početku oporavka crnogorske ekonomije.|
4. Socijalistička narodna partija se zalaže za preispitivanje svih sumnjivih i spornih privatizacija u Crnoj Gori, |
punu transparentnost transakcija na tržištu kapitala,|
i konstantno će ukazivati javnosti i nadležnim organima na odgovorna lica, koja su svojim nezakonitim djelovanjem omogućila stvaranje ogromnih materijalnih bogatstava malog broja pojedinaca iz samog vrha vlasti ili bliskih tim vlastima. |
5. Socijalistička narodna partija Crne Gore se zalaže za oporezivanje neoporezovanog bogatstva stečenog u procesu tranzicije, spregom vlasti i privilegovanih pojedinaca.|
6. Socijalistička narodna partija Crne Gore je opredijeljena za punu primjenu principa socijalne pravde i zaštitu najugroženijih kategorija stanovništva Crne Gore, penzionera, nezaposlenih, invalida i lica u stanju socijalne potrebe.
7. Socijalistička narodna partija Crne Gore će odlučno nastaviti da insistira da se ispravi nepravda prema crnogorskim penzionerima i korisnicima socijalnih davanja, prouzrokovana beskrupuloznim kršenjem zakona i nezakonitim pokušajima naknadne legalizacije učinjene otimačine od strane Vlade Republike Crne Gore.
8. Socijalistička narodna partija Crne Gore ocjenjuje da je otklanjanje svih poštojećih prepreka slobodnom protoku ljudi, roba, usluga i kapitala, unutar ekonomskog prostora Državne zajednice jedan od osnovnih faktora brzog i efikasnog ekonomskog razvoja Crne Gore.
To je najbolji put za otpočinjanje i uspješno okončavanje procesa asocijacije i stabilizacije, što će Crnu Goru u okviru Državne zajednice Srbija i Crna Gora u optimalnom roku i na efikasan način uvesti u punopravno članstvo Evropske unije.
Deklaracija o evropskim integracijama donijeta na IV Kongersu SNP CG
Četvrti Kongres Socijalističke narodne partije Crne Gore, koji je održan 06. februara 2005. godine u Podgorici, donio je  DEKLARACIJU O EVROPSKIM INTEGRACIJAMA
Polazeći od toga da je Crna Gora u istorijskom, kulturnom, civilizacijskom i geografskom smislu dio Evrope i evropskog nasljedja,
Konstatujući da najveći broj gradjana Crne Gore i političkih subjekata iskazuje visoku privrženost ideji priključenja Evropskoj uniji, kao prostoru stabilnog mira, demokratskih vrijednosti i visokog životnog standarda,
Uvažavajući činjenicu da Evropska unija iskazuje namjeru da države Zapadnog Balkana, a medju njima i Državnu zajednicu Srbija i Crna Gora, prihvati kao svoje punopravne članice,
Ocjenjujući da političke partije u Crnoj Gori treba da daju puni doprinos procesu evropskih integracija, poštujući pri tome Ustav Crne Gore i Ustavnu Povelju Državne zajednice Srbija i Crna Gora,
Potvrdjujući da je najširi društveni konsenzus svih relevantnih političkih snaga i civilnog sektora neophodan, kao nužan preduslov za što brže integrisanje u Evropsku uniju,
Imajući u vidu činjenicu da je Socijalistička narodna partija Crne Gore utemeljena u Crnoj Gori, i da je njen osnovni cilj zalaganje za afirmaciju i jačanje institucija Crne Gore i Državne zajednice Srbija i Crna Gora,
Naglašavajući da je Socijalistička narodna partija Crne Gore gradjanska partija, otvorena za sve u Crnoj Gori, bez obzira na nacionalnu, vjersku ili drugu posebnost,koja svoj gradjanski karakter potvrdjuje punim poštovanjem ljudskih i manjinskih prava i sloboda, medjunacionalne i medjuvjerske tolerancije,|
Zaključujući da je Vlada Republike Crne Gore prepreka za evropske integracije Crne Gore i Državne zajednice Srbija i Crna Gora i da je zbog toga potrebna hitna promjena aktuelne crnogorske vlasti,
Četvrti Kongres Socijalističke narodne partije Crne Gore, koji je održan 06. februara 2005. godine u Podgorici, donio je DEKLARACIJU O EVROPSKIM INTEGRACIJAMA
1) Socijalistička narodna partija Crne Gore će svojom političkom akcijom doprinositi što bržem ulasku Crne Gore, u okviru Državne zajednice Srbija i Crna Gora, u Evropsku uniju, pri tome se zalažući za:|
- poštovanje ljudskih i manjinskih prava
i sloboda, |
rodne ravnopravnosti,|
medjunacionalnih i medjuvjerskih odnosa, uz puno očuvanje, afirmaciju i unapredjenje kulturnog, etničkog i jezičkog identiteta, a u skladu sa najvišim medjunarodnim principima i standardima,|
- promovisanje evropskih vrijednosti, demokratije, |
mira, tolerancije i saradnje,|
- uključivanje gradjana u procese evropskih integracija,
- unapredjenje političkih i državnih veza i saradnje sa susjednim zemljama, zemljama regiona i šire,
- poštovanje privatne svojine,
izgradnju tržišne privrede i
jačanje ekonomskih odnosa u okviru Državne zajednice Srbija i Crna Gora,
kao i ekonomske saradnje u regionu i globalnim razmjerama,
- borbu protiv korupcije i
organizovanog kriminala,
- zaštitu prirodne sredine i afirmaciju najviših ekoloških standarda u skladu sa evropskim principima.
2) Socijalistička narodna partija Crne Gore traži od aktuelne crnogorske vlasti da obezbijedi održavanje neposrednih izbora za Skupštinu Državne zajednice Srbija i Crna Gora u skladu sa Ustavnom poveljom.
To je za Socijalističku narodnu partiju ključni uslov za očuvanje i dalju afirmaciju Državne zajednice.
Eventualno neodržavanje neposrednih izbora, suprotno Ustavnoj povelji, neminovno će dovesti do produbljivanja podjela i destabilizacije političke situacije u Crnoj Gori i šire.
3) Socijalistička narodna partija Crne Gore izražava nezadovoljstvo zbog očiglednog usporavanja procesa pridruživanja Državne zajednice Srbija i Crna Gora Evropskoj uniji, ocjenjujući da odgovornost za to u prvom redu snosi vladajući crnogorski režim na čelu sa Vladom Republike Crne Gore.
4) Socijalistička narodna partija Crne Gore poziva sve odgovorne političke subjekte u Crnoj Gori, Srbiji, i Državnoj zajednici Srbija i Crna Gora, da otklone prepreke u procesu integracija,
i obezbijede punu funkcionalnost Državne zajednice Srbija i Crna Gora u skladu sa Ustavnom Poveljom, što uključuje i održavanje neposrednih izbora za Skupštinu Državne zajednice Srbija i Crna Gora, i poštovanje svih preuzetih medjunarodnih obaveza.
