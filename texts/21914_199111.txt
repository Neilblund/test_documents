Uit zelfverdediging. Vlaams Blok. Eigen volk eerst. Verkiezingsprogramma 1991. Vlaams Blok: de enige echte oppositie. Weer staan er verkiezingen voor de deur. Weer staat het Vlaams Blok alleen tegen allen. De massamedia zwijgen het Vlaams Blok dood als nooit tevoren of verdraaien de woorden en de zin van de woorden van het Vlaams Blok. De andere partijen liegen en lasteren wanneer het over het Vlaams Blok gaat. Zij haten het Vlaams Blok omdat ze het Vlaams Blok vrezen. Een minister in functie, de socialist Tobback verklaarde dat men het Vlaams Blok met alle middelen moet bestrijden. Hij sprak datgene uit, waar al zijn spitsbroeders, ook van de andere partijen, het mee eens zijn. Met alle middelen. Met leugen, laster, eerroof, bedrog. Maar ook met geweld, verbod van meetings, verbod van zalen, beschadiging van woningen en noem maar op. Met alle middelen. Met de smerigste het eerst. Wanneer ik dit schrijf, is het niet om te jammeren, te weeklagen en te klagen dat dit toch niet mooi is en niet zou mogen. Integendeel. Als voorzitter van het Vlaams Blok beschouw ik het als een eer aangevallen te worden door alle andere partijen. De "Vlaamse" regeringspartijen van Martens VIII, CVP, SP en Volksunie-VVD hebben de Vlaamse belangen verkocht, verloochend en verraden. Met de eerste en de tweede fase van de zogezegde staatshervorming hebben ze tegen beter weten in, tegen hun eigen programma in Vlaanderen zware nederlagen doen slikken. Ja, ook de Volksunie-VVD heeft deel uitgemaakt van de anti-Vlaamse maffia. Meer dan drie jaar en half heeft ze in de regering gezeten en alle Vlaamse beloften, alle heilige eden te schande gemaakt. Het weigeren van amnestie was voor de Volksunie-VVD geen reden om uit de regering te stappen. Abortus was voor de Volksunie-VVD geen reden om uit de regering te stappen. De Vlaamse toegevingen en nederlagen van de eerste en de tweede fase van de staatshervorming waren voor de Volksunie-VVD geen reden om uit de regering te stappen. De Volksunie- VVD deed er lustig aan mee en werd zo de hoofdschuldige. Het is niet omdat ze als een rat vijf voor twaalf het zinkende schip verlaten heeft dat ze van een rat plots zou omgetoverd worden in een strijdende Vlaamse aartsengel. De drie "Vlaamse" regeringspartijen SP, CVP en Volksunie-VVD hebben er een hopeloze knoeiboel van gemaakt. "Vlaamse" regeringspartijen tegen Vlaanderen. "Vlaamse" regeringspartijen voor abortus. "Vlaamse" regeringspartijen voor vriendjespolitiek en politieke benoemingen. "Vlaamse" regeringspartijen tegen de eigen mensen en voor de vreemdelingen. Dat was Martens VIII met CVP, SP en Volksunie-VVD. Maar ook de zogezegde oppositiepartijen, PVV en Agalev, zijn geen haar beter. Beide zijn geen oppositiepartijen doch kandidaat-regeringspartijen. De PVV snakt naar ministerportefeuilles om op haar beurt naar hartelust te kunnen benoemen en postjes uitdelen. De PVV heeft nooit enig Vlaams gevoel gehad. De PVV heeft mee de moordwet op het ongeboren kind erdoor gekregen. Ook de PVV is een partij tegen de eigen mensen en voor de vreemdelingen. En met Agalev is het zo mogelijk nog erger gesteld. Agalev is voor de vogeltjes en de bloempjes maar niet tegen de moord op het ongeboren kind. Agalev kent Vlaanderen niet. Agalev kent het eigen volk niet. Agalev kent de mensen van het eigen volk niet. Agalev is ook een partij van en voor de vreemdelingen. En ook Agalev gluuroogt reeds naar ministerzetels. Ja, als voorzitter van het Vlaams Blok ben ik er fier op aangevallen te worden door alle andere partijen. De andere partijen haten en vrezen het Vlaams Blok omdat het Vlaams Blok inderdaad de enige echte Vlaamse oppositie is. Het Vlaams Blok heeft een programma waarop het fier mag gaan. Het Vlaams Blok snakt niet naar ministerzetels doch staat in dienst van zijn programma. Voor het Vlaams Blok is de partijpolitiek geen doel op zichzelf zoals voor de andere partijen, doch een middel om een programma te verwezenlijken. Het programma van het Vlaams Blok is niet het programma van en voor de Waalse dieven. Het programma van het Vlaams Blok is niet het programma van en voor de Waalse afdreigers. Het programma van het Vlaams Blok is niet het programma van en voor de drukkingsgroepen. Het programma van het Vlaams Blok is niet het programma van en voor de vakbonden. Het programma van het Vlaams Blok is niet het programma van en voor een klasse of stand. Het programma van het Vlaams Blok is niet het programma van en voor de vreemdelingen. Het programma van het Vlaams Blok is het programma van en voor Vlaanderen. Het programma van het Vlaams Blok is het programma van en voor de Vlaamse belangen. Het programma van het Vlaams Blok is het programma van en voor het eigen volk. Het programma van het Vlaams Blok is het programma van en voor ons volk. Het programma van het Vlaams Blok is het programma van en voor de Vlaamse mens. Het programma van het Vlaams Blok is het programma van en voor de jonge Vlaamse mens, die recht heeft op goed onderwijs, op bescherming tegen verdovende middelen, op een menswaardige toekomst. Het programma van het Vlaams Blok is het programma van en voor de oude Vlaamse mens, die recht heeft op een rustige dag en op veiligheid op straat. Het programma van het Vlaams Blok is het programma van en voor het ongeboren Vlaamse kind, dat recht heeft op leven. Met het programma van het Vlaams Blok wordt niet politiek gesjacherd. Vandaag niet. Morgen niet. Nooit. In de wijn van het programma van het Vlaams Blok wordt geen druppel water gegoten. Vandaag niet. Morgen niet. Nooit. Voor dit programma wordt gestreden, als het moet tegen allen. Voor dit programma wordt gestreden, recht voor de raap. Voor dit programma wordt gestreden, recht door zee. Vlaanderen eerst! Omdat het ons recht is. Eigen volk eerst! Omdat het ons recht is. Vlaanderen eerst! Omdat het onze plicht is. Eigen volk eerst! Omdat het onze plicht is. Vlaanderen eerst! Uit zelfverdediging! Eigen volk eerst! Uit zelfverdediging! Stem voor dit programma. Stem daarom voor het Vlaams Blok. Karel Dillen, Voorzitter Vlaams Blok.  Uit zelfverdediging. Heel wat mensen, vooral dan de vijanden van het Vlaams Blok, menen over dat Vlaams Blok te kunnen spreken zonder ooit ons partijprogramma te hebben bekeken. Blijkbaar bent u uit een ander hout gesneden. U hebt immers ons verkiezingsprogramma 1991 vast. Het laatste parlementair document van de legislatuur 1987-1991 (Martens VIII: CVP, SP en VU) was het voorstel van het Vlaams Blok tot herziening van alle artikels van de Grondwet (Document 1790/1-91/92). Het werd evenals alle andere Vlaams Blok voorstellen niet aanvaard, maar het was evenals alle andere voorstellen een richtinggevend teken. Hardnekkig, vastberaden en rechtlijnig toont het Vlaams Blok de richting waarin het wenst dat de toekomst gevormd wordt. Dat is dus de taak van het Vlaams Blok: zijn ideeën doordrukken, in en buiten het parlement, overal waar mogelijk. Het Vlaams Blok zit in het parlement om de andere partijen rechtstreeks te beïnvloeden. Via dat kanaal vernemen zij wat de achtergrond en de inhoud van onze standpunten zijn. En stap voor stap evolueren zij in de richting van de standpunten van het Vlaams Blok. Kijk maar naar de PVV en Tobback. In de zaak van de vreemdelingen en de criminaliteit maakten zij sinds de grote overwinningen van het Vlaams Blok zowat een bocht van 180°. Kijk maar naar de val van Martens VIII en IX. Onmiddellijk werd er veelvuldig en openlijk over Vlaamse onafhankelijkheid gesproken, een onderwerp waarvan het Vlaams Blok al veertien jaar de bespreekbaarheid voorbereidt. Het Vlaams Blok is een sterke factor in de Vlaamse politiek. Het geeft aan de kiezer de gelegenheid om een uniek moment van zelfverdediging te beleven. Zelfverdediging tegen al de onkunde en corruptie van de regerende partijen. Aan u om het Vlaams Blok nog sterker te maken, bij de komende verkiezingen. Gerolf Annemans, Voorzitter Programmacommissie.  Vlaanderen onafhankelijk. Principes. Het Vlaams Blok is van oordeel dat de Belgische staat een historische vergissing is, en dat hij dus best opgeheven wordt. Hij verhindert dat Vlaanderen zelf over zijn welvaart en bestemming zou kunnen beschikken. Vlaanderen moet dus een geografisch kleine maar sterke onafhankelijke staat worden in Europa, met Brussel als hoofdstad.  Martens VIII: de toegevingen, de lijst. Tot nu toe willen alle Vlaamse partijen aan deze Belgische staat blijven vasthouden, en om de middelpuntvliedende krachten toch maar wat in banen te leiden, worden stap voor stap bevoegdheden uitgedeeld. Dit gebeurt in zogeheten staatshervormingen die gewoonlijk het gevolg zijn van een of ander Franstalig chantagenummertje zoals het bijvoorbeeld aan het begin van de regeerperiode Martens VIII het geval was na de Happartrel. In ruil voor bevoegdheden worden echter door de Vlaamse partijen altijd toegevingen gedaan. Dit was ook nu weer liet geval, ook al zat dan de Volksunie mee aan tafel. Merkwaardig genoeg werden er met de Volksunie aan tafel meer toegevingen dan ooit gedaan. Brussel werd een derde gewest met een eigen rechtstreekse verkiezing van zijn Raad, waarin de Vlamingen onmiddellijk werden geminoriseerd. De Europese zetelverdeling in 1989 gaf de Vlamingen andermaal minder zetels dan waar zij recht op hadden (13 slechts). De faciliteiten werden gebetonneerd en werden dus een instituut dat de Franstaligen in Vlaanderen de mogelijkheid moet bieden om zich niet aan te passen en grote stukken van Vlaams Brabant te verfransen. Aan de Nederlandstalige kamer van de Raad van State werd de bevoegdheid onttrokken in taalzaken en deze werd doorgeschoven naar college van gouverneurs met evenveel Franstaligen als Nederlandstaligen. Er werd een onweerlegbaar vermoeden van taalkennis in het leven geroepen voor schepenen in faciliteitengemeenten, en diegenen die jarenlang de taalwetten hadden overtreden werd een amnestie toegekend met terugwerkende kracht. In de Sociale Zekerheid en de afbetaling van de staatsschuld werden de transferten bestendigd en er werd zelfs een zogeheten solidariteitsmechanisme aan toegevoegd door de financieringswet. Enzovoorts, enzovoorts, enzovoorts.  De val van Martens VIII en IX: Arrogantie. Voor wie dit nog niet genoeg was kwam er de val van de laatste twee regeringen Martens, beide over Waalse chantage. De eerste keer wilden de Franstaligen illegaal wapens uitvoeren indien de Vlamingen deze exportvergunningen niet wilden legaliseren. De voorlopig laatste keer viel Martens over de Kijk- en Luistergelden waarvan de Franstaligen de onmiddellijke uitkering eisten. De manier waarop deze regeringen ten val kwamen bracht een enorme reactie te weeg in Vlaanderen. Nagenoeg 30% van de Vlamingen spraken zich in een opgemerkte opiniepeiling uit voor onafhankelijkheid: de oplossing van het Vlaams Blok. Er moet inderdaad een radicaal antwoord komen op de arrogante eisenpolitiek van Spitaels en zijn kornuiten.  Onafhankelijkheid moet en kan. Op welke wijze Vlaanderen onafhankelijk wordt staat vermeld in de besluiten van het partijcongres van 1990 van het Vlaams Blok. Het onafhankelijkheidsproces kan vreedzaam verlopen en het moet onder impuls van de Vlaamse politieke verantwoordelijken starten. Het Vlaams Blok blijft ijveren en druk uitoefenen op de andere politieke partijen opdat deze eindelijk de stap naar de onafhankelijkheid zouden zetten. Ondertussen moeten in de schoot van de Vlaamse Beweging en de Vlaamse Raad splitsingsplannen opgesteld worden die een lijst van problemen en oplossingen voorleggen zodat Vlaanderen afdoend voorbereid wordt op de onafhankelijkheid.  Onafhankelijkheid: ook sociaal economisch mogelijk. De transferten in België, of beter gezegd de miljarden die Vlaanderen via de Belgische staatskas naar Wallonië ziet verhuizen, bedragen momenteel zo'n 294 miljard per jaar. Dit is nagenoeg 15.000 fr. per maand per gemiddeld Vlaams gezin. Stel u eens voor wat wij daar in Vlaanderen mee kunnen doen ten bate van het eigen volk. In een opgemerkte brochure na het congres van 1990 werd een lijst opgemaakt van materies en goederen die nog dienen te worden gesplitst. Deze lijst is indrukwekkend maar niet onoverkomelijk. De staatsschuld wordt verdeeld pro rata van diegene die ze heeft veroorzaakt. De roerende goederen blijven waar ze zijn. Roerende goederen in het buitenland worden te gelde gemaakt of verdeeld. Over het verleden zullen wij een finale onderhandeling aangaan met de Franstaligen. Over onze toekomst echter, wordt reet hen niet meer gesproken.  Brussel en Rand. Door de rampzalige gewestvorming is de leugen van de VU-stelling uit het verleden (België behouden om Brussel te behouden) nu voor iedereen duidelijk. België moet dringend verdwijnen omdat wij anders Brussel definitief voor Vlaanderen kwijt zijn. Ook hier is Vlaamse onafhankelijkheid een dringende oplossing. De anti-Vlaamse gewestvorming van Brussel wordt nog versterkt door de karakterverslindende Europeanisering. Brussel wordt een gezichtsloze moloch waar bouw- en huurprijzen voor onze eigen mensen onbetaalbaar worden. Alleen het Vlaams Blok pleit resoluut tegen Brussel als hoofdstad van Europa. Voor het behoud van het karakter van Vlaams Brabant is het nog niet te laat. Maar het scheelt niet veel. De Vlaamse regering moet in Vlaams Brabant tot een dringende sociale woonpolitiek verplicht worden die resoluut voorrang geeft aan de eigen Vlaamse mensen.  De Nederlanden. Vlaamse onafhankelijkheid is geen eindpunt. De staten Nederland en Vlaanderen moeten via een netwerk van verdragen een verdere integratie nastreven. Zo wordt, om één voorbeeld aan te stippen, Vlaanderen door zijn onafhankelijkheid bevrijd van de Spitaels-diktaten die kortelings nog Zaventem verhinderden samen te gaan met KLM om het te koppelen aan Air France. In een éénwordend Europa zijn er naast de positieve elementen echter ook grote gevaren voor de naar het getal kleine volken, talen en culturen. De verdediging van onze taal en cultuur, gezamenlijk door Vlaanderen en Nederland, is een noodzaak om als volk tussen Berlijn en Parijs overeind te blijven enerzijds en om anderzijds de dreigende verengelsing af te weren. De wenselijke en noodzakelijke integratie, leidend naar een confederatie, ook dit is geen eindpunt, doet vanzelfsprekend geen afbreuk aan de plicht van het onafhankelijke Vlaanderen zich te beschermen tegen mogelijke invloeden van het linkse en bekrompen politiek en cultureel klimaat in het Noorden en tegen alle mogelijke verloederingsverschijnselen als abortus, drugs en criminaliteit.  Amnestie. Na de twee wereldoorlogen heeft de Belgische staat van de gelegenheid gebruik gemaakt om al wie uit Vlaams Nationalisme handelde te vervolgen met een genadeloze anti-Vlaamse repressie. Veel misdaden werden onder het mom van volkswoede aangewakkerd en toegedekt. Vrijwel alle politieke partijen in Vlaanderen vinden dat er zoals in de meeste beschaafde landen amnestie moet komen voor mensen die na de oorlog door deze primitieve en onmenselijke rechtspraak werden getroffen. De Franstaligen echter, wensen ze te handhaven uit haat en als symbool van hun macht. De Volksunie maakte van het amnestiethema een politieke eis tot wanneer zij in 1977 voor het eerst in een Belgische regering stapte. Toen was amnestie geen breekpunt meer. Ook bij de deelname aan Martens VIII was amnestie evenmin als welk ander nationalistisch thema ook (Brussel, faciliteiten) geen reden om uit de regering te blijven. Voor het Vlaams Blok blijft de amnestie-eis een wezenlijk onderdeel van zijn programma. Het is een middel om eindelijk een punt te zetten achter oorlog en naoorlog. Het is ook een middel om te komen tot verzoening tussen allen die van goeden wille waren en zijn. Daarbij blijft het een vanzelfsprekendheid dat amnestie geen historisch oordeel is, geen goed- of afkeuring inhoudt van het verleden. Dit laatste is taak voor de historici.  Het verraad van de VU-VVD: het tweede Egmontpact, erger dan het eerste. De belangrijkste Vlaamse toegevingen en nederlagen van de laatste staatshervorming waren slechts mogelijk omdat de VU-VVD voor de twee derde meerderheid zorgde. Zij is de hoofdschuldige van wat er gebeurd is. Na de Happartcrisis heeft zij een Belgische regering mogelijk gemaakt door andermaal haar eigen programma te verloochenen en te verraden. Zij heeft in ruil voor wat ministerposten en politieke benoemingen een rampzalige prijs betaald aan Vlaamse compromissen en nederlagen. Enkele weken voor het einde van de legislatuur heeft de VU-VVD met het verlaten van het zinkende schip een louter electoraal manoeuvre uitgevoerd. Op zichzelf ongeloofwaardig werd de leugenachtigheid van dit electorisme nog bevestigd door Hugo Schiltz die opnieuw openlijk pleit voor een nieuwe regeringsdeelname. Zo wordt de kiezer andermaal gewaarschuwd.  Onze voorstellen. Vlaanderen onafhankelijk niet Brussel als hoofdstad. In afwachting hiervan:  -   Geen toegevingen meer aan Franstaligen.  -   Afschaffing van de faciliteiten in Brabant en Limburg.  -   Geen overheveling van de Kijk- en Luistergelden.  -   Federalisering van de Sociale Zekerheid.  -   Amnestie.  -   Brussel geen Eurohoofdstad.  -   Een actieve Vlaamse woonpolitiek in Vlaams Brabant.  -   Een dynamische en agressieve politiek van de Vlaamse Executieve in     communautaire aangelegenheden in het algemeen en in het dossier     "Brusselse Rand" in het bijzonder.  -   Onmiddellijke toepassing van de resultaten van de volkstelling wat     de Vlaamse parlementaire mandaten betreft.  -   15 in plaats van 13 Europese zetels voor Vlaanderen.  -   Voorbereiding van de Heelnederlandse samenwerking op internationaal     vlak.  -   Actieve ondersteuning van cultuurpolitiek over de kunstmatige     Noord-Zuid grens heen.  -   In de Vlaamse Raad moet in het licht van de voorbereiding van de     Vlaamse onafhankelijkheid ook een voorranglijst van verdragen     opgesteld worden die met Rijksnederland zullen kunnen worden     afgesloten.  Vlaanderen Geen kolonisatiegebied voor vreemdelingen: Terugkeerbeleid.  Principes. Het aantal niet-Europese gastarbeiders, illegale vreemdelingen en zogezegde politieke vluchtelingen moet teruggedrongen worden. Hun massale aanwezigheid betekent dat assimilatie en integratie onmogelijk zijn. Wil Vlaanderen Vlaanderen blijven, moet het roer onmiddellijk omgeworpen worden. Een echte vreemdelingenstop is er nooit geweest. Niet alleen moet deze onmiddellijk doorgevoerd worden, doch een drastische vermindering van het aantal niet-Europese vreemdelingen is een primordiale vereiste. Te meer daar ontworteling leidt tot steeds grotere onveiligheid en criminaliteit. Het Vlaams Blok wil grote etnische confrontaties in de toekomst vermijden. Het Vlaams Blok wil tevens echte wederzijdse vreemdelingenhaat voorkomen. Daartoe is maar één mogelijkheid: het is een menselijke en ondersteunde maar kordate terugkeer van de overgrote meerderheid der hier aanwezige niet-Europese vreemdelingen naar hun herkomstlanden.  Illegalen en criminelen: onmiddellijke terugkeer. Voor illegale vreemdelingen en vreemdelingen die hier correctionele veroordelingen hebben opgelopen is een onmiddellijke terugkeer vereist. Het Vlaams Blok wil hier de toepassing van ondermeer het wetsvoorstel Annemans dat de onmiddellijke repatriëring organiseert van illegale vreemdelingen.  Politieke vluchtelingen: sanering van het statuut. Het Vlaams Blok is niet principieel gekant tegen de opvang van politieke vluchtelingen maar stelt samen met zovele anderen vast dat dat statuut totaal is uitgehold gedurende de laatste jaren. De zogeheten "vluchtelingen" die nu in steeds grotere hoeveelheden maandelijks ons land binnenkomen hebben in de meeste gevallen helemaal geen andere klachten dan dat zij in hun land niet zo rijkelijk kunnen leven als hier. Het is dan ook absurd dat wij ze zonder meer blijven verwelkomen. Het gaat immers om economische vluchtelingen uit de derde wereld, die meestal afkomstig zijn uit landen waar corrupte Afrikaanse tirannen of een of ander marxistisch bewind hun onkunde bewezen hebben. Als wij ze met zo grote sommen geld blijven bevoorraden, zal hun aantal blijven aanzwellen. Wij moeten hen ontraden hierheen te komen door hun voorgangers te laten merken dat wij slechts zeer uitzonderlijk politieke vluchtelingen opnemen en dan nog enkel indien het gaat om mensen met een Westerse cultuur. Het Vlaams Blok pleit immers voor het opvangen van politieke vluchtelingen in hun eigen cultuur, vnl. in buurlanden edm. Voorst moeten er maatregelen komen die de erkenning of niet erkenning moeten mogelijk maken (procedure en alles inbegrepen) binnen de drie maanden en een strenge inter-Europese controle van vluchtelingenstromen. Dit brengt mee dat de grote meerderheid van de zogezegde kandidaat politieke vluchtelingen zo snel mogelijk dient uitgewezen te worden.  Gastarbeid: ondersteund en kordaat terugkeerbeleid. Het probleem van de vreemdelingen wordt in Vlaanderen vooral veroorzaakt door de gastarbeiders. De grote politieke partijen hebben in de jaren vijftig, zestig en zeventig samen met mijnbaronnen, industrie en vakbonden onaanvaardbaar veel mensen uit derdewereldlanden naar hier gehaald om de loonkost kunstmatig laag te houden waarna een massa vreemdelingen uit eigen beweging volgde. Deze zelfde partijen zadelen nu onze eigen bevolking op met de etnische en culturele gevolgen van deze kunstmatige volksverhuizing. Grote groepen Turken, Marokkanen e.d.m. klitten nu samen in onze grootsteden. De jongeren van tweede en derde generatie zijn ontworteld en vormen een bestendige haard van ontevredenheid en criminaliteit. Geregeld komt het tot gewelddadige uitbarstingen, ondermeer wanneer politiediensten de drughandel van de jonge vreemdelingen pogen aan banden te leggen. Ondertussen pleit mevrouw D'Hondt van de CVP voor de integratie, al is allerminst duidelijk wat daarmee wordt bedoeld. Deze mensen zullen zich immers niet integreren. Daarvoor zijn zij te talrijk. Zij willen zichzelf blijven. D'Hondt en Co kondigen af dat stemmen voor het Vlaams Blok een (moderne) zonde is en voorts dat de vreemdelingen een verrijking vormen voor onze cultuur. Dat zulks echter geenszins het geval is kan men beluisteren bij de volksmensen in (de rand van) onze grootsteden maar ook in heel wat regionale kleinere steden. Vreemdelingen veranderen de wijk, in een niet gering aantal gevallen tot er van de Europese en Vlaamse eigenheid niets meer overblijft. De gastarbeiders zullen zich niet integreren. Vooreerst zijn zij in voldoende groten getale aanwezig om zich niet meer te moeten plooien en om in staat te zijn zich niet in maar naast de Europese cultuur te ontwikkelen. Voorts verbiedt ook hun meestal islamitische godsdienst hun zich zomaar te integreren. Hun islamitische godsdienst is een vorm van identiteitsbevestiging in een naar hun oordeel vijandig Westen. Het Vlaams Blok heeft een volledig terugkeerplan klaar dat kordaat de overgrote meerderheid van deze mensen doet terugkeren naar hun oorspronglanden. Dit plan voorziet in een splitsing van de sociale zekerheid en de kapitalisatie van de bijdragen in een Fonds dat de terugkeer met huisvestings- en tewerkstellingsprojecten moet bevorderen. Ook voor de tweede en derde generatie geldt een terugkeer die tegelijk een nobele opdracht inhoudt ten bate van hun oorsprongcultuur. Over het terugkeerplan kan u meer lezen in diverse brochures van het Vlaams Blok.  Ontwikkelingshulp. Het Vlaams Blok wil een volledige heroriëntering van de ontwikkelingshulp. In plaats van deze te storten in bodemloze putten (zoals corrupte Afrikaanse regimes) zou hulp (enkele uitzonderingsgevallen van noodhulp niet te na gesproken) geheel moeten geïntegreerd worden in de genoemde terugkeerpolitiek. Op deze manier kan getracht worden in een zeer specifieke regio namelijk die derdewereldlanden waarvan wij hier een (te groot) aantal burgers herbergen, een even specifieke als nuttige investering te doen.  Onze voorstellen:  -   Erkenning van het principe dat politieke vluchtelingen in hun eigen     cultuur moeten opgevangen worden.  -   Onmiddellijke terugzending van politieke vluchtelingen indien de     toestand in hun land opgeklaard is.  -   Kandidaat politieke vluchtelingen (niet-erkend) hebben geen recht op     arbeid.  -   Procedure erkenning van politieke vluchtelingen: maximaal drie     maanden.  -   OCMW’s mogen geen steun meer geven aan illegale vreemdelingen.  -   Een betere controle op legaal verblijf van vreemdelingen en     onmiddellijke terugzending van illegalen.  -   Geen vrij verkeer na een niet-erkenning van een politieke     vluchteling.  -   Zware boetes voor werkgevers die illegalen tewerk stellen.  -   Terugkeerpolitiek voor legale niet-Europese vreemdelingen die de     overgrote meerderheid een toekomst geeft in eigen land.  -   Splitsing Sociale Zekerheid voor vreemdelingen.  -   Ontmoedigingspolitiek tav. het tewerkstellen en hier houden of     blijven van vreemdelingen (Afschaffing en of uitdoving van Sociale     Zekerheidsuitkeringen naarmate de terugkeerpolitiek op gang komt     e.d.m.).  De gezinspartij. Principes. Waar alle andere partijen de mond vol hebben van het gezin, is alleen het Vlaams Blok daarin consequent, met een volledig, radicaal en overzichtelijk programma. Het Vlaams Blok beschouwt het gezin, principieel gebouwd op huwelijk dat openstaat voor kinderen, als de stevigste grondslag van een evenwichtige samenleving. De cultuur- en waardenoverdracht op de kinderen kan er in de meest optimale omstandigheden gebeuren. Het Vlaams Blok bepleit een politiek die het gezin zijn onvervangbare plaats in onze samenleving laat en waar nodig teruggeeft.  Demografie. Het Vlaams Blok stelt vast dat er tijdens de jongste 20 jaar een sterke daling was van het aantal geboorten in Vlaanderen en heel Europa. Oorzaken daarvan zijn o.m. de ondermijning van huwelijk en gezin, individualisme en materialisme, en de volslagen afwezigheid van een beginselvaste toekomstvisie bij de traditionele politieke partijen. Om deze evolutie te keren is een geheel nieuwe gezinspolitiek nodig.  Onze voorstellen:  -   Gezinnen zullen geen belastingen betalen op de laagste schijf van     hun inkomsten, die overeenkomt met het leefminimum per persoon. Elk     kind ten laste komt overeen met de helft van dit leefminimum.     Concreet betekent dit een belastingvrije schaal van 230.000 fr. per     ouder en 115.000 fr. per kind. Dit kan voor een gemiddeld Vlaams     gezin (ouders + twee kinderen) een belastingsbesparing betekenen van     meer dan 100.000fr).  -   Verhoging van de kinderbijslagen. De uitkeringen voor kinderen van     werknemers en zelfstandigen moeten gelijkgeschakeld worden. De     verhoogde kinderbijslaguitkeringen voor invaliden en gepensioneerden     blijven behouden.  -   Het Vlaams Blok eist de uitkering van een opvoedersloon voor de     thuiswerkende ouder. Dit opvoedersloon dient afhankelijk te zijn van     het aantal kinderen en loopt op tot het bestaansminimum (230.000     fr.) voor de opvoeding van 3 (of meer) kinderen.  -   Vlaamse kinderrijke gezinnen moeten voorrang krijgen in de sociale     woningbouw en bij het toekennen van goedkopere hypotheken.  -   Voor de uitvoerige teksten en voorstellen (o.m. 26 slotresoluties)     verwijzen wij naar het boek over het Congres "Vlaams Blok, de     Gezinspartij" (uitgave NVI 1991).  Criminaliteit of veiligheid van de burger. Principes. Het Vlaams Blok wenst een harde aanpak van de criminaliteit. Deze harde politiek moet de veiligheid van de burger opnieuw gestalte geven.  De feiten. De criminaliteit stijgt onrustbarend van jaar tot jaar en de laatste jaren in versneld tempo. Beangstigend is vooral dat de "sector" diefstallen en misdrijven met geweld op personen zo snel in omvang toeneemt. Hiertegenover staat dat de politiediensten en de diensten van de criminaliteitsbestrijding steeds minder in staat zijn deze stijging op te vangen. Hun middelen verkleinen in plaats van te vergroten. Hun inkomen blijft beneden peil. Zeer dikwijls worden zij door onoordeelkundig klasseren van dossiers gedemotiveerd. Het Vlaams Blok wil een einde stellen aan de mentaliteit die door bepaalde zogezegde psychologen wordt gekweekt en volgens dewelke de crimineel als het ware per definitie 'slachtoffer is van de maatschappij`. Het aantal geregistreerde criminele feiten steeg luidens de Rijkswachtcijfers van 244.000 in 1984 naar 310.000 in 1990. De gehele criminaliteit stijgt met 10% per jaar en bepaalde sectoren zoals geweldmisdrijven en diefstal met meer dan 23%. Heel wat misdrijven worden trouwens niet aangegeven. Wie doet immers nog de moeite om een diefstal te melden als er toch geen hoop bestaat dat de schuldige gevonden, laat dan nog staan bestraft wordt? Een recent Rijkswachtrapport bewijst dat de criminaliteit bij niet-Europese vreemdelingen verhoudingsgewijs vier maal hoger is dan bij de eigen bevolking. Een op drie (33%) van de in de gevangenissen verblijvende criminelen is vreemdeling. Een afzonderlijk kapittel vormt de drugbestrijding. Het Vlaams Blok kiest voor de jeugd en dus voor de echte slachtoffers van deze zaak namelijk de verslaafden. In twee belangrijke wetsvoorstellen verzwaart het Vlaams Blok de straffen voor drughandelaren (tot en met de allerzwaarste straffen!), geeft de gebruiker een kans op een nieuw bestaan, en geeft de opsporingsdiensten de nodige wettelijke middelen om de drughandelaars snel aan te pakken.  Onze voorstellen:  -   Afschaffing van de wet Lejeune die de straffen zonder meer en bijna     automatisch vermindert.  -   Een herziening van het strafrecht teneinde bepaalde "moderne "     misdrijven zoals vandalisme e.d.m. zwaarder te bestraffen.  -   Betere uitrusting van Politie en Rijkswacht.  -   Een strenger vervolgingsbeleid bij vastgestelde misdrijven.  -   Uiterst strenge bestraffing van drughandelaren en soepeler     onderzoeksmogelijkheden inzake drughandel.  Dood of leven: weg abortus. Principes. Abortus is moord. De moord op een kind dat, indien het niet door een moederlijk en medische beslissing wordt ter dood veroordeeld, een mens is, uniek en onvervangbaar. Het Vlaams Blok eist een strenge vervolging inzake abortus. Abortus is een beschavingsziekte. Hij wordt beschouwd als een oplossing va een probleem, maar volgens ons kan geen enkel probleem van de ouders voldoende groot zijn om het kind dat zij hebben verwekt daarvoor te doden.  Liberalisering. Alsof er nog niet genoeg rampen over Vlaanderen kwamen, was Martens VIII dus ook de regering van de liberalisering van abortus. Door de lammenadigheid van de CVP zagen de andere partijen die een liberalisering rechtstreeks of onrechtstreeks voorstonden, hun kans schoon om hun wil door te zetten. In een ongelooflijke reeks van tactische blunders was de CVP op de duur de hoofdschuldige voor een van de meest verregaande abortuswetten van heel West-Europa. Onnodig er aan te herinneren dat ook nadien nog eens alle ministers (VU en CV incluis) de wet ondertekenden in de plaats van een tijdelijk buiten spel gezette Belgische koning die (niet zonder grond) meende dat deze wet tegen zijn geweten indruiste.  Onze voorstellen:  -   Herinvoering van de vroegere abortuswetgeving.  -   Alternatieven voor abortus bevorderen zoals pleegouderschap en     adoptie.  -   Het Vlaams Blok bepleit o.m. de hervorming van de adoptieprocedure     zodat op een veel eenvoudiger manier kinderen van ons eigen volk     kunnen geadopteerd worden door kinderloze echtparen.  -   Indien de toekomstige moeder met materiële problemen dient af te     rekenen, kunnen de kosten die met de zwangerschap gepaard gaan     verhaald worden op de gemeenschap.  -   Afschaffing van alle abortuscentra en vervanging door echte centra     voor zwangerschapsbegeleiding.  In kort bestek. Wat volgt zijn zeker geen minder belangrijke onderwerpen. Het Vlaams Blok heeft oog en belangstelling, moet oog en belangstelling hebben voor heel het maatschappelijk gebeuren. Wat vooraf gaat echter, onafhankelijkheid, vreemdelingenbeleid, gezin en abortus, criminaliteit en drugs, wensen wij als prioriteiten onder het oog van de kiezer te brengen en voor dit prioriteitenprogramma op zijn stem te rekenen. Nog eens, dit betekent geenszins een veronachtzaming of verwaarlozing van om het even welk thema, belangrijk voor de toekomst van ons volk. Als jonge en groeiende partij stapt het Vlaams Blok naar de verkiezingen met zijn volledig programma en met zijn bijzondere klemtonen. In zijn geheel een uniek programma, door geen andere partij voorgestaan. Het is in zijn geheel een programma van de moed en de waarheid.  Economie:  -   Het Vlaams Blok is voorstander van de vrije markteconomie. De staat     heeft tot taak om alle uitwassen te beteugelen.  -   Stimuleren van de kleine en middelgrote onderneming, nog steeds de     stevigste motor van de economie en grote werkverschaffer.  -   Betere bescherming van de middenstand tegen grote bedrijven,     ondermeer door vereenvoudiging van de administratieve formaliteiten     en steun aan jonge zelfstandigen.  -   Bescherming van de eigen Vlaamse landbouwers. Gegarandeerde prijzen     voor de waardevolle eigen productief. Doorbreken van de monopolies     in de landbouwsector.  -   Milieu- en kwaliteitsinvesteringen in de landbouw ondersteunen.  -   Waar het de doeltreffendheid ten goede komt, privatisering van     openbare sectoren.  -   Doorbreken van vakbondsmonopolies om tot echte ondernemingsraden te     komen.  -   Directe overheidssubsidies aan zieke bedrijven zijn te verwerpen.  -   Ontzuiling en depolitisering van de Sociale Zekerheid.  -   Meer steun voor wetenschappelijk onderzoek en onderwijs.  -   Voorrang voor Vlaamse mensen bij het zoeken naar een betrekking in     eigen streek.  -   Bestrijding van kapitaalvlucht.  -   Doortastende maatregelen tot afdoende vermindering van de     staatsschuld.    Armoedebestrijding:  -   Armoede is onduldbaar in een land dat nog maandelijks duizenden     vreemdelingen binnenlaat, voedt en huisvest.  -   Verhoging van het bestaansminimum, maar voorbehouden voor echte     behoeftigen van het eigen volk, in plaats van overtollige gelden     voor mensen die het niet altijd nodig hebben.  -   Toekenning van sociale woningen en huursubsidies alleen aan Vlaamse     mensen. Depolitisering van de toekenningsprocedure.  Senioren: gepensioneerd is niet uitgerangeerd:  -   Wie wil blijven werken na de pensioengerechtigde leeftijd mag dit.  -   Hervorming van de pensioenen, verhoging van de laagste pensioenen     onder meer voor zelfstandigen.  -   De overheid moet een echte keuzevrijheid tussen thuis blijven of     verblijf in een rusthuis financieel mogelijk maken.  Gehandicapten:  -   Behoud en verhoging van bijzondere kinderbijslagen.  -   Financiële en andere steunmaatregelen die de gehandicapten waar     mogelijk een eigen en autonoom bestaan waarborgen.  -   Overheidssteun voor personen die een gehandicapte thuis verzorgen.  -   Gelijkwaardige behandeling in de betrekking met de overheid, gaande     van toegang tot gebouwen tot aanwervingen.  -   In dit verband, maar niet alleen met betrekking tot de     gehandicaptenzorg moeten verpleging en thuisverpleging opnieuw     behandeld worden als nobele en eerbare beroepen, ook wat betreft de     loonbarema's.  Natuur en ruimtelijke ordening en verkeer:  -   Te schadelijke productiewijzen of producten verbieden.  -   Bevordering van groenaanleg (waar mogelijk herbebossing buiten de     agglomeraties, parken daarbinnen).  -   Productiewijzen en investeringen gunstig voor de omgeving fiscaal     belonen en prioritair behandelen in het beleid.  -   Milieuvervuiling meer strafrechtelijk behandelen, dus afstappen van     het huidige politiek manipuleerbare vergunningenstelsel.  -   Strikt toezicht op de naleving van de plannen van aanleg.  -   Aanmoedigen van stadsvernieuwing in plaats van verdere     verkavelingen.  -   Een beleid van verkeersveiligheid met meer aandacht voor fietsers en     voetgangers, naar Nederlands model.  -   Bevordering van het openbaar vervoer door betere dienstverlening.  Onderwijs en cultuur:  -   Herinvoering van het traditioneel onderwijs.  -   Meer aandacht voor de overdracht van traditionele maatschappelijke     waarden.  -   Vlaams, Nederlands en Europees cultuurbesef bijbrengen in plaats van     multiculturele dogma's.  -   Meer geschiedenisonderricht.  -   Meer lichamelijke opvoeding.  -   Weren van de linkse ondermijning van onderwijs en van     vakbondsbemoeienissen op school.  -   In afwachting van hun terugkeer naar de landen van herkomst,     afzonderlijk onderwijs voor islamitische vreemdelingen.  -   Consequente taalpolitiek ter bescherming van het Nederlands en tot     bestrijding van verfransings- of verengelsingsgevaren.  -   Positieve cultuurpolitiek welke de voorrang voor kwaliteitsproductie     van eigen bodem verenigt reet een ruime blik voor de Europese en     andere culturen.  -   Mediabeleid dat vrijheid verzoent met kwaliteit.  -   Prijzen- en subsidiepolitiek welke niet meer bepaald wordt door     politieke criteria, verzuiling en vriendjespolitiek doch alleen door     kwaliteit en waarde van het geschapen werk.  Buitenland:  -   Streven naar een gemeenschappelijke buitenlandse politiek van     Vlaanderen en Nederland.  -   Actieve cultuurpolitiek ter ondersteuning van het Nederlands in     Frans-Vlaanderen.  -   Streven naar een gemeenschappelijke Europese buitenlandse politiek.  -   Solidariteit met volken als het Kroatische die hun onafhankelijkheid     nastreven onder zware offers.  -   Vlaanderen sluit een cultureel verdrag met de Republiek van     Zuid-Afrika. Vlaanderen voert wat de Republiek van Zuid-Afrika     betreft een politiek van actieve steun tot het bereiken in die     "wereld in één land" van een stelsel dat alle volken, volksgroepen     en etnieën recht laat wedervaren en dat het blanke Afrikanervolk en     de Engelstalige volksgroep de waarborg biedt zich verder te kunnen     ontplooien.  Europa: eenheid in verscheidenheid:  -   Ook op Europees vlak strikte toepassing van het     subsidiariteitsbeginsel.  -   Afwijzing van het gelijkschavend eurocratisme.  -   Europese eenwording moet een waarborg worden voor de bescherming van     de volkeren met hun talen en culturen.  -   Opbouw van een eigen Europese defensiegemeenschap ter vervanging op     termijn van de Navo.  -   Europa moet militair, economisch en cultureel de sterkte ontwikkelen     die zijn vrede en vrijheid waarborgt.  -   Europa moet sterk en welvarend zijn: het is het enige middel om zijn     plichten ten opzichte van de Derde Wereld te vervullen.  -   Er moet een einde komen aan de Europese en internationale klopjacht     tegen de Republiek van Zuid-Afrika.  -   Verwerping van alle nationale en Europese schuld- en     schaamtecomplexen.  -   Europa geen kolonisatiegebied voor vreemdelingen: naast de nationale     ook een gemeenschappelijke Europese terugkeerpolitiek van de     niet-Europese vreemdelingen naar hun landen van herkomst.  Zuivere politiek:  -   Beperking van het aantal ministers.  -   Strenge beperking van de ministeriële kabinetten.  -   Einde van de vriendjespolitiek door wettelijke maatregelen ter     verhindering van politieke benoemingen.  -   Uitschakelen van ziekenfonds- en vakbondsmisbruiken, onder meer door     het verlenen van rechtspersoonlijkheid aan de vakbonden.  -   Streng onderzoek naar en bestraffing van mogelijke politieke,     syndicale en mutualistische schandalen.  -   Herwaardering van het openbaar ambt. Onttrekking aan politieke     invloeden.  
