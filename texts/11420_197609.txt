SOCIALA REFORMER   UTAN SOCIALISM.   Folkpartiet arbetar för ett samhälle som i viktiga avseenden skiljer sig från dagens:  -   Koncentrationen av makt och inflytande på få händer ska ersättas av     närdemokrati i samhälls- och arbetsliv.  -   Könsfördomar måste ersättas av jämställdhet mellan kvinnor och män.  -   Arbetslivet ska ta större hänsyn till individen.  -   Samhället ska ha resurser att erbjuda en mänsklig vård åt dem som     behöver.  -   Den snabba ökningen av energiförbrukningen bör ersättas av en     miljömedveten hushållning.  -   Solidariteten med jordens fattiga folk måste ta sig konkreta uttryck     i arbete för en ny ekonomisk världsordning.  I detta valmanifest redovisas ett antal konkreta krav som Folkpartiet arbetar för. Vi kommer att fortsätta att driva dem under nästa mandatperiod. I de allra flesta fall har kraven hittills stött på motstånd från ett eller flera av de andra partierna. Det är naturligt att ta upp de förslag som andra motsätter sig. För att förverkliga dem behöver vi ju ökat stöd från väljarna.  Manifestet redovisar inte de ståndpunkter om vilka det råder bred politisk enighet. Dit hör framförallt vårt lands neutrala utrikespolitik och värnet om den fulla sysselsättningen.  Manifestet hade kunnat göras avsevärt längre. Men de här kraven är tillräckliga för att visa: det behövs ett förstärkt liberalt inflytande i svensk politik.   För sociala reformer.  1.  JOBB ÅT ALLA SATSA PÅ HELA NÄRINGSLIVET. Stimulera investeringarna.     Lägg om den ensidiga näringspolitiken så att även mindre företag kan     överleva. Satsa på exporten för balans i våra utrikesaffärer.     Garantera arbete, utbildning eller praktik åt alla unga.  2.  TRYGGHET VID ARBETSLÖSHET. Arbetslöshetsförsäkring åt alla.  3.  RÄTTVISA ÅT KVINNORNA. Diskriminering av kvinnor måste upphöra. Lag     mot könsdiskriminering.  4.  FAMILJEPOLITIK FÖR JÄMSTÄLLDHET OCH VALFRIHET. Snabb utbyggnad av     daghem. Rätt till kortare arbetstid för småbarnsföräldrar med     ersättning för inkomstbortfallet. Vårdnadsbidrag som är obeskattat     och lika för varje barn.  5.  MÄNSKLIGARE SJUKVÅRD. Landstingen måste få resurser att bygga ut     långtidsvården, utöka hemsjukvården och anställa mer personal. Minst     20 000 nya platser i långtidsvården fram till 1985. Öka kraftigt     antalet platser i vårdutbildningen.  6.  HUSLÄKARE. Den öppna vården bör bygga på ett system med husläkare åt     alla. Människor ska kunna veta vart de ska vända sig när de blir     sjuka.  7.  BEKÄMPA ALKOHOLSKADORNA. Riksdagen bör anta ett samlat program för     att den ökande alkoholkonsumtionen ska kunna pressas tillbaka.     Stödet till ideella initiativ både i fråga om upplysning och     vårdinsatser bör byggas ut.  8.  ANPASSA ARBETSLIVET TILL MÄNNISKORNA. Bekämpa dåliga och farliga     arbetsmiljöer. Människor ska inte behöva få sin hälsa förstörd genom     gifter i jobbet. Öka resurserna bl a med ett centralt laboratorium –     för att pröva och i tid stoppa kemiska ämnen som hotar hälsan.     Anpassa arbetsplatser, bostäder, offentliga platser och     transportmedel också till de handikappades behov.  9.  AKTIVITET OCH TRYGGHET FÖR DE ÄLDRE. Öka möjligheterna att stegvis     trappa ned yrkesverksamheten och arbeta vidare efter 65 för dem som     vill det. Pensionärerna ska få behålla mer av sina extrainkomster.     Utjämna skillnaden i pension mellan gifta och ogifta. Rättvisa åt     statspensionärerna.  10. BÄTTRE SKATTESYSTEM. Mildrade marginalskatter för människor med     vanliga inkomster det minskar inflationen. Inflationsskyddade     skatteskalor. Men inga skattesänkningar som drabbar omsorgen om de     svaga i samhället.  11. REGIONAL BALANS. En ny transportpolitik byggd på "trafik i     samverkan" där man tar bättre vara på trafikmedlens olika fördelar.     Satsa på järnvägarna nej till nedläggningspolitiken. Bygg ut     sysselsättningsstödet, så att regionalpolitiken mer direkt inriktas     på att stimulera fram jobb.  Mot maktkoncentration.  12. MOTVERKA BYRÅKRATISERINGEN. Kraftfulla insatser mot krångel,     blankettraseri och obegripligt myndighetsspråk. Förenkla     deklarationen för vanliga löntagare. Ökad rättssäkerhet.  13. MINSKA CENTRALSTYRNINGEN. Sprid makten från ämbetsverken. Låt     lärare, elever och föräldrar bestämma mer i skolan. Nej till     förstatligande av läromedelsproduktionen. Sprid beslutsrätten inom     vårdområdet till kommuner och landsting, personal och patienter.  14. DAGS FÖR VERKLIG ARBETSDEMOKRATI. Medbestämmande för de anställda i     företag och förvaltning. Ja till den nya arbetsrätten. Nej till     förstatligande och planhushållning. Ny aktiebolagslag.  15. LÖNTAGARNA BÖR FÅ LAGFÄST RÄTT TILL ANDEL I FÖRETAGENS     KAPITALBILDNING. Det skulle bl a leda till en jämnare     förmögenhetsfördelning. Systemet måste utformas så att det stärker     en decentraliserad ekonomi. Nej till meidnerfonderna som ersätter en     gammal maktkoncentration med en ny.  16. MOTVERKA SAMMANSLAGNINGARNA I NÄRINGSLIVET. Hårdare lagstiftning mot     monopol och karteller för att skydda konsumenterna. Begränsa     möjligheterna att använda de skattefria stiftelserna för     maktkoncentration. Avskaffa möjligheten att utan insyn befria från     reavinstskatt vid sammanläggningar av företag.  17. STOPPA UTSTAMPNINGEN AV SMÅFÖRETAG. Slopa den allmänna     arbetsgivaravgiften (löneskatten) för fem anställda i varje företag.     Se till att familjeföretagen klarar skatteproblemen vid     generationsskiften.  18. SE UPP MED MYGELEKONOMIN. Staten ska stifta lagar för företagens     verksamhet, inte delta i alla detaljbeslut. Nej till statliga och     kommunala representanter i bolagsstyrelserna.  19. MER DEMOKRATI I KOMMUNERNA. Direktvalda kommundelsråd. Rådgivande     folkomröstningar. Låt de folkvalda landstingen ta över uppgifter     från de statliga länsstyrelserna. Utökad boendedemokrati vidgade     möjligheter för boende att äga sina bostäder, stärk hyresgästernas     ställning lokalt, låt den enskilde hyresgästen bestämma mer över sin     bostad.  20. SATSA PÅ ETT LEVANDE FÖRENINGSLIV. Förbättra arbetsvillkoren för     ideella föreningar och samfund. Avdragsrätt för gåvor till ideella     och humanitära ändamål. Staten ska stödja folkrörelserna inte styra     dem.  21. ÖKAD MÅNGFALD I TIDNINGAR, RADIO OCH TV. Bryt radio-TV-monopolet.     Särskilda bolag för TV 1, TV 2 och ljudradion. Ge församlingar,     fackföreningar, byalag och andra frihet att starta lokala     radiosändare. Nej till reklam i radio och TV. Förbättra presstödet     och avskaffa skatten på tidningsannonser.  22. FRI- OCH RÄTTIGHETERNA SKA SKYDDAS I GRUNDLAG. Yttrandefrihet,     mötesfrihet och andra för vår demokrati avgörande friheter ska inte     kunna inskränkas över en natt med en rösts majoritet.  23. SKYDDA INDIVIDEN I DATASAMHÄLLET. Begränsa antalet centrala     personregister. Hårdare lagstiftning för att hindra att känsliga     uppgifter om den enskilde bollas mellan olika myndigheter. Ge facket     rätt att överklaga beslut om tillstånd för företag att inrätta     personregister på data.  24. NEJ TILL KOLLEKTIVANSLUTNING TILL POLITISKT PARTI. Varje människa     ska själv bestämma om han eller hon ska gå med i ett politiskt     parti. Facklig solidaritet politisk frihet.  Ansvar för framtiden.  25. SPARA ENERGI DET ENDA MILJÖVÄNLIGA. Det är nödvändigt att satsa     hårdare på sparande, t ex bättre isolering och energisnåla processer     i näringslivet. Energibeskattningen måste därför göras effektivare.     Mer forskning om alternativa energikällor. Inga nya kärnkraftverk     bör byggas, utöver dem det tidigare rått stor enighet om, innan mer     kunskap vunnits om säkerhetsfrågorna.  26. MOTARBETA MILJÖFÖRSTÖRINGEN. Skärpta reningskrav, t ex i fråga om     svavelutsläpp. Förbjud oljeutsläpp i Östersjön. Satsa på     återanvändning. Vidgade möjligheter att överklaga beslut om     miljöförstöring. Tillräckliga skäl för att exploatera Ranstad har     inte framkommit.  27. INTERNATIONELL SOLIDARITET. Ny ekonomisk världsordning – ökad     u-hjälp och motstånd mot importbegränsningar som drabbar u-länderna.  Sociala reformer utan socialism   Folkpartiet.  
