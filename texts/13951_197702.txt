1977  Den forældede skat  Meget var anderledes for 74 år siden, dengang Venstre indførte indkomstskatten med en højestesats på 2% pct; samfundet var stillestående og indkomstbegrebet brugbart som beskatningsgrundlag. De bredeste skuldre skulle bære de største byrder.  I dag betales næsten alle indkomstskatter af folk med jævne indtægter. De rige er forholdsvis få og har muligheder for at nedbringe deres skattebyrder.  Der er gjort talrige forsøg på at gøre indkomstskatten millimeterretfærdig, men resultatet er blot blevet, at man har forvildet sig længere og længere ind i en papirjungle af særregler og undtagelser.  Skattesystemet er havnet i et bureaukrati uden lige, hvor det ikke er usædvanligt, at almindelige mennesker må søge revisorbistand for at udfylde deres selvangivelse.  Desuden har indkomstskatten nået en sådan størrelse, at den reelt er blevet en skat på noget så samfundsnødvendigt som arbejde og virkelyst.  Det er på tide at erkende, at indkomstskatten hører hjemme på et museum - ikke i det moderne samfund.  Y  Nutidens problemer kan ikke løses med forældede metoder -  Kun Fremskridtspartiet har nytænkningen  Indkomstskatten stammer fra 1903 og er i dag lige så  uanvendelig i praksis som en skrivemaskine  fra århundredskiftet  Højere løn gennem lavere skat  Tingene hænger sammen:  Offentlige besparelser giver lavere skat.  Lavere skat giver mere i lønningsposen uden at skade eksporten. Øget eksport giver større beskæftigelse og bedre valutabalance. Derfor: Skattelettelser bekæmper arbejdsløsheden.  Lad os udrydde de fordummende udtalelser, som man hører gang på gang om, at den lavtlønnede har 27 kr. i timeløn. Det passer simpelthen ikke. Han har kun 17 kr. De 10 kr. er forsvundet til Kildeskattedirektoratet, før arbejdsmanden overhovedet ser sin lønpose.  Lønudgiften  Derimod er de 27 kr. jo den benhårde realitet, når landet arbejder for at få arbejdsløshed og valutagæld afskaffet. Både de 17 kr. til den ufaglærte og de 10 kr. til skattevæsenet skal med fuld vægt indregnes i priserne, når danske virksomheder skal dyste i konkurrence med tyske, japanske, schweiziske eller hvilke nationaliteter, konkurrenterne nu har i den pågældende branche.  Fulgte man den traditionelle måde og gav et løntillæg, der på papiret lød på 4 kr. i timen, skulle vareprisen forhøjes tilsvarende. Men lønnen for arbejdsmanden gik kun op med 2 kr. i timen og skatteposten med de andre 2 kr.  Skattelettelser  Får man først øjnene op for den omkostningsopdeling, bliver den naturlige konklusion, at lønforhøjelsen må gives ved, at skattetrækket bliver mindre. Fik vi pr. 1. marts 1977 en skattefri bundgrænse på 25.000 kr. som foreslået af Fremskridtspartiet, ville alle lønninger stige med 2,75 kr. i timen. Vel at mærke et udbetalt beløb af den størrelsesorden. Realværdien ville altså svare til, at man under det nuværende system forhøjede med 6 kr. i timen og altså fik de 27 kr. i lønudgift gjort til 33 kr. Nu kan arbejdsgiveren bevare de 27 kr., mens arbejdsmandens indtægt stiger fra 17 kr. til 19,75 kr.  Virkningerne  Har Danmark råd til det store merforbrug? Herpå er svaret, at et merforbrug ikke samfundsøkonomisk  2 FREMSKRIDT 1977-c  skader, når grundlaget er penge tjent i privat virksomhed. For en sådan gælder nemlig den jernhårde økonomiske lov, at der ikke kan udbetales mere i løn, end hvad produktionens salgspriser kan bære. Når dette er tilfældet, vil der være realøkonomisk dækning for de udbetalte penge. En tilsvarende sikkerhed har vi ikke, når det er det offentlige, det drejer sig om.  Besparelser  Det umiddelbare modstykke bliver, at det offentlige får nogle færre skattepenge i. kassen. 11977 ca. 9 milliarder kroner. Det tal bliver dog ikke det endelige. Store dele af lønforhøjelserne vil blive brugt til at købe varer, som er belagt med moms og punktafgifter, og den styrkede konkurrenceevne i dansk erhvervsliv giver en øget aktivitet. Herved mindskes statens udgifter på en halv milliard kroner månedlig til arbejdsløshedsunderstøttelse, og forbrugsindtægterne styrkes yderligere.  Kort sagt: samfundsøkonomien kommer ind i den gode spiral, hvor det går bedre og bedre dag for dag med den danske økonomi.  Råd til forbrug?  Det beløb, som til gengæld skulle spares på de offentlige budgetter, ville være ret beskedent. De samlede offentlige udgifter er som bekendt steget stejlt i den sidste snes år og er nu kommet op på godt 120 milliarder kroner for 1977. Med andre ord: for at gennemføre den skitserede løsning af lavtlønsproblemet skulle det offentlige alene spare nogle få procent af sine udgifter. Det kan naturligvis lade sig gøre, uden at det på nogen måde går ud over de lavtlønnedes tilværelse. En af besparelserne følger i øvrigt af, at man bliver fri for den meningsløse administration, som er forbundet med at indkomstbeskatte folk, hvis indtjening ligger under eksistensminimum 25.000 kr.  Valgets årsag  Nogle gætter på, at Venstre provokerede valget frem Andre tror, at Socialdemokratiets venstrefløj fremtvang det.  Efter valget afsløres den egentlige årsag måske således:  Man turde kun øge skattetrykket lige efter et valg, og så måtte man jo se at få et.  Kun et stærkt Fremskridtsparti kan skaffe besparelser i stedet for flere skatter og afgifter.  Nytænkning  Socialdemokratiet og de medansvarlige partier har kørt landet i sænk. - Kun Fremskridtspartiet har en præcis og virkningsfuld redningsplan  Anker Jørgensens to regeringsår har ført Danmark til katastrofens rand.  Arbejdsløsheden har bidt sig fast. Den stadig øgede valutagældsætning skaber enorme problemer, som de hidtidige regeringspartier blot vil vælte over på vore børn og børnebørn. Heinesens sidste bedrift blev et statsunderskud på 16,6 milliarder kr. Uretfærdighederne mod pensionisterne fik regeringen intet gjort ved. Skole og undervisningsvæsen blev yderligere forringet. Fjernsyn og radio udviklede sig alt andet end tilfredsstillende.  Gennemføres den 16. almindelige ejendomsvurdering med fordobling af skattegrundlaget for nye boliger og erhvervsejendomme, kastes benzindunke på det inflationsbål, som allerede har forvoldt så mange ulykker.  Medskyldige  Når dette misregereri har kunnet gennemføres, skyldes det først og fremmest, at partiet Venstre var afgørende for det landsskadelige septemberforlig. Mere end noget andet har det bidraget til landets ulykker i de seneste år.  Men heller ikke skal det glemmes, at Det konservative Folkepartis væbnergerning holdt regeringen ved magten et halvt år længere end nødvendigt. I dette halve år er landets forhold blevet alvorligt forværret.  Nu er vi trætte af alt det kævleri, som bare skubber problemerne foran sig og derved gør dem større og større. Enhver, som har øjne at se med, må konstatere, at den gamle politik ikke duer. En stemme på Socialdemokratiet eller på dets støttepartier er en stemme for en politisk handlemåde, som kaster landet helt ned i afgrunden.  Der må en ny politik til. Den får vi kun ved at samles om Fremskridtspartiet og mest muligt styrke Z-planen.  Usandheder  Socialdemokratiet og Venstre har i de sidste måneder kørt en hetz-kampagne mod det tredje af landets store partier. Kampagnen har fra ende til anden været præget af fordrejninger og forvanskninger. Fremskridtspartiet har aldrig støttet et eneste asocialt eller arbejderfjendsk forslag. Der foreligger klar dokumentation for, at fremskridtsprogrammet sætter hjulene i gang, så arbejdsløshed, valutagæld, statsunderskud, rekordskattetryk og ågerrente undgås.  Redningen  Fremskridtspartiet er det eneste parti, der har sat præcise tal på sit program i et nøje afstemt regnskab. De andre partier halter sig bare frem fra dag til dag efter de forhåndenværende søms principløshed.  Derfor er det dødsensfarligt for  Danmark at fortsætte på den hidtidige facon.  Kun et stærkt fremskridtsparti kan bringe de andre partier til den fornuft, som alt for længe har været savnet på Christiansborg.  Gammelpartierne må ikke mere kunne komme uden om at forhandle med og tage hensyn til de hundredetusindvis af Z-vælgere. Derfor må vi have nogle flere af dem.  Mogens Glistrup.  Z-planen  1. Arbejdspladserne må forkæles, så arbejdsløsheden kan afskaffes og de fornødne varer fremstilles til at afvikle valutagælden med. At begunstige dem, der knokler på, kræver bl.a.: a. Lønfremgangen gives gennem skattenedsættelse (25.000 kr. skattefrit bundfradrag med det samme, 60.000 kr. fra 1. januar 78). b. Kapitalvindingsskatten ophæves (den er underskudsgivende for  stat og kommuner). Alene derved skabes 30.000 nye arbejdspladser.  c. Sygelønsordningen overflyttes til staten. (5-ugers reglen fjernes). d. Erhvervslivet fritages for hoveriarbejdet med alskens papirsysler og læsning af uforståelige cirkulærer.  2. Pensionisternes kår forbedres. En minister eller professor får nu samme pension som otte lagerarbejdere eller otte købmænd tilsammen. Denne uretfærdighed afvikles straks, dog med den af Fremskridtspartiet udarbejdede overgangsordning, som ikke virker urimelig over for en eneste inden for det offentlige.  3. 16. almindelige ejendomsvurdering aflyses.  4. En fast holdning afløser den ødelæggelse af fiskerierhvervet med alle dets følgearbejdspladser (industrivognmænd osv.), som regeringens vattede eftergivenhedskurs i Bruxelles har lagt op til.  5. Straks efter valget afholdes fællesmøde mellem organisationer og politikere om ordning af arbejdsmarkedets forhold overensstemmende med det detaljerede forslag, som Fremskridtspartiet gang på gang har fremsat, men som de andre har forkastet i urimelig selvtillid til, at de nok selv kunne klare de dybt alvorlige problemer omkring løn- og arbejdsvilkår.  6. Lønningerne til ministre og folketingsmænd nedsættes med 10 pct., og dobbeltbetalingen til dem opgives, så de ikke kan få ministerpensioner eller løn som social ankechef eller jordlovsudvalgsformand, eller nogen som helst af de mangfoldige andre usunde benindtægter.  7. Sømandsskatten ophæves straks.  8. Arbejderbeskyttelsen gøres effektiv. Den må ikke drukne i den nye arbejdsmiljølovs papirbjerge.  FREMSKRIDT 1977-c 3  Regeringsmagt  En ny politik og indflydelse efter vælgergrundlag  Efter valget bliver hovedopgaven at skaffe et flertal for en ny politik. En politik, der kan hjælpe os væk fra det truende kaos, sådan at vi undgår 1) at blive sat under administration  af vore kreditorer,  2) at arbejdsløsheden stiger yderligere,  3) at vores gæld til udlandet bliver så stor, at vi skal gennem 15 magre år for at komme ud af den,  4) at overenskomstsituationen resulterer i vilde strejker og dermed milliardtab i vores produktion.  For at undgå disse og mange andre ulykker er det nødvendigt at FRP samler et flertal om en ny politik, hvis hovedindhold bør være følgende:  Reallønsfremgang  A. Reallønsfremgang kan kun ske gennem skattelettelser. Derved opnår vi, at omkostningsniveauet over en toårig periode bliver mindst 20 lavere, end hvis man følger augustforliget.  Tæring efter næring  B. Vi må sætte tæring efter næring. Det gøres ikke ved at nedsætte privatforbruget, men ved at nedsætte det offentliges forbrug. Offentligt forbrug er mere skadeligt for betalingsbalancen end privat forbrug.  Flere arbejdspladser  C. For hurtigt at skaffe 100.000 nye arbejdspladser skal sygedagpengeåget overføres til det offentlige, og kapitalvindingsskatten afskaffes.  Flertalsmulighed  Der KAN skabes et flertal for en sådan politik. Et flertal bestående af partierne V. C. Q. M. og Z. Disse partier havde flertal i det gamle folketing, men partiet Venstre forhindrede, at flertallet kunne bruges.  Venstre gjorde det, da man forsøgte at danne V.C.Q.M.-regeringen. De sagde til FRP: I kan ikke få nogen som helst indflydelse, I kan allernådigst få lov til at stemme for vore forslag. Både de konservative, de kristelige og Centrum-Demokraterne  4 FREMSKRIDT 1977-c  var villige til at give FRP indrømmelser, men Venstre sagde nej.  Vi har igennem de to år, det gamle folketing har siddet, utallige gange kunnet forhandle os til rette med C., Q. og M.-partierne. Hver gang har Venstre forhindret, at dette flertal blev dannet.  Hvis Venstre ikke havde været så umulig at samarbejde med, ville Danmarks Radios monopol have været brudt. Narkolovgivningen ville have været bedre. Kapitalvindingsskatten langt mildere. Vi ville have haft en fornuftigere journalistskole, ligesom en lang række andre ting ville have været bedre og fornuftigere.  I det nye folketing, hvor FRP er blevet væsentligt styrket - forhåbentlig op til omkring 40 mandater - vil Venstre ikke længere turde ødelægge mulighederne for den nødvendige politik. I et sådant folketing vil Venstre være tvunget til at af  lægge sin hovmodige, arrogante og samarbejdsuvenlige facon. Venstre må erkende, at FRP skal have indflydelse efter sit vælgergrundlag. I det nye folketing vil der derfor kunne føres en fornuftigere politik til gavn for Danmark.  Svend Andersen, MF.  Fra mund til mund -  fra A til Z  A: "Hvorfor rejser alle danskere til Tyskland og køber ind?"  Z: "Fordi det er billigere i Tyskland."  A: "Hvorfor kan man for 10 DM (25 kr.) i en tysk butik købe varer som koster 30 kr. her i landet?"  Z: "Fordi skattetrykket i Tyskland er lavere end i Danmark. Af varen til 30 kr. i den danske butik er de 16 kr. skat. I Tyskland betales kun 9 kr. i skat for hver gang der sælges for 25 kr."  A: "Men skatten betales jo til staten og ikke til købmanden."  Z: "Nej, det er forkert. Skatten kan kun komme et sted fra. Nemlig fra produktionen, og den må derfor betales, når produktionen sælges. Virksomhedernes største omkostning er den månedlige check til kildeskattedirektoratet. Blev den mindre, og varernes priser nedsættes tilsvarende, blev der råd til præcis de samme udgifter til lønninger, råvarekøb, investeringer o.s.v."  A: "Men hvorfor sætter regeringen så ikke skatten ned?"  Z: "Regeringen arbejder tværtimod med at sætte skatten op. Vi har hørt om afgift på energi, vand, sommerferie, benzin og meget mere. Efter valget kommer flere forslag, hvis man kan komme uden om Fremskridtspartiet."  A: "Du vil da ikke sige, at Anker Jørgensen og Hartling er onde mennesker?"  Z: "Nej, men de tvinges til det, fordi de ikke holder igen på statens og kommunernes udgifter. De kommer endda til at stige meget stærkt i de kommende år, når der skal betales renter og afdrag på al den megen gæld, Knud Heinesen laver i udlandet og herhjemme. I år vil han lave et statsunderskud på over 12.000 kr. pr. person, hvis man deler det ligeligt ud på dem, som arbejder i private virksomheder, ejerne iberegnet."  FREMSKRIDTSPARTIET ØNSKER  Bedre folkepension  52.000 kr. årligt for ægtepar  26.000 kr. årligt for enlige  Dertil kommer skattefri indtægtsmulighed på yderligere 34.000 kr. - Evt. formue kan bevares og giver ikke nedslag i folkepensionen.  Fremskridtspartiets forslag om at forhøje folkepensionen hører sammen med forslaget om en skattefri bundgrænse på 60.000 kr. Derfor får man lov til selv at beholde hele folkepensionen - d.v.s. de 26.000 kr. til enlige og 52.000 kr. pr. ægtepar, - uden at man vil nedsætte de andre tilskud til pensionister som f. eks. boligsikring, medicin og meget andet med en eneste krone.  Bi-indtægter  Det står også enhver frit for at have andre indtægter f. eks. fra selvpension eller arbejde. Dette vil ikke berøre folkepensionen og sådanne indtægter indgår sammen med folkepensionen i de 60.000 kr. skattefrit - for hver. Beløb udover de 60.000 kr. beskattes med 50 %.  For mange er overgangen fra erhvervsaktivitet til pension brat og kan føles urimelig. Fremskridtspartiets forslag løser dette problem. Den enkelte kan selv bestemme sin livsrytme.  Forblive i egen bolig  En del dagblade har i sommer behandlet problemerne - og urimelighederne som det nuværende system med  fører - omkring ældres hospitalsindlæggelse, hvorved folkepensionen blev fjernet med det resultat, at boligen ikke kunne bevares og folkepensionisten efter endt hospitalsophold var tvunget til at flytte på plejehjem.  Fremskridtspartiets forslag sikrer, at boligen kan bevares og at man efter endt hospitalsophold kan flytte hjem til vante omgivelser.  For at udelukke enhver misforståelse. Fremskridtspartiet har aldrig haft i tankerne - endsige foreslået - at pensionister - eller andre - skal betale for hospitalsophold.  Bedre hjemmehjælp  Jo længere man kan undgå at komme på plejehjem, jo bedre vil det føles for de fleste. Derfor ønsker Fremskridtspartiet at give øget mulighed for hjemmehjælp.  Sort samvittighed  Vore politiske modstandere har gang på gang påstået, at Fremskridtspartiet S er asocialt og socialt uansvarligt. Hver gang er påstandene blevet gendrevet som fordrejninger og usandheder, der kun skal dække over deres egen sorte samvittighed. De har nemlig selv svigtet folkepensionisterne og brugt pengene til forkerte ting, f. eks. høje pensioner til offentligt ansatte.  Retfærdig pension  Fremskridtspartiet går derimod ind for en retfærdig pension: Ens offentlig pension til alle, uanset om man har været beskæftiget i toldvæsenet eller på en maskinfabrik. Hvis folk derudover ønsker en ekstrapension, må de selv bekoste den i de aktive år.  De gamle partier har svigtet de ældre borgere.  FREMSKRIDT 1977-c 5  De erjo enig med os ":  MÅ KUN BENYTTES PÅ  AT de gamle partier ikke kan klare opgaven  AT lønfremgangen skal komme fra 25.000 kr. skattefrit bundfradrag med det samme  AT de trafiksikre knallerter ikke skal forbydes AT fiskerne skal have lov at fiske AT fjernsyn og radio skal være for os alle  AT lokalsygehusene bevares  AT der skal være orden og ansvarlighed i skolerne AT man må være i sommerhuset - også om vinteren  AT de værdiløse spillemønter skal væk fra jackpotautomaterne AT tipsoverskuddet fuldt ud skal gå til idrætsformål AT fisk til menneskeføde ikke må Ødelægges AT de åndssvage ikke må lide under statsbesparelser AT knallertfarten skal ned til 30 km igen  AT forældremyndigheden styrkes så Birgitte- og Lemvig-sager  undgås  AT pensionen skal være ens for alle  AT grammofonpladebiblioteker ikke må skatteyder-betales AT adoptioner skal lettes  AT tilbudspligten skal væk AT arveafgifterne saneres  AT Christiania afvikles  AT vi igen skal have friske æg  AT Roskilde Universitetscenter nedlægges AT By- og landzoneloven ophæves  AT Statens Kundstfond stoppes  AT skilsmisser ikke skal være juridisk langtrækkeri  AT vi har råd til skattelettelser, hvis vi nedsætter det offentliges  overforbrug  AT unge ikke skal tvinges til at betale til politiske partier, heller ikke gennem fagforeningskontingenter AT folkepensionen straks forhøjes  AT kapitalvindingsskatten fjernes AT søfolk skal have Tv-bånd  AT Sønderjyllands fremskudte dige skal bygges nu  AT medhjælpende ægtefæller skal ligedele skatteindtægten AT politikernes vellønnede ben afskaffes  AT arbejderbeskyttelsen ikke må reduceres til en papirtiger  AT børn kan passes af andre end eksaminerede børnehavepædagoge  AT erhvervsfolks statshoveri er samfundsskadeligt AT det skal kunne betale sig at arbejde  AT 16. ejendomsvurdering aflyses  AT ministres og folketingsmedlemmers løn nedsættes med 10%  AT Storstrømsbroen skal gå over Masnedø  AT Danmark ikke skal blande sig i styret af fjerne lande  AT børnene skal lære noget i skolen  AT det er usømmeligt at tvinge folk til at betale for Solvognen via skattebilletten  Ikke mere til grin for egne penge.  Vi skal beholde vor egen løn.  Ned med skatten.  SÆT X V D  Fremskridtspartiet.
