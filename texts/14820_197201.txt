VETOAMME  SUOMEN KANSAAN    EHDOTTOMAT TAVOITTEEMME MAAN JA KANSAN PARHAAKSI   jos saamme kansalta riittävän tuen tammivaaleissa  OIKEUDENMUKAINEN TULONJAKO  Suomi on kansantulon perusteella maailman rikkaimpia maita. Kansan ansiotaso on kuitenkin alhainen. Kaikkien väestöpiirien taloudelliset oikeudet vain kasvavat. Perusvirheet jäytävät. Korjaukset ovat välttämättömiä ja kasvanut kansantulomme on jaettava uudelleen yhä oikeudenmukaisesti. Kansan ansioita on rehellisestä työstä ja yrittämisestä huomattavasti parannettava olipa elinkeinon ala mikä tahansa.  YRITTÄMINEN KUNNIAAN  Yrittäjät antavat kansalle työtä. Terve kansanvalta nojaa laajenevaan monipuoliseen pienyritteliäisyyteen. SMP puolustaa yrittämistä ja kunnioittaa tuottavaa työtä.  UUSI MAASEUDUN PELASTUS  Perhe- ja pienviljelmien tuhoamiselle on saatava sulku. Suurtilat ja kolhoosit eivät ole Suomen kansan tahdon mukaisia. Perhe- ja pienviljelmien toimeentulo on turvattava esim. korottamalla maidon tuottajahintaa vähintään 15 penniä litra. Tämä kaikki on mahdollista nostamatta kuluttajahintoja. Kehitysalueiden köyhdyttäminen on lopetettava. Autio maaseutu on valtakunnallinen onnettomuus.  JATKUVA TYÖLLISYYS  Pysymme vaalilupauksessamme, että maastamme voidaan poistaa työn ja toimeentulon puute kolmessa kuukaudessa. Jokainen ulkomaille ja myös Ruotsiin muuttanut saa työpaikan kotimaasta. Tue jo tämän vuoksi SMP:n kasvavaa voimaa.  ASUNTOTUOTANNON VIRHELINJA KORJATTAVA  Asuntopula on kansallinen häpeä. Jokaiselle voidaan taata kunnollinen asunto luopumalla gryndereiden ja sosialisoidun rakentamisen yhteislinjasta. Omakotitalo ja omistettu koti on parempi kuin vuokratalous. Pientalosuunta on tulevaisuuden linja. Vuoden säästämisellä on päästävä kiinni omaan asuntoon.  UUSI SOSIAALITURVA  Jokaisella on oikeus turvattuun vanhuuteen sekä kunnolliseen toimeentuloon sairauden, invaliditeetin, työttömyyden tai onnettomuuden sattuessakin. Kaikkia peruseläkkeitä on huomattavasti korotettava niin veteraaneja ja invalideja unohtamatta. Suurille eläkkeille on säädettävä katto. Sosiaaliturvan on oltava aukottoman. Sairaus- ja äitiyspäivärahan tulee olla vähintään 15 markkaa.  UUSI RYHTI  Eduskunnan suuri kavallusväärinkäytös on tutkittava perin pohjin kaikki syylliset ja asiaan sekaantuneet on asetettava edesvastuuseen ja korvausvelvollisiksi vanhojen puolueiden johtavia poliitikkoja myöten. Vaalit ratkaisevat, onko laki kaikille sama.  SMP HALLITUKSEEN VASTUUSEEN  MEITÄ EI VOIDA ENÄÄ SYRJÄYTTÄÄ, JOS SAAMME YLI 25 KANSANEDUSTAJAA.  ANTAKAA MEILLE MAHDOLLISUUS NAYTTÄÄ MIHIN PYSTYMME  Vain SMP:n voima hallituksessa voi aikaansaada talouspolitiikan myös sen kansan parhaaksi.
