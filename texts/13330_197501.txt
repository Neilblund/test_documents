Har De et spørgsmål til Centrum-Demokraterne? De kan ringe og få svar på telefon (01) 3910 76 via vor automatiske telefonsvarer  "Hvad vil I gøre?"  Sådan lyder vælgernes spørgsmål i disse dage til de politiske partiers repræsentanter.  Centrum-Demokraterne ønsker at svare ærligt: vi har ingen patentløsning.  Den ny stil  Stillet overfor så alvorlige problemer som arbejdsløshed, inflation og valutaunderskud, finder vi det rigtigt at sige til vælgerne, at der ikke findes nogen simpel og enkel løsning. Der kræves kortsigtede og langsigtede foranstaltninger af mange slags.  Centrum-Demokraterne har fremlagt adskillige forslag - store og små - som alle tager sigte på at fremkalde en bedring af forholdene.  Men det hører til partiets ny stil, at vi netop vil understrege overfor vælgerne, at ingen planer eller >>helhedsløsninger<<,-hvor geniale de end anses for at være af deres ophavsmænd - i sig selv hjælper i fjerneste grad. Det er, hvad folketinget beslutter, der tæller, ikke partiernes kapløb om at komme med ideer og planer.  Det unødvendige valg  Ikke blot var det unødvendigt at udskrive valg. Det var tillige direkte skadeligt, fordi i forvejen besværlige forhandlinger derved gøres endnu besværligere.  Arbejdsløshed, inflation og valutaknaphed klares ikke ved, at partierne kommer med en masse ideer, og især ikke ved at de, som regeringspartiet, holder stædigt fast ved egne ideer. Centrum-Demokraterne har, som det er sket så ofte før, vist regeringen loyalitet, langt udover hvad den har fortjent. Partiet har sagt ja til at støtte regeringen i at gennemføre utraditionelle og sikkert upopulære indgreb.  Ubesvarede spørgsmål  Der kommer ingen alternative helhedsplaner fra Centrum-Demokraterne. Der foreligger allerede nu rigeligt med forslag og gode ideer fra regeringens, Centrum-Demokraternes og øvrige partiers side. Arbejdet med helhedsplanen kunne forlængst være i gang, ja, måske afsluttet. Vi ønsker en saglig behandling af dette stof ud fra spørgsmålet: kan forslagene fungere i praksis, og hvordan vil de virke på lidt længere sigt?  Det var disse spørgsmål, vi stillede til regeringens forslag om lønstop på det private arbejdsmarked. Ingen kan  Husk at lukke op for radioudsendelsen  søndag den 5. januar kl. 21-23  jo være tjent med, at en lønpause i 1975 fører til løneksplosion i 1976. Skulle regeringen ikke undersøge mulighederne for, at arbejdsmarkedets parter selv frivilligt nåede frem til samme resultat? Chancerne var ret gode, især hvis regeringen forinden havde gennemført lønpause for offentligt ansatte som foreslået af Centrum-Demokraterne.  Hvordan bliver forhandlingsatmosfæren?  Centrum-Demokraterne har i det forløbne år bevidst sat ind på at fremkalde en bedre ånd og tone i forholdet mellem partierne - og med ganske godt resultat.  De forlig, som regeringen bryster sig af vidt og bredt, er faktisk ikke bragt i stand af regeringen, men ved de mindre partiers intense forhandlingsindsats. Takket være CD og andre mindre partier blev der skabt forlig i situationer, hvor de større partier gav op og  nærmest nægtede at være i stue med hinanden.  Den bedre forhandlingsatmosfære, der således var frembragt ved måneders møje og besvær, har Hartlings regering sat over styr på en dag - ved at forsøge en art kup overfor de andre partier.  Folketinget må styrkes - og bruge sin styrke  Dette valg kommer blandt andet til at dreje sig om Folketingets rolle. Er det folketinget eller organisationerne, der skal bestemme den økonomiske politik?  Det skal folketinget. Centrum-Demokraterne har stor respekt for arbejdsmarkedets parter. Men de er udelukkende valgt til at varetage deres medlemmers interesser. Og de står kun til ansvar overfor deres medlemmer. Folketinget alene må bære ansvaret for hele Danmarks økonomi.  Men valget gælder også Folketingets rolle i forhold til regeringen. 1 1973 gik  XvedM  for en ny stil i dansk politik  Centrum-Demokraterne til valg på at få sprængt blokpolitikken. Det var den, der havde hovedansvaret for, at nødvendige indgreb ikke blev foretaget i tide og med fornøden kraft.  Nej til blokpolitik  Forrige valg viste, at vælgerne ikke ville tolerere denne gammeldags politiske stil, karakteriseret ved, at en blok - som opposition - ansvarsløst bekrigede alt, hvad den anden blok - i regeringsposition - fremlagde. Hvorefter de to blokke byttede plads og fortsatte deres uansvarlige kappestrid.  Det lykkedes at få sprængt blokpolitikken i folketinget. Regeringen Hartling har, for at nå resultater, været nødsaget til at samarbejde med flest mulige af Folketingets partier. CentrumDemokraterne har brugt de 14 mandater, vælgerne gav os, til at sørge for, at dette samarbejde fandt sted i midten af dansk politik.  Ja til centrumpolitik  Vi ønsker at fastholde regeringen på denne centrumpolitik. Den skal ikke have lov til at føre landet tilbage til tidligere tiders blokpolitik.  De gamle partier spåede: folketinget bliver uarbejdsdygtigt med de mange små partier. De tog fejl. Der er nået bedre forhandlingsresultater om vigtige spørgsmål end i mange tidligere folketing. De små partier har været med til at styrke folketinget og hindret blokpolitikken.  Regeringspartiet har ved sin optræden vist, at partiet har glemt de advarsler, der ved sidste valg blev givet af vælgerne.  Centrum-Demokraterne opfordrer vælgerne til at tage klar afstand fra blokpolitik. Det sker bedst ved at gøre de små partier i midten af dansk politik større. Det er dem, der skal sikre kommende forlig.  Centrumpolitik et folketing i samarbejde  ved liste den 9. januar
