իբրև ազգային ժողովրդավար սոցիալիստական և հեղափոխական կուսակցություն մշտապես պայքարել է հայ մարդու և հայության քաղաքական տնտեսական սոցիալմշակութային շահերի համար։
ՀՅ Դաշնակցության համար Հայաստանի անկախությունն ու ինքնիշխանությունը բացարձակ արժեք են։
Բարձրագույն արժեք են մարդը նրա արժանապատվությունն ու իրավունքները։
Հարկ է որ Հայաստանի քաղաքացին հավատա իր պետության իր և իր ընտանիքի վաղվա օրվան մասնակից դառնա այդ ապագայի կերտմանը։
Անհրաժեշտ է թռիչքաձև կայուն զարգացման նախադրյալներ ստեղծել թարմ շունչ հաղորդել հասարակական կյանքի բոլոր ոլորտներին։
ՀՅԴ նախընտրական ծրագիրը կառուցված է հետևողականության բարոյականության ու արդարության չափանիշներով։
Այն ուղղված է ապագային իսկ մեր հայացքը՝ երիտասարդներին։
Մեր նպատակն է հասարակական կյանքի բոլոր ասպարեզներում համակարգային փոփոխություններ իրականացնել և, առողջ ուժերի աջակցությամբ, կառուցել Ազատ քաղաքացիների Արդար երկիր։
Անկախության ձեռք բերումից հետո ձևավորված հասարակական, քաղաքական, տնտեսական իրողություններն այլևս ի զորու չեն ապահովել անհրաժեշտ առաջընթաց։
Ազատական գաղափարախոսության սխալ ընկալումը, դրա ծայրահեղ գործադրումը, սոցիալական պետության հիմնադրույթի անտեսումը, ազատ շուկայի կարգավորման գործում պետության դերի թերագնահատումը հանգեցրել են տնտեսական ներկա կարգին, երբ պետությունը կառավարում են ֆինանսատնտեսական մենաշնորհները։
Վատնելով զգալի միջոցներ և գործադրելով տնօրինած վարչական հսկայական պաշարը՝ օլիգարխիան պարբերաբար վերարտադրում է ինքն իրեն՝ արգելակելով քաղաքական համակարգի կայացումը, ազդելով հասարակության կենսագործունեության բոլոր ոլորտների վրա։
Այսօր հրամայական պահանջ է մեկտեղել բոլորիս ուժերը և մեր նախնիների երազանքին, մեզ ու մեր զավակներին արժանի պետություն կերտել։
Առ այդ, մեկնելով Հայաստանի և հայության առջև ծառացած արտաքին ու ներքին մարտահրավերներն ու սպառնալիքները հաղթահարելու անհրաժեշտությունից, Հայ Յեղափոխական Դաշնակցության 2012-2017 թվականների հիմնական նպատակներն են՝ շեշտակի կրճատել աղքատությունը և վերացնել չքավորությունը (յուրաքանչյուր քաղաքացու համար երաշխավորել կենսաապահովման նվազագույն բյուջեից ոչ ցածր եկամուտ),
կազմավորել միջին խավ,
ապահովել արժանավայել կյանքի պայմաններ,
ձևավորել կայուն զարգացող, մրցունակ տնտեսություն,
կառուցել ազգային ժողովրդավարական ժամանակակից պետություն և հաստատել ներկա մարտահրավերներին համարժեք ազգային պետական ուղեգիծ։
20122017 թվականների սոցիալտնտեսական քաղաքականության հիմնական խնդիրներն են՝ զբաղվածության ապահովումը,
տնտեսության մրցունակության բարձրացումը, արտահանման խրախուսումը,
արժանապատիվ վարձատրության համակարգի ներդրումը,
ժողովրդագրական իրավիճակի բարելավումը և աղքատության հաղթահարումը։
Սոցիալտնտեսական քաղաքաանության ամբողջական գործադրմամբ ՀՆԱ-ն կկրկնապատկվի, պետական բյուջեն՝ կեռապատկվի, կստեղծվի առնվազն 200 հազար նոր աշխատատեղ։
Կառավարության, համաշխարհային հայտնի ընկերությունների, Սփյուռքի խոշոր գործարարների հետ ուղղակի բանակցությունների միջոցով Հայաստանում կհիմնվեն արտահանման ուղղվածությամբ հզոր արտադրական ձեռնարկություններ։
Նման ընկերություններից յուրաքանչյուրի համար Ազգային ժողովի կողմից կընդունվեն հատուկ օրենքներ՝ պայմանների, պետական աջակցության, արտոնությունների և փոխադարձ պարտավորությունների վերաբերյալ։
Հայկական ապրանքների արտահանումը խրախուսելու նպատակով կներդրվի արտահանման վարկերի համակարգ՝ տարեկան հինգ տոկոս տոկոսաՒ դրույքով՝ հիմնվելով արտահանման մասին պայմանագրի և հաշիվապրանքագրի վրա։
Ապրանքների ներմուծումը Հայաստան կպայմանավորվի այդ երկրների կողմից Հայաստանից ապրանքների և ծառայությունների արտահանմամբ։
Յուրաքանչյուր դիվանագիտական ներկայացուցչության աշխատանքի գնահատման կարևորագույն չափորոշիչ կսահմանվի պատասխանատու տարածաշրջանում կամ երկրում Հայաստանից արտահանման ծավալների ավելացումը, հայկական կազմակերպությունների շահերի պաշտպանությունը, ինչպես նա և տվյալ երկրից դեպի Հայաստան ներդրումների աճը։
Պետության կողմից և միջոցներով կապահովվի արտահանման պոտենցիալ ունեցող ապրանքատեսակների սերտիֆիկացումը և գովազդը արտաքին շուկաներում։
Պետական մասնավոր համագործակցությամբ, բնապահպանական ժամանակակից պայմանների ապահովմամբ, կկառուցվեն մետալուրգիական գործարաններ՝ հանքանյութից վերջնական արտադրանք քողարկելու նպատակով։
Կցուցաբերվի աջակցություն ոչ մետաղական հանքանյութերի վերամշակման ոլորտի ձեռնարկություններին՝ ինովացիոն ծրագրերի մշակման, արտադրական և իրացման ցանցերի ստեղծման, ինչպես նաև գիտական արդյունքները արտադրական ոլորտ փոխանցող ենթակաոուցվածքներ ձևավորելու նպատակով։
Կվերագործարկվեն և կստեղծվեն խոշոր, կենցաղային և նուրբ օրգանական քիմիայի արդիական ձեռնարկություններ։
Կգործադրվի հակամենաշնորհային օրենսդրություն, կվերացվեն շուկաներ ազատ մուտք գործելու արհեստական սահմանափակումները։
Կընդունվի գնագցման (դեմպինգային) օրենսդրություն, կստեղծվի հակագնագցման (հակւսդեմպինգւսյին) միջգերատեսչական հանձնաժողով, որը կպւսշւո պւսնի տեղական արտադրողներին։
Կներդրվի առևտրական գործունեության (սուպերմարկետների և փոքր առևտրային օբյեկտների) հստակ կանոնակարգման համակարգ։
Երևան քաղաքից 30 կմ և ավելի հեռավորության վրա, 10ից ոչ պակաս աշխատատեղով արդյունաբերական և գյուղատնտեսական արտադրանքի վերամշակման ձեռնարկություններ հիմնելու դեպքում, պետական բյուջեի միջոցների հաշվին, կապահովվի դրանց անհրաժեշտ ենթակաոուցվածքների (էլեկտրամատակարարում, գազամատակարարում, ջրամատակարարում, ջրահեռացում և այլն) կառուցումը։
Փոքր և միջին ձեռնարկություններին այն ապրանքների արտադրության կազմակերպման նպատակով, որոնց ներմուծման ծավալները գերազանցում են հայրենական արտադրանքի ծավալները, կտրամադրվեն մինչև 50 մլն. դրամի չափով արտոնյալ վարկեր՝ ընդհուպ մինչև առաջին երկու տարվա վարկային տո կոսադրույքի ամբողջական սուբսիդավորում։
էթնո և էկո տուրիզմի զարգացման նպատակով մարզերում կկազմակերպվեն ուսումնական դասընթացներ, կմատուցվի անհատույց խորհրդատվություն, կստեղծվի փոքր հյուրանոցների ցանցում տեղերի ամրագրման բազմալեզու կւսյքէջ,
կտրամադրվեն արտոնյալ վարկեր՝ ընդհուպ մինչև առաջին երկու տարվա վարկային տոկոսադրույքի ամբողջական սուբսիդավորում։
Գրանցված գյուտերի կիրառման, ինչպես նաև նորարարությունների, գիտահետազոտական և փորձա– կոնստրուկտորական աշխատանքների կազմակերպման համար փոքր և միջին ձեռնարկություններին կտրամադրվեն արտոնյալ վարկեր մինչև 50 մլն դրամի չափով՝ ընդհուպ մինչև առաջին երկու տարվա վարկային տոկոսադրույքի ամբողջական սուբսիդավորում։
Թեթև արդյունաբերության զարգացումը կդիտարկվի ներկրվող մի շարք ապրանքների արտադրությունը Հայաստանում կազմակերպելու, զբաղվածություն (հատկապես՝ կանանց շրջանում) ապահովելու, պետական պատվերի շրջանակներում աջակցություն ցուցաբերելու, օտարերկրյա կազմակերպությունների հետ հնարավոր համագործակցության մեխանիզմներ ձևավորելու տեսանկյունից։
Լիցենզավորման վարչաիրավական կարգը կփոխարինվի քաղաքացիաիրավականով՝ լիցենզիա տվող մարմինը պատասխանատվություն կկրի լիցենզավորվողի գործունեության արդյունքների համար։
Կբացառվեն քաղաքացիների և իրավաբանական անձանց համար մասնավոր կազմակերպություններից ծառայություններ գնելու և դրանց դիմաց պարտադիր վճարումներ կատարելու հակասահմանադրական պահանջները։
Պետական աջակցությունը, ըստ տարածաշրջանների և անհրաժեշտության, կուղղվի գյուղատնտեսական նշանակության հողերի նպատակային օգտագործմանը, կարևոր պարենամթերքների ինքնաբավության մակարդակի բարձրացմանը, գոտիական մասնագիտացմանը, ձկնաբուծական, մեղվաբուծական, տեղական սերմնաբուծական և տոհմային տնտեսությունների, ինչպես նաև կոոպերացիաների զարգացմանը և անբարենպաստ բնակլիմայական գոտիներում գյուղատնտեսական արտադրության կազմակերպմանը։
Հողերի մշակման և տնտեսական շրջանառության մեջ ներգրավման աստիճանի բարձրացման նպատակով կվերանայվեն հողերի կադաստրային արժեքները, կխրախուսվեն դրանք մշակելուն ուղղված ծրագրերը՝ հատկապես սահմանամերձ, նախալեռնային և լեռնային տարածքներում։
Ամբողջությամբ կսուբսիդավորվեն գյուղացիական տնտեսությունների կողմից լիզինգային կարգով ձեռք բերված գյուղատնտեսական տեխնիկայի վարկային տոկոսադրույքները։
Կձևավորվեն կարևոր պարենային մթերքների (հացահատիկ, կաթ, միս) նվազագույն շահավետ գնով երաշխավորված իրացման և ինտերվենցիոն համակարգեր։
Գյուղատնտեսական արտադրանք արտադրողներին, տարաժամկետ վճարման պայմանով կտրամադրվեն բարձր մթերատու հատկանիշներ ունեցող էլի տային սերմեր ու տոհմային անասուններ։
Սուբսիդւսվորմւսն ընդհանուր ծավալը տարեկան կկազմի գյուղատնտեսության ոլորտի համախառն ներքին արդյունքի մինչև հինգ տոկոսը, իսկ ծրագրում ընդգրկված յուրաքանչյուր հեկտարի համար հատկացվող սուբսիդւսվորմւսն գումարը կկազմի 60 հազար դրամ։
Ընդհանուր առմամբ բյուջետւսյին տարեկան աջակցությունը ժամանակաշրջանի ավարտին կհասցվի մինչ 60 մլրդ դրամի (այժմ չի գերազանցում 15 միլիարդը)։
Խիստ հսկողություն կսահմանվի գյուղատնտեսության ոլորտում իրացվող վառելանյութերի, քսայուղերի և այլ նյութերի իրացման գների նկատմամբ։
Կփոխհատուցվեն նշված նյութերի գների բարձրացման հետևանքով գյուղացիական տնտեսությունների կրած վնասները։
Օրենսդրորեն կկանոնակարգվեն տնամերձերի, այգեգործական տնտեսությունների (ամառանոցային հողամասերի), ինչպես նաև գյուղատնտեսական կոոպերատիվն երի իրավահարաբերությունները։
Շեշտակիորեն կմեղմվեն գյուղատնտեսական վարկերի տրամադրման պայմանները, կսուբսիդավոր վեն վարկերի տոկոսադրույքները։
Կորստի նվազեցման և համակարգի կառավարման արդյունավետության բարձրացման շնորհիվ ոռոգման ջրի սակագինը կհասցվի 7 դրամի (այժմ 11 դրամ է)։
Հեռանկարում ունենալով երկրում միասնական տրանսպորտային համակարգի ձևավորման խնդիրը՝ Երևանում կստեղծվի միասնական տրանսպորտային համակարգ, որը կներառի մետրոն, ավտոբուսներն ու տրոլեյբուսները՝ միասնական փոխադրման փաստաթղթերով, արտոնությունների և բազմասակագնային վճարման սխեմաներով, միասնական ֆինանսական համակարգով ու կառավարմամբ։
Օրենքով կամրագրվի, որ գազի, էլեկտրաէներգիայի, ոռոգման և խմելու ջրի սակագները չեն բարձրանա առաջիկա 5 տարիներին, իսկ հետագա ցանկացած փոփոխություն կկապակցվի սպառողների եկամուտների հետ։
Համալիր ուսումնասիրությամբ կբացահայտվեն ներմուծվող գազի ակնհայտ ցածր կալորիականության և որակի պատճառները, կներդրվի սակագնային թափանցիկ ու հիմնավորված հաշվարկների համակարգ՝ բացառելով ներմուծման և իրացման գների 100% տարբերությունը։
Լայնածավալ ներդրումներ կիրականացվեն միջ համայնքային, ներհամայնքային և միջպետական ճանապարհների կառուցման, ոռոգման և խմելու ջրի, ինչպես նաև գազաֆիկացման հասանելիության ապահովման համար։
Բեռնատար ավտոտրանսպորտային փոխադրումների զարգացման, հայկական բեռնափոխադրողների շարժակազմի արդիականացման ու մրցունակության ապահովման նպատակով ժամանակակից մեծ բեռնատար ավտոտրանսպորտային միջոցների ներմուծման համար կսահմանվի արտոնյալ մաքսային և հարկային ռեժիմ։
Ցամաքային շրջափակման մեջ գտնվող հանրապետությունում տուրիզմի զարգացման, մարդկանց մատչելի տեղաշարժի ապահովման նպատակով կձեռնարկվեն ավիատոմսերի գների իջեցման համալիր միջոցառումներ։
Կվերանայվի եկամտահարկի սանդղակր, լայնորեն կկիրառվի պրոգրեսիվ հարկման համակարգր։
Եկամտահարկով հարկումից կազատվի նվազագույն աշխատավարձր։
Մի շարք ոլորտներում (այդ թվում՝ հանքարդյունաբերություն) կկիրառվի գերշահույթի հարկման լիարժեք քաղաքականություն։
Կներդրվի ռեզիդենտների կողմից օտարերկրյա պետություններում կատարված տեղաբաշխումներից ստացված եկամուտների հայտարարագրման և հարկման համակարգ։
Կվերանայվի ներկրվող թեթև մարդատար ավտոմեքենաների մաքսազերծման նոր համակարգր՝ ապահովելով նոր, ժամանակակից, տնտեսող, էկոլոգիապես մաքուր մեքենաների մատչելիությունր և 35 տարվա րնթացքում երկրի շարժակազմի ամբողջական արդիականացումդ։
Կվերանայվի գույքահարկի օրենսդրությունը, նոր համակարգը առավելագույնս կհամապատասխանեցվի ըստ արդարության գանձելու սկզբունքին, կսահմանվի շքեղության հարկ (պրոգրեսիվ գույքահարկով կհարկվի մեկ ընտանիքին 750 քառ. մետրից ավելի բնակտարածությունը)։
Կուսումնասիրվեն տարածքներում արտադրական հզորությունների ծավալները և կքննարկվի չաշխատող, ոչ արդյունավետ ձեռնարկությունների նկատմամբ հարկային ռեժիմը փոփոխելու հարցը։
Պետությունը ակտիվ դերակատարություն կստանձնի արտադրական հզորու–թյունների առավել արդյունավետ օգտագործման և աշխատատեղերի ստեղծման գործում։
Կվերանայվի մաքսային օրենսգիրքը, մաքսադրույքներն ու մաքսային խթանները կդառնան գործիք՝ ակտիվ արդյունաբերական քաղաքականության, ինչպես նաև արտահանմանն ուղղված հայրենական արտադրության ծավալների ընդլայնման համար։
Առողջությանը վնաս հասցնող ապրանքների և ծառայությունների նկատմամբ կներդրվեն հանրային առողջապահական ոլորտի ֆինանսավորման նպատակային հարկեր։
Սոցիալական պաշտպանության, էկոլոգիայի և կրթության ոլորտների հավելյալ ֆինանսավորման նպատակով կկազմակերպվեն պետական վիճակախաղեր (օրինակ, հաշմանդամների համար «Կարմիր խաչ»)՝ սահմանափակ կարողություններով անձանց ներգրավելով վիճակախաղերի տոմսերի վաճառքի կազմակերպման աշխատանքներում։
Կներդրվի ծրագրային բյուջետավորման և պետական ու համայնքային եռամյա և հնգամյա բյուջեների ամբողջական համակարգ։
Ազգային ժողովի կողմից կընդունվի պետական բյուջեի մուտքերի հավաքագրման, ծախսերի կատարման, ինչպես նաև օտարերկրյա պետություններից ու միջազգային կազմակերպություններից ներգրավված միջոցների օգտագործման արդյունավետության վերահսկման օրենսդրություն։
Ֆինանսական շուկայի միասնական կարգավորման իրավասությունը դուրս կբերվի Կենտրոնական բանկի վերահսկողության տիրույթից՝ տարանջատելով դրամավարկային քաղաքականության և ֆինանսական շուկայի կարգավորման գործառույթները։
Գնաճի թիրախ կսահմանվի միջին գնաճի ցուցանիշը, օրենքով կամրագրվի պատասխանատվություն Կենտրոնական բանկի և այլ մարմինների համար՝ գնաճի թիրախավորված ցուցանիշից 50% շեղվելու դեպքում։
Գնաճի թիրախների ապահովման համար կօգտագործվեն նաև մինչև մեկ տարվա ժամկետով բորսայական մեխանիզմներ։
Վարկային տոկոսադրույքները կլինեն 810 տոկոս միջակայքում, կվերանայվեն վարկային համակարգի տնտեսական նորմատիվները, կնվազեցվեն ներգրավված և տրամադրվող ֆինանսական միջոցների բանկային տոկոսադրույքների տարբերությունները, այլ պետություններից և միջազգային կազմակերպություններից ներգրավված նպատակային վարկային միջոցները առևտրային բանկերին և վարկային կազմակերպություններին կտրամադրվեն առանց հավելյալ տոկոսադրույքի։
Կմեծանա վարկերի տեսակարար կշիռը ՀՆԱում (հատկապես գյուղատնտեսության, արդյունաբերության և հիփոթեկային վարկավորման շուկայում)։
Կթույլատրվի ապահովագրական ընկերություններին, համապատասխան ապահովագրության դասի լիցենզիայի պարագայում, իրականացնել նաև այդ դասի վերաապահովագրություն՝ կիրառելով Եվրամիությունում ընդունված չափորոշիչները և նպաստելով վերաապահովագրության ֆոնդերի զգալի մասի ներդրմանը Հայաստանի տնտեսությունում։
Կվերանայվի ԱՊՊԱ սակագների մեթոդաբանությունը, ինչը թույլ կտա սակագները նվազեցնել առնվազն 10 հազար դրամով։
Կիրականացվեն փոքր բաժնետերերի իրավունքների պաշտպանության օրենսդրական և իրավակիրառական բարեփոխումներ։
Հայաստանի Հանրապետության քաղաքացիների ԽՍՀՄ խնայբանկի ավանդներն ամբողջությամբ կհաշվառվեն, կիրականացվի դրանց վերհաշվարկ ռուբլի/դոլար/դրամ փոխարկմամբ, դրանք կինդեքսավորվեն նախընթաց ողջ ժամանակահատվածի համար։
Ավանդային պարտավորությունները, ըստ տարեկան հատկացումների, ամբողջությամբ կկատարվեն՝ զուգակցվելով փոխհատուցման, ինչպես նաև հայրենական ապրանքերի (ծառայությունների) ձեռքբերման դիմաց որպես վճարման միջոց կիրառելու և տեղական արտադրությունը խրախուսելու ծրագրերի շրջանակներում։
Կիրականացվի բնակարանային ապահովման ամբողջական ռազմավարություն՝ թիրախ սահմա նելով յուրաքանչյուր տարի 56 հազար սոցիալական բնակարանների շինարարությունը։
Ռազմավարության ֆինանսավորման աղբյուրներ կհանդիսանան պետական միջոցները՝ 3040 տոկոս, կորպորացիաների միջոցները՝ 1020 տոկոս, քաղաքացիների միջոցները՝ 2040 տոկոս, համայնքային միջոցները՝ 5ից մինչև 20 տոկոս, բարեգործական միջոցները՝ մինչև 5 տոկոս։
Ըստ քաղաքացիների կարիքավորության ու եկամուտների աստիճանի, կգործադրվեն սոցիալական բնակարանի ամբողջական կամ համաֆինանսավորմամբ գնման կամ վարձակալության, ինչպես նաև հանրապետության համապատասխան տարածքներում տների կառուցման համար գույքային, հողային կամ նյութական աջակցության ծրագրեր։
Աղքատության շեմ կհամարվի կենսապահովման նվազագույն բյուջեի մեծությունը (2012թ. դրությամբ՝63.000 դրամ՝ ներկայիս 33.517 դրամի փոխարեն), կերաշխավորվի յուրաքանչյուր քաղաքացու դրանից ոչ ցածր եկամուտ ունենալու իրավունքը։
Կընդունվի երկրում աշխատավարձերի սահմանման միասնական ռազմավարություն, ինչը կապահովի աշխատանքի արտադրողականության աճ, միջին աշխատավարձերի տարբերակում ըստ տնտեսության առաջնահերթությունների, մասնագի տությունների և աշխատանքային փորձառության։
Կնվազեցվի եկամուտների և կենսամակարդակի տարբերությունը հասարակության աղքատ և հարուստ խավերի միջև։
Առաջնահերթության կարգով կբարձրացվեն ազգային անվտանգության, պաշտպանության, ոստիկանության, առողջապահության համակարգերի աշխատակիցների աշխատավարձերը։
Այդ ոլորտների միջին աշխատավարձը կկազմի երկրում առկա միջին աշխատավարձի քառապատիկից ոչ պակաս (շուրջ 500.000 դրամ)։
Հանրապետությունում նվազագույն ժամային աշխատավարձը կսահմանվի յուրաքանչյուր տարի՝ առաջիկա տարվա պետական բյուջեի նախագծի հետ միասին, տվյալ տարվա առաջին եռամսյակի միջին ժամային աշխատավարձի 50 տոկոսի չափով, սակայն ոչ պակաս կենսապահովման նվազագույն բյուջեից, որի աճը չպետք է պակաս լինի տարեկանգնաճի ցուցանիշից։
Համակարգի լիարժեք ներդրման դեպքում նվազագույն ամսական աշխատավարձը 2013 թվականին կկազմի մոտ 63 հազար դրամ (այժմ 32.500 դրամ է), իսկ նվազագույն ժամային աշխատավարձը 40 ժամյա աշխատանքային շաբաթի դեպքում՝ մոտ 400 դրամ (այժմ 196 դրամ է), 36 ժամյա աշխատանքային շաբաթի դեպքում՝ մոտ 440 դրամ (այժմ 218 դրամ է), 24 ժամյա աշխատանքային շաբաթի դեպքում՝ մոտ 670 դրամ (այժմ 326 դրամ է)։
Հանրային ծառայողների համար կսահմանվի աշխատավարձերի միասնական բազային դրույքաչափ՝ նվազագույն աշխատավարձի 120 տոկոսի չափով։
Համակարգի լիարժեք ներդրման դեպքում քաղաքացիական ծառայության բազային աշխատավարձը կկազմի մոտ 76 հազար դրամ (այժմ քաղաքացիական ծառայողների բազային աշխատավարձը 40.000 դրամ է)։
Կընդլայնվի և 5 անգամ կմեծանա հանրային ծառայության սոցիալական փաթեթը՝ ներառելով առողջապահության, մշակույթի, կրթության և գիտության ոլորտի բոլոր աշխատակիցներին։
Կվերանայվի կենսաթոշակային բարեփոխումների համակարգը՝ ապահովելով արդարացի և սերունդների համերաշխությունը երաշխավորող կենսաթոշակների վճարում։
Համակարգի լիարժեք ներդրման դեպքում միջին աշխատանքային կենսաթոշակը կկազմի մոտ 63 հազար դրամ (այժմ 31.255 դրամ է)։
Կվերանայվի կենսաթոշակային տարիքի լրանալու կապակցությամբ աշխատանքից ազատելու պահանջը, մի շարք պետական ծառայություններում(ոստիկանություն, քրեակատարողական, դատական ակտերի հարկադիր կատարման, ազգային անվտանգության ծառայություններ) թոշակավորման առավելագույն տարիքի ինստիտուտը։
Կփոխվի սահմանափակ կարողություններով անձանց նկատմամբ իրականացվող սոցիալական պաշտպանության քաղաքականությունը՝ հաշմանդամներին սոցիալական քաղաքականության օբյեկտից դարձնելով քաղաքականության սուբյեկտ։
Կապահովվի այս անձանց աշխատունակության վերականգնումն ու եկամտաստեղծ գործունեության մեջ լիարժեք ներգրավումը։
Նրանց համար կստեղծվի ինքնադրսևորման լիարժեք միջավայր։
Դրական փոփոխություն կարձանագրի տարեկան վերականգնվող (ներկայումս մոտ 1500) և առաջին անգամ հաշմանդամ ճանաչվող (մոտ 16.000) անձանց հարաբերակցությունը։
Սահմանափակ կարողություններ ունեցող հինգ և ավելի աշխատող ունեցող ձեռնարկություններին տվյալ անձանց համար վճարված եկամտահարկի գումարի հիսուն տոկոսի չափով կնվազեցվի շահութահարկի գումարը, իսկ եթե աշխատող հաշմանդամների թիվը աշխատավորական կոլեկտիվի 20 տոկոսը և ավելին է, բայց ոչ պակաս, քան 10 հոգի, ապա շահութահարկը կնվազեցվի կամ ձեռնարկությունը կսուբսիդա վորվի հաշմանդամ աշխատողների եկամտի դիմաց վճարվող եկամտահարկի գումարի 100 տոկոսի չափով։
Պետական ակտիվ մասնակցությամբ կվերականգնվեն խուլ ու համրերի ներգրավմամբ արտադրական միավորումները։
Կգործադրվի ժողովրդագրական ակտիվքաղա քականություն ուղղված ծնելիության մակարդակի բարձրացմանը, մահացության մակարդակի նվա–զեցմւսնը, կյանքի տևողության ավելացմանը, արտագաղթի կասեցմանն ու ներգաղթի խրախուսմանը։
Արդյունքում յուրաքանչյուր տարի բնակչության թվաքանակը կաճի միջինը 50.ՕՕՕ-ով։
Կսահմանվի մինչև 7 տարեկան երեխաների ամենամսյա նպաստ՝ առաջին երեխայի դեպքում՝20.000 դրամ, երկրորդ երեխայի դեպքում 25.000 դրամ, երրորդ երեխայի դեպքում՝ 40.000 դրամ, չորրորդ, հինգերորդ և հաջորդ երեխաների դեպքում՝60.000 դրամ։
Հինգ և ավելի երեխա ունեցող ընտանիքներին անհատույց կտրամադրվի բնակարան։
Կընդունվի օրենք, որի համաձայն մինչև երկու տարեկան երեխա խնամող չաշխատող կանանց համար այդ ժամանակահատվածը կհամարվի աշխատանքային ընդհանուր ստաժ։
Նախադպրոցական ուսումնական հաստատությունները կդառնան անվճար ամբողջ երկրի տարածքում, իսկ այդ հաստատությունների աշխատակիցների աշխատավարձը կկազմի միջինը 110 հազար դրամ։
Կներդրվի աշխատողների և սպառողների (հատկապես սննդամթերքի և վառելիքի որակի ապահովման հարցում) իրավունքների լիարժեք պաշտպանության ամբողջական համակարգ։
Ֆիզիկական կուլտուրայի և սպորտի ոլորտում կխրախուսվեն հայկական ավանդական մարզաձևերն ու մասսայական սպորտը, կխթանվեն մարզադպրոցների և ակումբների աշխատանքները, կբարելավվեն մարզիչների սոցիալական պայմանները,
օլիմպիական խաղերին, աշխարհի և Եվրոպայի առաջնություններին նախապատրաստվելու, հաջող մասնակցություն ապահովելու նպատակով ազգային հավաքականի թիմերը կապահովվեն ժամանակակից պայմաններով։
Օրենքով կարգելվի թույլտվությունների տրամւսդրումը Երևանի կենտրոնում բնակարանային շինարարություն իրականացնելու համար։
Բարեկարգման ենթակա տարածքները կվերակառուցվեն բացառապես հանրային տարածքների՝ այգիների, ջրավազանների և այլն։
Շինարարության բնականոն գործունեության ու զարգացման, ինչպես նաև շինանյութերի արտադրության ոլորտի աշխուժացում ապահովելու նպատակով կորդեգրվի գնողունակ պահանջարկով հիմնավորված բնակարանային շինարարություն՝ այն համակցելով սոցիալական բնակարանային ապահովման ռազմավարության հետ։
Մարզերի համաչափ զարգացման քաղաքականությունը կիրականացվի տարաբնակեցման հայեցակարգի հիման վրա՝ շինարարության հատվածի ռեսուրսները ուղղելով ենթակաոուցվածքների զարգացմանը և ամբողջ տնտեսության համար աճի նոր աղբյուրների ձևավորմանը, արտադրական և բնակարանային շինարարական գործունեության ծավալմանը մարզերում։
Տնտեսական նախագծերը կիրականացվեն բացառապես շրջակա միջավայրի վրա դրանց ազդեցության փորձաքննության և համապատասխան եզրակացության առկայության դեպքում, դրանց արդյունքները պետք է հասանելի լինեն հանրությանը։
Կներդրվի թափոնների և աղբի հետագա կուտակումները սահմանափակող ընթացակարգ։
Նոր թափոնների կուտակում կարող է իրականացվել միայն առկա թափոնների և աղբի համապատասխան կառավարման մեխանիզմների գործադրման դեպքում (վերամշակում, վնասազերծում, մեկուսացում, արտահանում և այլն)։
Կսահմանափակվի ժամանակակից էկոլոգիական նորմերին չհամապատասխանող տրանսպորտային միջոցների մուտքը Հայաստան։
Կխրախուսվի էլեկտրատրանսպորտի գործունեությունը,
կկառուցվեն մետրոյի նոր կայարաններ։
Կսահմանափակվի բեռնատար մեքենաների երթևեկությունը Երևանի մեծ կենտրոնում։
Կարգելվի քաղաքացիների առողջությանը վնաՒ սող և սահմանված նորմերի (աղմուկի, փոշու, արտանետումների) խախտումով աշխատող կազմակերպությունների գործունեությունը։
Կվերականգնվեն, կընդլայնվեն կանաչ տարածքները և ջրային ավազանները, հանրային զբոսայգիների քանակը և մակերեսը՝ զերծ պահելով դրանք առևտրային շահագործումից։
Աստիճանաբար կներդրվի առողջության պարտադիր ապահովագրության պետականկորպորատիվ վճարումների համակարգ, ընդ որում՝ ապահովագրական վճարի չափը կպայմանավորվի քաղաքացիների եկամտի չափով՝ աղքատության շեմից ցածր գտնվող քաղաքացիների, երեխաների, թոշակառուների, սոցիալապես խոցելի խմբերի համար ապահովագրական վճարները ամբողջությամբ կֆինանսավորվեն պետական բյուջեից, միջին եկամուտ ունեցող քաղաքացիների ապահովագրական վճարի մի մասը կհատուցվի պետական միջոցների հաշվին, հասարակության ապահով հատվածը կվճարի ապահովագրական վճարն ամբողջությամբ։
Մեկ անձի համար տարեկան առողջապահական ծախսը նվազագույնը կհասցվի 150.000 դրամի (այժմ չի գերազանցում 63.000 դրամը)։
Արտոնություններ կտրամադրվեն մարզերում և հեռավոր բնակավայրերում աշխատող բուժանձնա^կազմի անդամներին։
Կներդրվեն դեղերի և առողջապահական ծառայությունների գների պետական կարգավորման մեխանիզմներ։
Պետական վերահսկողություն և մասնակցություն կապահովվի դեղերի շուկայում։
Խստագույնս կվերահսկվի առողջապահական ծառայությունների մատուցման որակը ինչպես Երևանում, այնպես էլ մարզերում՝ ապահովելով համանման ծառայությունների մատուցում երկրի ցանկացած վայրում։
Պետական ֆինանսական հոսքերը հիմնականում կնպատակաուղղվեն դեպի պետական ենթակայության բուժհաստատություններ՝ կտրուկ բարելավելով վեր֊ ջիններիս նյութատեխնիկական բազան։
10 անգամ կաճի գիտության ոլորտի պետական ֆինանսավորումը հասցնելով ՀՆԱի 12%ին։
Ընդ որում գիտության բնագավառի յուրաքանչյուր տարվա ծախսերը նվազագույնը կաճեն տվյալ տարվա պետական բյուջեի եկամուտների կանխատեսվող աճից ոչ ցածր։
Կկարևորվի մշակութային քաղաքականության դերը՝ որպես երկրում իրականացվող բարեփոխումների, բարոյահոգեբանական մթնոլորտի առողջացման և ժամանակակից մրցունակ պետության գրավական։
Կմշակվեն մշակութային անվտանգության եռամյա և հնգամյա ռազմավարական ծրագրեր՝ ուղղված ազգային մշակույթի պահպանմանն ու համամարդկային հոգևոր արժեքներին հաղորդակցմանը։
Յուրաքանչյուր տարի կավելանան մշակույթի ոլորտի բյուջետային ֆինանսավորումն ու ներդրումները, կընդլայնվի հայ մշակույթի միջազգային ընդգրկ– վածությունը։
Միջազգային բակալավրիատի դիպլոմային ծրագիրը կթարգմանվի և կներդրվի ՀՀ կրթական համակարգում։
Կստեղծվեն թվանշային տեխնոլոգիաների հայացման համապատասխան կարելիություններ,
Կհիմնվի Մշակութային հիմնադրամ երիտասարդ տաղանդներին խրախուսելու, դեբյուտային ծրագրեր ֆինանսավորելու, արտերկրի մշակութային բարձրագույն հաստատություններում կրթությունը շարունակելու համար։
Կսահմանվեն հարկային արտոնություններ մշակույթի ոլորտում բարեգործությունը, ինչպես նաև գրա կանգեղարվեստական գործունեությունը խթանելու նպատակով։
Հանրային հեռուստաընկերությունը կապահովվի ամբողջական և լիարժեք ֆինանսավորմամբ, կարգելվի գովազդը հանրային հեռուստւսընկերու թյան եթերում։
Գեղարվեստական կրթության և դաստիարակության ոլորտի մանկավարժների աշխատավարձերը կմոտեցվեն հանրակրթության ոլորտի մանկավարժների միջին աշխատավարձին։
Յուրաքանչյուր երիտասարդ կունենա որակյալ կրթություն ստանալու, ստեղծագործելու, աշխատելու, բիզնեսով զբաղվելու և ինքնադրսևորվելու լիարժեք հնարավորություն։
Ուսումնական հաստատությունների կրթական ծրագրերը, մասնագիտությունների բաշխումը կկապակցվի տնտեսության կարիքներին և աշխատաշուկայի պահանջներին։
Մասնագիտական կողմնորոշման համակարգը լիարժեք կգործադրվի, որի պայմաններում յուրաքանչյուր երիտասարդ, օգտվելով այս համակարգից, կունենա անվճար մասնագիտական կրթության իրավունք և երաշխավորված աշխատանք։
Կապահովվի ուսման մատչելիությունը։
Կվերանայվեն կրթավճարները, ուսումնական հաստատություններում ուսման վճարի չափը կկապակցվի շահառուների եկամուտների, ինչպես նաև տրամադրվող կրթության որակի և գիտելիքի հետ։
Ամբողջությամբ կգործադրվի պարտադիր զինվորական ծառայությունն անցած երիտասարդների՝ ուսումնական հաստատություններում անվճար սովորելու ծրագիրը։
Ուսանողները կապահովվեն հանրակացարանով։
Ուսանողներին կընձեռվի մետրոպոլիտենի ծառայություններից զեղչով օգտվելու հնարավորություն (ամսական աբոնեմենտի տրամադրում՝ փոխադրավարձի 50 տոկոսի հաշվարկով)։
Ուսանողներին, ըստ առաջադիմության, կտրամադրվի կրթաթոշակ նվազագույն աշխատավարձի 50100 տոկոսի չափով։
Երեխաներ ունեցող ուսանողները կազատվեն ուսման վճարից։
Սոցիալական բնակարանային ապահովման ռազմավարության շրջանակներում երիտասարդ նորաստեղծ ընտանիքները կունենան սոցիալական բնակարաններից օգտվելու առաջնահերթություն։
Երևանից 30 կմ հեռու գտնվող համայնքներում նորաստեղծ երիտասարդ ընտանիքներին տուն կառուցելու համար անհատույց կտրամադրվի հողատարածք և արտոնյալ վարկեր՝ առնվազն տասը տարի բնակություն հաստատելու պայմանով։
Կարգելվի տարիքային խտրականությունը և մինչև 25 տարեկան երիտասարդներին առաջին անգամ աշխատանքի ընդունվելու ժամանակ ներկայացվող աշխատանքային փորձի առկայության պահանջը։
Հանրային ծառայության այն պաշտոնների մրցույթներում, որտեղ աշխատանքային փորձ չի պահանջվում, նախապատվությունը կտրվի աշխատանքային փորձ չունեցող երիտասարդ մասնագետներին՝ երաշխավորելով գենդերային հավասարություն։
Կվերանայվեն հանրային ծառայողների ուսուցման, նշանակման, խրախուսման ու պատասխանատվության ինստիտուտները բացառելով որևէ կամայական դրսևորում, ապահովելով քաղաքականությունից լիակատար անկախություն։
Պետության կողմից իրականացվող երիտասարդական քաղաքականությունը, ինչպես նաև ուսումնական հաստատությունները կապակուսակցականացվեն։
Կբացառվի պետական երիտասարդական քաղաքականությանն ուղղվող միջոցների խտրական օգտագործումը։
Կընդլայնվի մանկապատանեկան մարզական հաստատությունների ցանցը, զարկ կտրվի մասսայական ֆիզիկական կուլտուրային և սպորտին՝ որպես առողջ ապրելակերպի գրավական։
Կմեծացվեն սպորտի ֆինանսավորման ծավալները՝ պրոֆեսիոնալ սպորտի զարգացումը, միջազգային ասպարեզում հայ մարզիկների պատշաճ մասնակցությունն ապահովելու նպատակով։
Կնախաձեռնվեն համակարգային, սահմանադրական և օրենսդրական բարեփոխումներ, որոնք ուղղված կլինեն. Վերահսկման, հակակշռման և զսպման ժամանակակից ու թափանցիկ մեխանիզմներով օժտված խորհրդարանական կառավարման համակարգի ձևավորմանը, Աժ պատգամավորների թվի կրճատմանը, անձեռնմխելիության սահմանափակմանը, պատգամավորների ետկանչման հնարավորության ստեղծմանը։
Հայաստանի վարչատարածքային նոր բաժանմանն ու մարզպետների ընտրությանը, տեղական ինքնակառավարման մարմինների լիազորությունների ընդլայնմանը և աշխատատեղերի ստեղծման հարցում պարտավորությունների ամրագրմանը։
Դատական համակարգի իրական անկախությունը ապահովող դատավորների նյութական ապահովվածությանը, առաջադրման ու ազատման հակակշռող մեխանիզմների ամրագրմանը, դատարանների նախագահների ռոտացիոն կարգով ընտրությանը։
Ընդ որում՝ Արդարադատության խորհրդի անդամ դատավորների լիազորությունները կկասեցվեն խորհրդի անդամության ողջ ժամանակահատվածում։
Խորհրդի կազմում չեն ընդգրկվի այն իրավաբա^ գիտնականները, ովքեր ունեն մերձավոր ազգական դատավորներ։
Միջազգային չափանիշներին համապատասխան կհամադրվի դատավորների ու դատախազների նյութական ապահովությունը։
Կսահմանվի դատախազների և դատավորների պիտանելիության ցուցակներում ընդգրկվելու համար քննությունների թափանցիկ ընթացակարգ՝ բացառելով անհարկի միջամտությունները։
Նաև կբացառվի 5 տարուց ավելի պիտանելիության ցուցակում անձի գտնվելը։
Կսահմանվեն դատարան դիմելու պետական տուրքի այնպիսի չափեր, որոնք չեն խաթարի արդար դատաքննության և արդարադատության մատչելիության սկզբունքի լիարժեք գործադրումը։
Քրեական օրենսդրության փոփոխություններին, որոնք հատկապես կվերաբերեն հանցագործությունների համար սահմանված պատիժների համապատասխանեցմանը հանցագործության հանրային վտանգավորության աստիճանին, պատվիրված քննությունները բացառելուն, կալանավորումը որպես խափանման միջոց կիրառելու դեպքերի նվազեցմանը,
ազատազրկման հետ չկապված և պայմանական ազատազրկման պատժի կիրառման ամբողջական համակարգի գործադրմանը, քրեակատարողական հիմնարկների բե^նաթւսփմւսնը, այսպես կոչված, «անկախ» հանձնաժողովների լուծարմանն ու եվրոպական բազմաթիվ երկր ներում կիրառվող անկախ փորձագետների եզրակացության հիման վրա պատժի կրումից ազատելու համակարգի ներդրմանը։
Վարչական պատասխանատվության վերաբերյալ նոր օրենսգրքի ընդունմանը, որը համահունչ կլինի անկախ պետականության և վարչական բնույթի զանցանքների պատասխանատվության պարզեցմանն ու համահարթեցմանը։
Քաղաքական և տնտեսական գործառույթների զուգակցումը բացառող, անձի չվարկաբեկվածության, անհրաժեշտ ունակության ու փորձառության հատկանիշների գերակայությունը երաշխավորող և հանրային ծառայողների բնականոն առաջխաղացումն ապահովող կադրային քաղաքականության ձևավորմանը։
ԶԼՄների հանդեպ ոչ համաչափ տուգանքներ սահմանող դատական հայցերի կիրառման օրենսդրորեն բացառմանը։
Հասարակական վերահսկողությունն ու միջամտությունն ապահովող, արդյունավետ գործիքներով օժտված քաղաքացիական հասարակության կայացմանը։
Խոսքի ազատությանն ու բազմակարծության իրական երաշխավորմանը։ ՀՌԱՀ և Հանրային հեռուստատեսության խորհուրդների ձևավորումը կիրականացվի քաղաքական հավասարակշռության ու գործունեության թափանցիկության ապահովման սկզբունքներով։
Հասարակական կարգուկանոնի ձևավորմանը, անպատժելիության ու հոռի բարքերի վերացմանը։
Ազգային հիմնւսխնդիրների լուծմանը հետամուտ, որակապես նոր տնտեսական, քաղաքական, հոգևոր– մշակութային էլիտայի ձևավորման հիմքերի ստեղծմանը։
Կարգելվի մասնավոր անձանց և կազմակերպությունների կարիքների համար քաղաքացիների սեփականության օտարումը գերակա հանրային շահի անվան տակ։
Հանրային ծառայությունների էթիկայի հանձնաժողովը կվերակազմավորվի ինքնուրույն և թափանցիկ գործող հակակոռուպցիոն գործակալության։
Ֆինանսատնտեսական ոլորտում կատարվող ստուգումների արդյունքների քննարկումը կդառնա թափանցիկ, կբացառվի միջոցներ հափշտակած պաշտոնատար անձի հետագա պաշտոնավարումը։
Կձևավորվի քաղաքական ընդդիմության գործուն դերակատարությունն ապահովող իշխանություն-ընդդիմություն միասնական քաղաքական համակարգ։
Մասնավորապես՝Կընդունվեն ընդդիմության և ընդդիմության կողմից վերահսկողության մասին օրենքները,
Վերահսկիչ պալատի խորհրդում ընդդիմությանը կտրվի քվոտա, իսկ հակամենաշնորհային քաղաքականությունն իրականացնող մարմնի ղեկավարի, ինչպես նաև քաղաքացիական ծառայության խորհրդի նախագահի պաշտոնները կվերապահվեն ընդդիմությանը,
Կսահմանվի 100% համամասնական ընտրակարգ, կձևավորվի ընտրական հանձնաժողովների անաչառությունն ապահովող ու պատասխանատվությունը հստակ հասցեավորող անկախ և ինքնուրույն գործողընտրական նոր կառույց։
ԿԸՀ նախագահը կնշանակվի Աժ կողմից, իսկ ընտրություններին մասնակցությունը կսահմանվի որպես քաղաքացու պարտավորություն։
Կամրագրվեն քվեաթերթիկների կեղծումը, ապօրինի շրջանառությունը, կրկնական քվեարկությունը կանխող և քվեարկության մատյանների հասանելիությունն ապահովող գործուն մեխանիզմներ, իսկ համապատասխան մարմինների համար կսահմանվեն հատուկ լիազորություններ և պատասխանատվություն՝ ընտրակաշառքի կանխարգելման և բացահայտման համար։
Ադրբեջանի հետ հակամարտությունը կարգավորելու հայեցակարգով կապահովվի, որ հայկական կողմերի (ՀայաստանԱրցախ) փոխզիջումը չարձանագրի նահանջ Արցախի ժողովրդի 1991թ. Անկախության և 2006թ. ԼՂՀ Սահմանադրության ընդունման համաժողովրդական հանրաքվեներով արդեն իսկ արտահայտած կամքից և լինի համարժեք ու համաչափ Ադրբեջանի միաժամանակյա զիջումներին։
Կպահանջվի, որ Արցախը, լինելով հակամարտության հիմնական և ինքնուրույն կողմ, ճանաչվի և հանդիսանա իրավահավասար բանակցային կողմ, իսկ Հայաստանը կճանաչվի և կհանդիսանա ԼՂՀ անկախության և անվտանգության երաշխավոր։
Հայաստանի և Արցախի միջև կկնքվի համաձայնագիր՝ ռազմավարական դաշինք ձևավորելու մասին, Ադրբեջանի հետ ուժի կիրառումը բացառող եռակողմ պայմանագիր ստորագրելու խնդիր կդրվի։
Արտաքին քաղաքականության օրակարգում կամրագրվի և կհետապնդվի ԼՂՀ միջազգային ճանաչման հարցը, իսկ Ադրբեջանի հետ բանակցությունները կշարունակվեն Արցախի կարգավիճակիև անվտանգության խնդիրների լուծման առաջնայ նությունը ապահովելու նպատակադրումով։
Թուրքիայի հետ հարաբերությունների կարգավորումը կիրականացվի ազգային անվտանգության ռազմավարությունը չխափանելու, մեր ժողովրդի լինելիությունն ու նրա նպատակների իրականացման հեռանկարը չվտանգելու պատասխանատվությամբ։
Կընդունվեն Հայոց ցեղասպանության միջազգային ճանաչման և դատապարտման պետական քաղաքականության հիմնադրույթները և ցեղասպանության ուրացման համար քրեական պատասխանատվություն նախատեսող օրենքները։
Հայթուրքական ցյուրիխյան արձանագրություններից ետ կկանչվի հայկական կողմի ստորագրությունը։
Առանց նախապայմանների ցամաքային շրջափակման վերացումը և միջազգային իրավունքի ընդհանուր հիմունքներով դիվանագիտական հարաբերությունների հաստատումը կընդունվի որպես հարաբերությունների կարգավորման բնական մեկնակետ։
Հայաստանի արտաքին քաղաքականությունը անհրաժեշտ դիմակայություն կապահովի թուրք ադրբեջանակւսն տանդեմի հակահայկական ծրագրերին։
Թուրքիայի կողմից ներկայացվող նախապայմանները կգնահատվեն որպես անօրինական և մեր ազգային արժանապատվությունը վիրավորող։
Կբացառվի հայթուրքական հարաբերությունների և Դարաբաղյան հակամարտության կարգավորման առկա գործընթացների փոխկապակցումը։
Չի կնքվի որևէ պայմանագիր, որով կարող է ուժը կորցրած ճանաչվել կամ վերացվել ԱՄՆ նախագահ Վուդրո Վիլսոնի իրավարար վճռի միջազգային իրավական նշանակությունը։
Մինչև բովանդակ հայ ժողովրդի անժամանցելի իրավունքների վերականգնումը, ՀՀ արտաքին քաղաքականության օրակարգի անքակտելի մասը կկազմեն Հայոց ցեղասպանության ճանաչման և փոխհատուցման հարցերը, կբացառվի Հայոց ցեղասպանության միջազգային ճանաչման գործընթացը թուլացնող որևէ գործողություն՝ չեզոքացնելով Ցեղասպանության ուրացման թուրքական քաղաքականության փորձերը։
Հայվրացական բարիդրացիական հարաբերությունների ամրությունն ու հետագա զարգացումը մեծապես կպայմանավորվի Վրաստանում (հատկապես հայաբնակ Ջավախքում) բնակվող մեր հայրենակիցների՝ որպես այդ երկրի լիարժեք քաղաքացիների անվտանգության, քաղաքական, սոցիալական, տնտեսական և մշակութային իրավունքների հարգմամբ և ապահովմամբ։
Նկատի ունենալով, որ Նախիջևանը բռնակցվել է Ադրբեջանին, անհրաժեշտ է մեր ժողովրդի հիշողության մեջ վառ պահել նրա հայկական պատկանելիության գիտակցությունը։
Քաղաքական, իրավական և մշակութային հիմքեր նախապատրաստել Նախիջևանի հարցը միջազգային ատյաններում արծարծելու համար։
ՀՀ արտաքին քաղաքականության մեջ առաջնորդող սկզբունք կհամարվի այն, որ Հայոց պետականությունը ոչ միայն Հայաստանի քաղաքացիների, այլև համայն հայության ազգային նպատակների իրականացման երաշխավորն է։
Ըստ այդմ՝ ամեն ինչ կարվի սփյուռքահայությանը հայոց պետականության գործընթացում լիարժեք ներգրավելու համար։
Կգործադրվի Հանրապետության և հայության տարբեր հատվածների առջև ծառացած մարտահրավերների հաղթահարման, համազգային ներուժի բացահայտման և օգտագործման ամբողջական ռազմավարություն։
Կգործադրվեն հայրենադարձության և Արցախի վերաբնակեցման ամբողջական ծրագրեր։
Կգործադրվի Հայաստանի որպես շրջափակված և դեպի ծով ելք չունեցող երկրի կարգավիճակից բխող համապարփակ ծրագիր։
Կմշակվի արտաքին քաղաքականության դոկտրին՝ հիմնված հայության անվտանգության և լինելիության, Հայաստանի անկախության և ինքնիշխանության ամրապնդման գերակայության վրա։
Կներդրվի արտաքին քաղաքականության կարևորագույն հարցերը նախապես հանրաքվեի առարկա դարձնելու գործելակերպ։
Կարդիականացվեն զինատեսակները, ձեռք կբերվեն նոր միջին հեռավորության ճշգրիտ հրթիռներ։
Կստեղծվեն հայրենիքին ծառայելու արժանա վայել պայմաններ, կբարելավվի զինված ուժերում բարոյահոգեբանական մթնոլորտը, կբացառվեն արատավոր, ոչ կանոնագրային երևույթները։
Կտրուկ կընդլայնվեն ազատամարտիկների, ինչպես նաև զինծառայողների ընտանիքների սոցիալական պայմանների բարելավման համար մատուցվող ծառայության տեսակներն ու հատկացվող ֆինանսական միջոցները։
Հայաստանի քաղաքացիները հանրապետության տարածքում և նրա սահմաններից դուրս կգտնվեն պետության լիարժեք պաշտպանության ներքո։
