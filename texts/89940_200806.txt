Демократската Унија за интеграција, уште од самото основање во 2002 година, промовираше една нова филозофија на политичко дејствување во историскиот контекст на Република Македонија.
Ние се засновавме на политичката општествена храброст, за да се направат коренити промени со цел да се излезе од политиката на омраза, одмазда и неверување, која му штетеше на Балканот,
за да се започне една нова политика на согласување, толеранција и доверба.
Демократската Унија за интеграција направи промени и го трансформираше политичкиот општествен живот во Македонија.
Овој процес треба и понатаму да се зацврстува во насока на реализација на идеалите на старите и нови генерации на Албанците за институционализација и
национални права, како автохтон народ во Република Македонија.
Денес, Демократската Унија за интеграција ги води Албанците во Македонија во процес на регионална интеграција на албанската нација во целост,
за исполнување на стратешките цели за да станат дел од НАТО
и Европската Унија.
Патот кон евро-атлантските интеграции има многу потешкотии и пречки.
На овој пат, идеалите на Албанците од Македонија не се во спротивност со интересите на етничките Македонци.
Напротив, тие се совпаѓаат со посветеноста за НАТО,
Европската Унија и
вкупните напори за една стабилна Македонија.
Ние, со храброст и политичка одговорност нудиме модел за надминување на стравот и недовербата на етничките Македонци.
Без ваков модел, овој процес на интеграција не може да се соочи и да оди нанапред.
Не, за губење енергија и време во борба Албанци против етнички Македонци, туку единство и енергија.
Да ја оставиме омразата.
Да се соединиме на патот со перспектива за нашите европски потомци!
За нас, политичката активност се потпира на етичките основи на одговорност.
Ова претставува еден стабилен темел во кој ние инвестираме за да се изгради една долгорочна одговорна политика.
Нашата политичка активност ние ја базираме и на нашата автохтона албанска традиција, клучен дел кој е содржан во дадениот збор кон електоратот, кон домашните и странски партенери.
Доказ за постигнатата доверба е постојаната поддршка која што сме ја имале и ја имаме од нашиот народ.
Нашата политика се заснова на партнерство, како форма на соработка, заедничка одговорност за владеењето и предуслов за една, што попросперитетна иднина.
Ние ќе инсистираме во политичките, економските и општествените процеси да бидат опфатени сите ресурси кои ги има нашата земја, врз основа на партнерство, со што би се овозможила сплотеност на сите енергии за исполнување на интересите на сите.
Демократската Унија за интеграција силно ќе ја потврди партиципацијата на сите етнички групи, на родовите и цивилните здрженија, како еднакви партнери.
НАШАТА ПОНУДА
,,Треба да гледаме кон иднината. Не можеме да дозволиме да се занимаваме со себеси во годините кои доаѓаат, со омразата и желбата за одмазада кои што извираат од навредите во минатото” -Винстон Черчил-
Демократската Унија за интеграција е убедена дека интересите на Албанците во Македонија може да се реализираат само тогаш кога нашата држава и општество ќе бидат почитувани членки на НАТО и
Европската Унија.
Нема ниту еден сомнеж дека со сигурност и внатрешна политичка стабилност и со нови односи за соработката со соседите, ќе се создаде простор за да се реализираат албанските права во нова демократска Македонија.
Мултиетничка држава,
членство во Евроспката Унија
и НАТО
и функционална демократија се основните вредности на политичката идеја на Демократската Унија за интеграција.
Процесот на реформи на државата, кој започна со постигнувањето на Охридскиот договор, Демократската Унија за интеграција ќе го продолжи и понатаму до исполнување на сите неопходни демократски стандарди за да и го обезбеди на Македонија заслуженото место во семејството на развиени и демократски држави.
Развојниот економски концепт на Демократската Унија за интеграција се базира на создавање на слободна економија,
промовирање на конкуренцијата на пазарот и
борба против монополите.
Понудата на Демократската Унија за интеграција се заснова на следниве приоритети:
-Гарантирање со закон на албанскиот јазик како официјален јазик во Република Македонија;
-Реализација на правичната застапеност на Албанците до целосна пропорционалност;
-Признавање на независноста на Косово и
воспоставување на дипломатски односи со Косово;
-Градење на добрососедски односи;
-Годишен економски раст 6-8%;
-Странски инвестиции во вредност од 2 милијарди долари за четири години;
-Создавање на 100,000 нови работни места;
-Напредок на децентрализацијата со зголемување на ДДВ-то за општините до 10%;
-Зголемување во делот на данок на персонални приходи за општините од 3% на 30%;
-Менаџирање на пола од даноците на добивка од општините;
-Законодавни, организациски и структурни реформи во ситемот на одбрана;
-Реформи во државната безбедност
и јавниот ред;
-Постојано школување според економската побарувачка на пазарот и процесот на интеграција;
-Целосна урбанизација на местата населени со Албанци;
-Подигање на енергетската, транспортната и телекомуникациската инфраструктура за регионална и европска интеграција.
ПРОМЕНИТЕ СЕ ПРАВАТ СО НАС
На прагот на парламентарните избори, Демократската Унија за интеграција е убедена дека е дојдено време за промена и
за една нова влада која има капацитет да биде носител на евро-атлантските интеграциски процеси.
Време е за промена на пристапот кон предизвиците, за употреба на поактивен и похрабар начин за да се решат споровите претставени помеѓу домашни групи,
а исто така и во односите со соседните народи.
Политичкиот момент бара еден нов пристап за да се создадат нови односи со соседите и
релевантните меѓународни организации.
За Македонија императив е нејзината аспирација на патот кон НАТО и Европската Унија за да создаде легитмни, доверливи и способни институции за големи одлуки за граѓаните и за државата.
Национално-шовинистичките идеи го исклучија и санкционираа јавното учество на малцинските етникуми во создавањето на генерална политика и
ја засметаа државата како приватна сопственост на мнозинското население.
По Охридскиот Договор, Република Македонија се гради како мултиетничка држава која промовира етнички, јазичен и културен диверзитет како основни општествени вредности.
Општествениот диверзитет наметнува потреба за еден перманентен дијалог меѓу сите политички групи,
за постигнување на стабилни и ефикасни коалиции, кои го зацврстуваат етничкото партнерство на секое ниво на функционирање на правните институции.
Овие избори се стимулација за враќање на довербата на граѓаните во државните институции и во државното лидерство.
Напредокот и зацврстувањето на етничката доверба создаваат внатрешна кохезија во општеството.
Внатрешната кохезија е темел за градење на нашата мултиетничка демократија.
Демократската Унија за интеграција е докажана реформаторска сила која ги напредна своите капацитети за да бидат партнери во идните политички процеси.
Етничката припадност е основен елемент во насока на пост-комунистичките држави.
Етницизмот е главен извор за зачувување на редот и кохерентноста и така ќе остане се додека државата го добие потребниот авторитет за да создаде рамка за општествено граѓанско функционирање.
Во мултиетничките држави како што е Македонија, политиката и економијата не се поделени.
Државата треба да ги мобилизира сите ресурси, да ги познава и да ги употреби за да го зголеми капацитетот, функционалноста и ефикасноста во служба на општествениот развој и
раст на благосостојбата на сите граѓани.
ГЛАСОТ ОДЛУЧУВА
Демократската Унија за интеграција како партија со кредибилитет и способност за одговорно владеење, се анагажира за почитување на гласот на граѓаните даден на слободни, фер и демократски избори, како основен столб на демократските општества.
Демократијата има разбирање само доколку владеењето се базира врз согласноста и волјата на владетелите.
Само политичка структура која ќе биде израз на волјата на граѓаните изразена преку еден демократски изборен процес, има легитимен мандат да управува со државата и да ја бара поддршката и довербата на сите граѓани кон државните институции.
Демократската Унија за интеграција се ангажира за градење на една здрава основа за донесување на политички одлуки врз принципите на дијалог, консензуалност и партнерство со другите политички партии во земјата.
Демократската Унија за интеграција постојано ја изразува својата подготвеност за дијалог, потенцирајќи дека во мултиетничките држави овој дијалог има меѓуетнички карактер.
Политичките развои во Македонија сведочат дека политичкиот дијалог меѓу легитимните претставници на заедниците кои имаат голема поддршка од гласачите е фактор за внатрешна политичка стабилност и
предуслов за напредок во евро-атлантските интегративни процеси.
Вистинскиот меѓуетнички дијалог е гаранција за кохезија и
стабилност на земјата.
2. ПОЛИТИЧКИ РЕФОРМИ
ИМПЛЕМЕНТАЦИЈА НА ОХРИДСКИОТ ДОГОВОР
Охридскиот договор донесе коренити промени во функционирањето на нашата држава.
Овој договор го демократизираше општеството и институциите на државата.
Овој документ претставува политичка основа за градење на мултиетничка Македонија, многујазична и многукултурна.
Значи, целосната имплементација на одредбите од  договорот,
негувањето на неговиот дух и
одбрана на институциите кои произлегуваат од овој меѓународно гарантиран документ, остануваат првична определба на Демократската Унија за интеграција.
Јазична политика
Демократската Унија за интеграција ќе работи за создавање на јазична политика која во секој момент ќе го одразува мултиетничкиот карактер на државата.
Базирана на вредностите, традицијата и европските современи стандарди, Македонија треба да ја афирмира и спроведе јазичната политика која ќе биде во полза на солидарноста помеѓу народите во Македонија,
што ќе биде резултат на почитување на историјата, културата и меѓусебните традиции, и
на овој начин ќе се создаде едно чувство и предуслов кон државата за сите етнички групи кои живеат во Македонија.
Нашата јазична политика извира од мотото на Европската Унија, кое е ,,Единство во разликите” (Unity in diversity).
Јазичниот диверзитет е доказ за најдобро решение во обидите за обединување на поделените народи и непријателите во Европа по Втората Светска војна.
Безусловното почитување на националните и јазичните идентитети е цврста основа за еден проект кој треба да се бори против анимозитетите и етничките нетолеранции.
Врз основа на ова, ние ќе се ангажираме за изградба на праведна јазична политика во мултиетнича Македонија.
Правото за официјална употреба на албанскиот јазик извира од основните определби на државата за градење на мултиетничка, мултијазична и мултикултурна Македонија.
Овие определби се содржани во Уставот на Македонија, како основни столбови за изградба на демократска мултиетничка Македонија.
Затоа, Демократската Унија за интеграција ќе работи на реализација на уставните одредби за официјална употреба на албанскиот јазик при носењето на идните закони.
Скопје – двојазичен главен град
Градот Скопје е симбол кој ги претставува сите наши општествени карактеристики и
ги презентира нашите постигнувања во политиката, бизнисот, културата, образованието, информирањето и цивилното општество.
Имајќи го предвид ова, јазчичната политика на главниот град треба да биде модел на место за соживот меѓу јазиците, културите и идентитетите.
Демократската Унија за интеграција е убедена дека со новата територијална организација на Македонија од 2004 година е создадена законска основа за функционирање на градот Скопје со двојазична администрација.
Демократската Унија за интеграција во наредниот мандат ќе се ангажира за создавање на услови и атмосфера за да се имплеметира законската рамка и што побрзо Скопје да функционира како повеќејазична метропола.
Употреба на етничките симболи
Охридскиот Рамковен договор го исклучува територијалното решавање на етнички проблеми и
создава еднаквост меѓу двете најголеми заедници во Македонија, создавајќи простор за полноправно негување на јазичниот идентитет и
употреба на националните симболи на Албанците.
Тргнувајќи од современите теории за консензуално владеење во фрагментираните држави, Демократската Унија за интеграција смета дека нашиот политички систем нуди функционално решение за употреба на националните симболи.
Охридскиот договор, како политички мировен договор го гарантира правото за негување на колективните идентитети на етничките групи во Македонија.
Етничкиот идентитет на Албанците во Македонија е посебен идентитет и неговот негување не штети на државниот идентитет.
Во случајот со Македонија, посебните национални идентитети го градат посебниот државен идентитет,
но го чуваат политичкото државно организирање, и ова ја прави Македонија да биде еден единствен модел.
Во таа насока, правото за употреба на националниот албански симбол на национално ниво не му штети на државниот идентитет туку го засилува чувството на припадникот на етничко-политичката заедница во Република Македонија,
исто така и официјалната употреба на албанскиот јазик не му штети на државниот идентитет.
Врз оваа основа, етничкиот идентитет изразен со симболите на нашето национално знаме треба да се употребува без цензура или политички мотивирани рестрикции.
Охридскиот модел се стреми кон помирување на двете најголеми заедници во Македонија и овој модел ја постави политичката рамка за изградба на мултиетничка држава.
Оттаму, едно добро и содржајно решение за употреба на симболите го избегнува ризикот од конфликти меѓу етничките групи.
Мајски договор
Една од обврските кои што ќе се реализираат во текот на идниот мандат, е Мајскиот договор постигнат меѓу Демократската Унија за интеграција и ВМРО-ДПМНЕ на 29 мај 2007 година во присуство на претставници на САД и ЕУ.
Мајскиот договор е конкретизиран со обврските кои произлегуваат од Охрдискиот договор и
постигнувањето на овој договор се наметна како неопходно за решавање на создадените ситуации во текот на минатиот владин мандат.
Демократската Унија за интеграција ќе се ангажира за целосна и брза реализација на Мајскиот договор, кој ги обврзува двете страни, особено идните владини структури, да изнајдат стабилно и институционално решение за семејствата и припадниците на Ослободителната војска за време на конфликтот од 2001 година.
Имајќи предвид дека употребата на јазикот е дел од Охридскиот договор, тоа ја зголеми важноста на Мајскиот договор и свеста на сите фактори дека за овие две прашања треба да се изнајде стабилно решение.
Демократската Унија за интеграција е убедена дека решавањето на прашањето за употреба на јазикот и регулирањето на статусот на припадниците на Ослободителната војска на Косово, видно ќе влијае на внатршната политичка стабилизација и
ќе придонесе за внатрешна кохезија на земјата.
Правична застапеност
Постигнувањето на правична застапеност на Албанците и малцинските заедници во државната и јавна администрација пропорционално со бројот на население е долгорочна стратешка цел на Демократската Унија за интеграција.
За време на владеењето 2002-2006, ние ја унапредивме правичната застапеност на Албанците во државната и јавна администрација до 16,5%.
Реализацијата на правичната застапеност придонесува за стабилизација на Република Македонија и
за враќање на довербата на граѓаните кои не се мнозинство во државните институции.
Правичната застапеност на етничките групи ќе го продолжи започнатиот процес на градење и модернизирање на мултиетничка држава во Македонија преку целосно искористување на човечките капацитети, и
несомнено ќе ја зголеми ефикасноста на јавните услуги.
Демократската Унија за интеграција подготви стратегија за реализација на правичната застапеност.
Оваа стратегија е проектирана во четири годишни акциони планови за процесот на застапеност на Албанците во државните институции на администрација
Демократсаката Унија за интеграција предвиде буџетски, административни и нормативни инструменти и кадровска подготвеност.
Демократската Унија за интеграција во наредниот мандат има за цел да ја оптимизира уставната обврска за правична застапеност до степен на пропорционалност, според резултатите од пописот на населението.
Нашата стратегија предвидува мерки кои ја зацврстуваат процедурата за вработување, оценување и мониторинг, во согласност со принципите и законските одредби за непартиска јавна служба, професионална и ефикасна.
Демократската Унија за интеграција како приоритети ги определи сегментите кои заостануваат во реализацијата на процесите за правична застапеност, судство,финансиски институции, културни институции (драма, театар, балет, опера, филхармониски оркестар) контролни институции итн.
Во таа насока, посебна важност треба да има јазичната застапеност на сите групи за да се постигне квалитет на услугите и
поефикасна комуникација.
Демократската Унија за интеграција ќе се ангажира да го преиспита точниот процент на резервирани вработувања за кандидатите кои ги зборуваат двата јазика.
Ние ќе ги разгледаме досегашните процедури за објавување на одлуки за работа;
ќе обезбедиме целосно признавање на дипломите на албанските кандидати;
ќе ги разгледаме правилата за процедурите на вработување кои се однесуваат на правичната застапеност.
Демократската Унија за интеграција нема да спроведува партиски реваншизам и
ќе се ангажира за еднаков и фер пристап на сите квалификувани за работни места во државната и јавна администрација.
По решавањето на прашањето за високо образование на албански јазик, Република Македонија располага со доста квалитетен кадар за имплементација на правичната застапеност според една соодветна динамика.
Секретаријатот за имплементација на Охридскиот договор, како одговорен орган за реализација на оваа уставна одредба во рамките на Владата на Македонија, ќе има големи овластувања за санкционирање на министерствата, агенциите и останатите државни административни органи, во случај кога тие нема да ја спроведуваат уставната обврска за правична застапеност.
Демократската Унија за интеграција ќе се ангажира за спроведување на правичната застапеност и на локално ниво.
Во општините каде одредени етнички групи не се мнозинство, локалните власти ќе и посветат посебно внимание на нивната пропорционална застапеност во државните административни органи.
ПРИНЦИП НА БАДЕНТЕР- КОМИТЕТ ЗА ОДНОСИ ПОМЕЃУ ЗАЕДНИЦИТЕ
Демократската Унија за интеграција смета дека двојното мнозинско гласање, познато како принцип на Бадентер, како нова практика која се инсталира со Охридскиот договор, со цел заштита од мајоризација, дискриминација и надгласување на Албанците и малите етнички групи, треба да се унапреди, да се дефинира со прецизна норма за да се избегне политизирање.
Демократската Унија за интеграција смета дека унапредувањето на спроведувањето на принципот на Бадентер, од една страна ќе создаде простор за квалитативна партиципација на малцинските заедници во процесот на одлучување, и
од друга страна обезбедува одлуки кои имаат широка поддршка, која е круцијална за демократското мултиетничко функционирање.
Фрагментираните општества имаат потреба од развој на перманентен дијалог помеѓу етничките групи и
принципот на Бадентер претставува механизам кој го зачувува етничкиот биланс,
ги обврзува странките на ваков дијалог и
постојано барање на консензуалност.
Демократската Унија за интеграција, свесна за значењето на Комитетот за односи меѓу заедниците, орган кој го надгледува спроведувањето на Бадентеровиот принципот, максимално ќе се ангажира да не се дозволи негова злоупотреба и манипулација од страна на политичките субјекти,
ниту пак ќе дозволи овој орган да донесува политички одлуки поврзани со законодавството.
Ние ќе се ангажираме за понатамошна целосна афирмација на Бадентеровиот принцип во судскиот систем, за зацврстување на авторитетот и легитимитетот на судските органи.
Во функција на напредок на овој принцип во судството, Демократската Унија за интеграција ќе го охрабри понатамошното спроведување на принципот на Бадентер за време на изборот на судии, како практика која досега се покажа како функционална.
ДЕЦЕНТРАЛИЗАЦИЈА
Децентрализацијата на власта како можност и институционално верификуван механизам за мултиетничките држави (кои се фрагментирани) постојано се залага да не дојде до дезинтеграција на земјата.
Тој претставува можност за напредок на директната демократија,
за што побрз, поефективен и поефикасен развој на нашата држава.
Децентрализацијата е можност за национално и културно многугодишно негување од сите граѓани, независно од етничката припадност.
Охридскиот договор и процесот на интеграција во Европската Унија бараат Македонија да реализира еден субстанцијален процес на децентрализација на централната власт и
зацврстување на локалната власт преку зголемување на надлежностите на општините.
Развојот на локалната власт и регионалните структури претставува европски тренд.
Поради тоа, децентрализацијата ќе биде приоритет за Демократската Унија за интеграција.
Децентрализацијата во областа на економијата е стимулациска можност за подигање на конкуренцијата и
општински економски развој.
За Демократската Унија за интеграција, процесот на децентрализација има посебно значење бидејќи се овозможува поправедна дистрибуција на финансиските средства, како од хоризонтален така и од вертикален аспект.
Праведната дистрибуција на финансиските средства е добра можност за да се има буџетска контрола и транспарентност.
Ние се ангажираме за максимално намалување на постоечките диспаритети во развојот на различни региони на Македонија.
Нашата политика ќе се насочи според добро познатите и ефикасни практики на Европската Унија , во забрзан развој на неразвиените делови од земјата,
насочувајќи ги инвестициските средства од буџетот и фондовите, европските и меѓународните донации кон овие региони.
Со зацврстување на локалната власт, услугите ќе бидат поблизу до граѓаните,
граѓанското учество станува подиректно во економскиот живот со подобрување на инфраструктурата,
подобрување на здравствените и социјални услуги,
образованието и едукацијата,
заштитата на животната средина,
културните и рекреативни активности итн.
Еден развиен систем на локалната самоуправа создава простор за охрабрување на сите етнички групи во процесот на донесување на одлуки.
На овој начин се создава сеопфатен систем на сите групи во локалното владеење.
Демократската Унија за интеграција ќе се ангажира општините да се покренат како сервис за граѓаните и
да создадат граѓански форуми  во кои учество ќе земат сите социјални, етнички, родови, јазични и цивилно-општествени структури.
Ние ќе работиме за создавање на општински капацитети кои ќе можат да менаџираат со административните услуги и
ќе ги исполнат барањата на граѓаните без доцнења.
Новата територијална организација го создаде потребниот простор за овозможување на еден што подобар и побалансиран економски развој.
Демократската Унија за интеграција ќе се ангажира преку зацврстување на локалната власт да овозможи еднаков развој на општините и
на овој начин да се надомести дисбалнсот во локалниот развој како резултат од елементарната дискриминација во минатото.
Посебно внимение ќе се посвети на еднакво развивање меѓу регионите, урбаните и руралните населени места.
Ние ќе ја подгнеме меѓуопштинската соработка како начин за раст на капацитетот и
поефективно администратирање на ресурсите.
Значи, преку локалниот економски развој, целта е да се постигне еден поголем регионален економски развој, како европска пракса.
Со еднавиот развој (балансиран) на етникумите и регионите ќе се се постигне една посилна кохезија на државата и
ќе се елеминираат можностите за етничка и регионална дезинтеграција.
Демократската Унија за интеграција значајно ќе се посвети на меѓуграничната соработка на општините за пристап на луѓе, меѓукултурни комуникации и релаксирање во меѓуграничните односи.
Ние ќе продолжиме да го унапредуваме процесот на децентрализација преку деконцентрација и префрлање на обврските и надлежностите на општините и на овој начин, врз принципот на субсдијаритет низ општините да се оствари една поефикасна власт.
Демократската Унија за интеграција ќе работи за екипирање на општините со современи средства и со подготвени кадри за реализирање на задачите.
Ние се обврзуваме да гарантираме за елементарните услуги за секој граѓанин, без разлика каде живее тој.
Меѓуопштинска соработка за давање на поквалитетни и послободни услуги ќе биде една од нашите клучни цели.
Фискална децентрализација
Демократската Унија за интеграција се ангажира за една правична дистрибуција на буџетските средства помеѓу централната и локалната власт, имајќи предвид дека ниту една надлежност не може да се оствари без финансиско-буџетски средства на располагање.
Поделбата на буџетски средства што ќе им припаднат на општините, треба да се направи имајќи го во предвид територијалниот аспект и бројот на жители во општината.
Демократската Унија за интеграција ќе работи за дополнување на соодветната легислатива според европските стандарди и норми, прецизно дефинирајќи ги аспектите, со цел да се избегне политичкиот волонтеризам на централните владејачки гарнитури.
Од друга страна, правичната дистрибуција на средства ќе и овозможи на локалната власт да направи едно среднорочно и догорочно планирање на општинските буџети.
Ние сметаме дека делот на ДДВ кој актуелно им се дава на општините со 3% (според актуелниот закон) не е доволен за зацвртување на локалната власт според нашиот концепт за децентрализација.
За ова, ние ќе се ангажираме за пораст на ДДВ-то до 10%, што ќе овозможи реализација на надлежностите кои актуелно ги имаат општините, како и дополнителни надлежности во иднина.
Демократската Унија за интеграција ќе се ангажира пола од данокот на добивка за претпријатијата (актуелно е 10%) да се делегира во надлежност на општините со законско право, за тие да можат да одлучуваат автономно за тие 5%.
Со ова, општините ќе можат да го употребат данокот на добивка како стимулативна мерка за привлекување на инвеститори, ослободувајќи ги од еден  дел или целиот данок на добивка кој ќе биде во надлежност на општините.
ДУИ предлага пораст во делот на данок на персонални приходи (актуелно е 10%) кој им се дава на општините од 3% на 30%.
Со приближување на власта кон граѓаните и нивно учество во одлучувањето,
Демократската Унија за интеграција, преку афирмативни кампањи ќе го стимулира собирањето на даноци во рамки на општината, бидејќи на овој начин се засилува самата општина како граѓанска институција.
Демократската Унија за интеграција ќе се ангажира за воспоставување на еден механизам за нивелизирање на економскиот развој на општините според поефективните практики на европските држави.
Во Македонија има неразвиени општини кои што не можат да соберат доволно финансиски средства за реализација на нивно функционирање.
Ние ќе се ангажираме за основање на еден посебен фонд за ова прашање бидејќи досегашниот фонд за неразвиени погранични области и законот за локален економски развој не овозможуваат еднаков развој на сите области.
Критериумите кои што ќе се постават за поделба на средствата за да се постигне ова нивелизирање ќе бидат објективни, мерливи и споредливи.
Во донесувањето на овие критериуми ќе се земат предвид и динамичните параметри како што се порастот или падот на нивото на невработеност, нивото на образование и воопшто човечките ресурси.
Управување со градежно земјиште- надлежности на општината
Општината треба да има улога на катализатор во економскиот развој,
да го промовира компаративниот напредок меѓу приватниот и јавниот бизнис.
Тесната врска на приватниот сектор во партнерството со јавниот сектор е многу ефикасна можност за локалниот економски развој.
За да функционира ова партнерство меѓу приватниот сектор и општинските институции, локалната власт треба да го има правото на управување со градежно и неградежно земјиште.
Правото за управување со градежно земјиште претставува неоходност за усогласување на целите на локалниот економски развој со државните стратешки планови,
како и со итните потреби на жителите.
Ние ќе се ангажираме за подобрување на катастарските услуги на локалната власт кои што имаат значајна улога и
овозможуваат побрз економски развој на општината.
Преминувањето на управувањето со градежно земјиште во надлежност на општините освен што ќе придонесе во локалниот економски развој,
исто така ќе овозможи менаџирање и контролирање на градењето и
ќе придонесе во спречување на дивоградбите,
ќе покрене еден нов инвестициски циклус, особено во областа на индустријата и производството.
Концесиите и општините
Демократската Унија за интеграција ќе се ангажира општините да добиваат до 50% од приходите за концесии на природните ресурси – води, пасишта, шуми, минерали итн.
Ова претставува едно од правата за општините да можат да создадат финансиски можности за грижа од еколошки катастрофи и
одржување на општинската транспортна инфраструктура.
РЕФОРМИ ВО БЕЗБЕДНОСТА И ОДБРАНАТА
Демократската Унија за интеграција се ангажира за политика на одбрана и безбедност која има за цел заштита и напредок на интересите на Република Македонија и
заштита на демократскиот ред на државата.
Трендот на глобализација создаде простор и за претставување на разни транснационални форми на организиран криминал,
нелегална миграција,
трговија со дрога,
оружје и
трговија со луѓе
и ваквата појава како по правило ги поминува границите на националните држави.
Балканот е еден од најтипичните примери на транснационален криминал.
Освен ова, современите општества се соочуваат и со големиот предизвик на борба против тероризмот.
Демократската Унија за интеграција е партнер и сигурен сојузник на страната на оние кои прават максимални обиди за борба против овие феномени, со цел создавање на општества во кои ќе владеее демократијата,
редот и законот.
Политика на безбедност
Повикувајќи се на европските стандарди и на нашата Национална стратегија за реформи во полицијата, усвоена во 2004 година, Демократската Унија за интеграција ќе се ангажира за субстанционална, законска, организациска и структурна реформа во системот на безбедност, која опфаќа државна безбедност и јавен ред.
Државната безбедност треба да се реформира и реорганизира според поефективни современи модели за да биде веродостојна за граѓаните и за функционирање на еден единствен информативен систем на услуги.
Наследениот систем на информативни услуги на нашата земја е некомпатибилен со современите стандарди и неефикасен за да им служи на потребите на земјата и глобалните интереси.
Република Македонија има потреба за демократизација на системот на безбедност,
за повеќе контрола кон овие структури, со цел тие да бидат одговорни,
мониторирани и да даваат отчет пред повисоките политички органи.
Органи на јавниот ред – Полиција
Врз основа на стратешките документи на нашата земја и европските стандарди, Демократската Унија за интеграција ќе се ангажира за дополнување и измена на Законот за полиција, и тоа:
За една модерна, мултиетничка служба блиска до граѓаните;
За децентрализација на полициската служба;
За контрола на работата на локалната полиција од општинските совети;
За создавање на надзорни и оценувачки механизми  за работата на полицијата;
За школување и обука на полицијата за подигање на нивото на професионализам.
Од нашите досегашни практични анализи за функционирање на органите на редот, се покажа дека за Република Македонија, хоризонталниот модел на хиерархиска организација на полицијата со две нивоа е посоодветен модел и Демократската Унија за интеграција ќе се ангажира за инсталирање на ваквиот модел во организирањето на Министерството за внатрешни работи.
Поради лошото искуство, поради непрецизното законско дефинирање на надлежностите и процедурите на одговорност, поради големата можност за злоупотреба на обврската и поради рекациите на граѓаните и друштвата за заштита на човековите права, Демократската Унија за интеграција е за распуштање на единицата ,,Алфи”.
Со цел подобрување на повеќе од неоходната комуникација на органите на јавниот ред со граѓаните , Демократската Унија за интеграција ќе предложи целосни нормативни мерки за употреба на официјалните јазици за време на вршење на функциите и задачите на полицијата.
Политика на одбрана
Политиката на одбрана на Демократската Унија за интеграција ќе се гради врз основа на првичните државни интереси,
заштита на човековите слободи и права,
слободно изразување на етничката припадност,
демократија,
правна држава и
почитување на меѓународно прифатените норми.
Демократската Унија за интеграција ќе иницира една субстанцијална реформа во законската рамка за одбрана што е во функција на целосна интеграција на вооружените сили во рамките на Министерството за одбрана.
Демократската Унија за интеграција ќе се ангажира за правична интеграција и застапеност на сите етнички групи во структурите на одбраната, од најниски до највисоки нивоа на хиерархиска поставеност.
Приоритет ќе им се даде на образованите и професионално способни кадри - припадници на малцинските заедници, со цел за нивен ангажман на соодветно ниво во структурите на одбраната.
Ние ќа ја поддржиме политиката на одбрана на Република Македонија која е во согласност со стратешките документи за реформи во одбраната и усогласување со критериумите и барањата на северо-атлантската Алијанса, НАТО.
Во нашите обиди за исполнување на критериумите за членство на земјата во НАТО, приоритет ќе и дадеме на понатамошното реструктуирање на армијата пропорционално потребите на системот на одбрана и стандардите на НАТО.
Континуирано ќе ги следиме промените на северо-атлантската Алијанса и ќе ги спороведуваме нејзините барања во областа на реформите на нашиот систем на одбрана.
Демократската Унија за интеграција ќе предложи дополнување на актуелното законодавство во областа на одбраната за да истото содржи механизми за демократска контрола на силите за одбрана.
Во согласност со стандардите на северо-атлантската Алијанса, Демократската Унија за интеграција ќе работи за целосно реформирање на воената логистика, вклучително одржување, сервисирање, набавка, создавање на технички услови за складиштата, модернизација на  армијата, и
истовремено ќе дејствува во насока на изградба на компетентни структури на воената логистика.
Демократската Унија за интеграција се ангажира за поставување на ефикасна администрација во војската како и
за употреба на небирократски и демократски процедури за јавните набавки на војската.
Македонија како идна членка на НАТО треба да биде подготвен партнер за реализација на сите задачи кои произлегуваат во рамките на учество на кадарот во понапреден меѓународен систем на одбрана.
Демократската Унија за интеграција ќе даде предност на градењето на логистика и подготовка на воените мобилни единици за да служат во секое време и место на мисиите на НАТО, каде ние аспирираме набрзо да бидеме полноправна членка.
Во таа насока, ние ги поддржуваме активностите на алијансата во насока на учество во борбата против ширење на оружјето за масивно уништување,
како и во глобалната борба против тероризмот.
Исто така, ние ќе ги поддржиме акционите планови за регрутација и оспособување на потребниот број на наши војници за учество во мировните мисии на НАТО.
Паралелно со трансформирањето на структурите на одбрана предвидено со Националната стратегија на нашата земја и стандардите на НАТО,
имотот на Министерството за одбрана исто така треба да се трансформира.
Според нашите оценки, национален интерес е имотот да се искористи на рационален начин за да служи за развој на земјата.
Во таа насока, менаџирањето на  објектите и земјиштето треба да се префрли на централните или локални  институции или да се приватизира.
Демократската Унија за интеграција ќе иницира приватизација на дел од Воената болница во Скопје, кој нема да му биде потребен на војската,
или негово давање на користење на Министерството за здравство.
Имотот и воените касарни кои нема да и бидат потребни на војската треба да се дадат на користење на општините или да се приватизираат.
ПРАВНА ДРЖАВА
Реформи во јавната администрација
Политизацијата на државната администрација беше една од основните забелешки кои што релевантните меѓународни институции ги дадоа за време на  претходното владеење.
Демократската Унија за интеграција ќе се ангажира за создавање на една современа професионална и ефиксна јавна администација, и
ќе се бори против партизирањето на административните услуги како појава која го карактеризира минатиот владин мандат.
Непотизмот и создавањето на семејна мрежа во институциите, почнувајќи од највисоката екзекутивна власт до најниските нивоа на администрација, веднаш ќе се прекине.
Заштитата на етничкиот идентитет и
градењето на политичка култура која ја афирмира јазичната застапеност ќе бидат составен дел од вкупните законски и институционални реформи.
Во мултиетничките држави, демократијата е разбирлива кога државата преку принципите на консезуалност во сите институции ги интегрира сите етнички групи, врз основа на еднаквост за сите.
Развојот на системите на владино учество кој им одговара на посебни потреби на етничките групи е клуч за демократско функционирање на нашата држава.
Создавањето на професионална и способна државна администрација која ќе биде носител на процесот на коренити реформи според барањата на Европската Унија, е приоритет на Демократската Унија за интеграција.
Реализацијата на превземените обврски од страна на Република Македонија како земја кандидат за членство во Европската Унија, реализација на - acquis communautarie ќе биде во центар на вниманието на Демократската Унија за интеграција.
Ние се ангажираме, освен системските и квалитативни реформи во институциите,
во државната и јавна админситрација да вметнеме и претставници на помладата генерација со европска ориентација, која со себе го нема товарот и менталитетот на минатиот систем.
Реформи во судството
Реализацијата на реформите во судството представува еден од основните критериуми за интеграција на  Македонија во НАТО и Европската Унија.
Овие реформи имаат посебно значење за функционирање на правната држава и
за заштита на правата на граѓаните.
Еден реформиран и независен судски ситем ќе придонесе во обезбедувањето на домашни и странски инвеститори.
Демократката Унија за интеграција се ангажира за судска власт, независна од дневната политика и индивидуалните интереси на различни поитички или бизнис лоби-групи.
Како носечки столб на реформите во судството кои се реализираа за време на 2005 година, Демократската Унија за интеграција ќе продолжи и понатаму да се ангажира во целосна реализација на реформирање и модернизирање на судовите во Македонија.
Судскиот републички совет и
Јавното обвинителство треба да бидат слободни во извршувањето на нивните задачи и
ние гарантираме дека овие институции ќе дејствуваат без политички диктат или притисок.
Демократската Унија за интеграција ќе се бори против политичките одлуки кои ги носат судовите во Македонија, особено кога станува збор за случаи кои можат да ги потценат меѓуетничките односи во државата.
Добро владеење, борба против корупцијата и организираниот криминал
Демократската Унија за интеграција, уште од основањето, транспарентноста ја определи како еден од основните принципи во дејствувањето на својата политика.
Во нашата работа, ние секогаш сме биле отворени кон граѓаните и кон останатите политички, економски и невладини субјекти.
За време на новиот владин мандат, ние ќе продолжиме транспарентно да работиме и
максимално ќе се ангажираме во борбата против негативните појави, како што се корупцијата, непотизмот или партизацијата на јавната администрација.
Реформирана и современа администрација е само онаа администрација која не зависи од политичката волја на одредена гарнитура која за време на својот мандат понела одговорност за владеењето.
Демократската Унија за интеграција ќе се ангажира сите институционални механизми да се борат против организираниот криминал кој го забавува развојот и економската благосостојба на граѓаните и на нашата земја.
Тргнувајќи од основните уставни определби за целосна еднаквост пред законот, Демократската Унија за интеграција ќе ги следи и изнесе пред органите на правдата сите лица или групи кои се актори во регионални или меѓународни мрежи на организиран криминал, независно за каква форма на криминал станува збор.
Демократската Унија за интеграција е свесна дека ефикасна борба против корупцијата може да се реализира само преку целосна соработка меѓу  полицијата, судовите и царината.
Значи, ние ќе ја охрабриме соработката и размената на информации помеѓу овие институции како механизам за што поуспешна борба против организираниот криминал и корупција.
Во борбата против корупцијата и организираниот криминал, ние ќе внимаваме на почитување на современите норми за заштита на основните човекови права како пресумпција на невиност.
Во таа насока, Демократската Унија за интеграција тесно ќе соработува и со граѓанскиот сектор кој работи на проблематика од корупција и организиран криминал, сметајќи дека зацврстувањето на соработката несомнено ќе даде многу ефективни резултати во соочувањето и борбата до елеминација на ваквите појави.
3. ЕКОНОМСКА ПОЛИТИКА
ЗА ЕДНА РАЗВИЕНА И ИНТЕГРИРАНА ЕКОНОМИЈА
Економската програма на Демократската Унија за интеграција се залага за промовирање на интегрирана економија.
Интегрираната економија подразбира ориентација кон градење на економски систем базиран на концептот на пазарна економија и
усогласен со реформите и соодветната економска институционална политика за интеграција во Европската Унија и евро-атланстските структури,
со што се стреми кон подигање на животниот стандард и благосостојба на граѓаните на Република Македонија.
Економската програма во рамки на општествената политичка програма на Демократската Унија за интеграција, промовира економска интеграција на сите нивоа:
внатрешна економска интеграција, што подразбира еднаква интеграција во економијата на земјата за граѓаните, дијаспората и сите домашни ресурси, преку нудење на еднакви економски можности и ефективно спроведување на законот и
меѓународна економска интеграција (регионална, европска и глобална) преку промоција на слободно движење на стоките, услугите, капиталот и луѓето, како и развој на стратешката инфраструктура на комуникација.
ВРАБОТУВАЊА, СТАБИЛЕН РАЗВОЈ И СТАБИЛНОСТ
Во еден економски амбиент кој го има Македонија, главното залагање на Демократската Унија за интеграција на економски план, ќе биде интензивирањето на економскиот раст.
Со цел за успешна реализација на економската развојна програма, Демократската Унија за интеграција ќе се фокусира на следниве цели:
развој и брз, стабилен економски раст,
создавање на нови работни места и
макроекономска стабилност.
Развој и брз,стабилен економски пораст
Демократската Унија за интеграција се залага да постигне годишен економски раст  од 6 до 8% до крајот на четиригодишниот мандат.
Еден ваков економски раст гарантира повисок животен стандард што претставува главна заложба на Демократската Унија за интеграција и ќе се постигне со:
пораст на инвестициите (домашни и странски инвестиции, враќање на капиталот од печалбарите);
развој на финансискиот систем (враќање на довербата и раст на конкуренцијата и ефикасноста во финансиско-банкарскиот систем, и развој на финансиските пазари);
оптимизам кај јавниот сектор (управно-корпоративно реструктуирање, приватизација, јавно-приватно партнерство ЈПП, концесионирање и рационално искористување на природните ресурси);
развој на приватниот сектор (мали и средни претпријатија кои главно го исполнуваат локалниот пазар и ќе работиме за еден значителен број на вработени, преку претпријатијата ориентирани за извоз со регионални капацитети); и
пораст на конкурентската способност на извозниот сектор на земјата.
Ќе го поддржиме приватниот сектор создавајќи поволен амбиент за бизнис.
За малите и средни бизниси ќе овозможиме организирање на обуки за бизнисмените за да им помогнеме во имплементацијата на стандардите за квалитет и учество во регионалните и меѓународни саеми, со што ќе бидат поконкурентни на меѓународните пазари.
Исто така, ќе се залагаме странските инвестиции да ја достигнат или да ја надминат вредноста од 2 милијарди долари за време на четиригодишниот мандат,
додека пак вкупните инвестиции во економијата на годишно ниво да надминат 20% од Бруто домашниот производ (БДП) до крајот на четиригодишниот мандат.
За капиталните инвестиции во инфраструктурата, транспорт, енергија, земјоделие, образование и здравство ќе промовираме модел на партнерство меѓу јавниот и приватниот сектор (ЈПП).
Создавање на нови работни места
Имајќи ја предвид актуелната економска состојба, членството на Македонија во НАТО кое дава сигурност за странските инвестиции, трендот на раст на Бруто домашниот производ (БДП) во текот на последните години, Демократската Унија за интеграција има за цел за четиригодишниот мандат да отвори 100,000 нови работни места, како конретен чекор за намалување на сиромаштијата и зачувување на социјалниот мир во државата.
Макроекономска стабилност
Макроекономската стабилност претставува потребен, но не и доволен услов за брз економски раст.
Демократската Унија за интеграција ќе се ангажира за една макроекономска стабилност која ќе овозможи рамнотежа на среден рок во сите економски сегменти на земјата, како:
ниска инфлација,
стабилност на цените и девизниот курс,
фискална стабилност и
стабилност на надворешниот сектор.
РАЗВОЈНИ ПОЛИТИКИ И РЕФОРМИ
Главна економска цел на Демократската Унија за интеграција е развој и брз и стабилен економски раст,
како и подобрување и подигање на животниот стандард  и
економската благосостојба.
За постигнување на ваквата цел, Демократската Унија за интеграција ќе се ангажира за една успешна координација на макроекономската политика со структурните реформи.
Фискална политика ( и даночна)
Залажбата за фискалната политика во иднина ќе биде трансформирање на централниот буџет од еден чисто фискален механизам во еден развоен механизам.
Демократската Унија за интеграција ќе се ангажира за раст на јавните инвестиции во буџетската структура и
ќе подготви Програма за јавни инвестиции со развоен карактер, почитувајќи го критериумот на регионална еднаквост во инвестирањето.
Исто така, ќе се бори против даночното затајување и
ќе ја зголеми ефикаснота во собирање на даноците со цел зачувување на принципот на еднаквост за фискалното оптоварување.
Демократската Унија за интеграција во даночната политика ќе се ангажира да создаде поволен амбиент за инвестиции и
да ја стимулира легализацијата на неформалната економија, со што ќе се олесни нивниот пристап кон финансиските извори и развој на бизнисот.
Демократската Унија за интеграција, почитувајќи ја фискалната стабилност, ќе поддржи даночна атрактивна политика за инвеститорите споредено со останатите земји, вклучувајќи го даноот на добивка, данокот на персонални приходи, ДДВ-то и други форми на данок.
За да се промовира еден подобар амбиент за инвеститорите, Демократската Унија за интеграција за време на четиригодишниот мандат ќе се ангажира за намалување на придонесите од актуелните 32% на 20% од бруто платите,
особено, пензискиот придонес ќе се намали до 14% (од актуелните сегашни 22,2%),
здравствениот придонес до 5% (од актуелните9,2%) и
придонесот за вработување до 1% (од актуелните 1,6% ).
Со ова ќе се намалат трошоците на бизнисите за работниците, со што се очекува директен ефект во пораст на вработувањето.
Политики во банкарскиот и финансискиот сектор
Демократската Унија за интеграција ќе промовира раст на конкуренцијата и
квалитетот на услугите во банкарскиот и финансискиот сектор.
Ова ќе ги намали трошоците за банкарски и финансиски услуги.
Исто така, ќе инсистираме договорите со банките да бидат транспарентни и едноставни.
Ќе се ангажираме за подобрување на можностите за финансирање на семејства и претпријатија преку олесување при земање на кредит и намалување на каматните стапки, како и намалување на финансиските трошоци за малите и средни бизниси.
Исто така ќе се ангажираме за подобри услови за финансирање на извозните претпријатија:
слободни кредити со примена на нови финансиски инструменти (на пример факторинг).
Финансиски пазар – Пазар на хартии од вредност
Демократската Унија за интеграција ќе се ангажира во развој на пазарот на хартии од вредност, особено на акциите.
За овој пазар има малку познавање, бидејќи истиот е малку развиен меѓу Албанците.
Демократската Унија за интеграција овој значаен економски сектор ќе го развие нудејќи им на потенцијалните инвеститори совети за инвестициите од страна на советници за инвестиции (лиценцирани кадри) кои Демократската Унија за интеграција ги подготви специјално за оваа цел.
Овие советници ќе бидат на услуга на населението и
ќе ги советуваат граѓаните без надоместоци, и за други прашања кои се однесуваат на финансискиот пазар воопшто.
СОЦИЈАЛНА ПОЛИТИКА
Социјалната политика и политиката на вработување ќе се фокусираат главно во насока на реализација на една социјална еднаквост,
намалување на сиромаштијата и
раст на вработеноста.
Демократската Унија за интеграција ќе се ангажира за раст на институционалата и економска ефикасност според принципите на пазарната економија, вклучувајќи ги сите социјални сегменти, како:
социјална грижа (социјални случаи, грижа за деца и старци);
социјално осигурување (невработеност и пензионирање); и
грижа и здравствено осигурување (како интегрален дел од севкупните реформите во здравството).
Грижата и социјалното осигурување ќе се фокусираат во насока на рационализација на буџетските трансфери за фиктивните случаи, со цел да се ослободи поголема помош за реалните случаи, од една страна, и
да се стимулира вработувањето од друга страна.
Што се однесува до грижата за деца и старци , ова ќе се организира на општиско ниво, како поефикасна форма за ова прашање.
Пензиското осигурување треба да функционира врз основа на начелата на пазарната економија со цел да биде поефикасно и да го ослободи буџетскиот товар, кој актуелно се подмирува од буџетските трансфери во пензискиот фонд.
Демократската Унија за интеграција се ангажира за пензиско минимално етаблирање.
Демократската Унија за интеграција ќе се ангажира за проактивна политика на вработување:
поддршка и буџетско олеснување за самовработување,
нови вработувања во понеразвиените места и
вработување на младите,
како и постојани обуки и едукации за кадрите според потребите на пазарот,
како и други мотивирачки мерки за раст на вработувањата.
ЗЕМЈОДЕЛИЕ
Во Македонија  земјоделството главно е традиционално и
истото е организирано на индивидуална и семејна основа.
Бидејќи овој сектор игра значајна улога во економијата на земјата (сочинува 12% од БДП и 18% од вкупниот број на вработени, во извозот зазема дел со 19%), Демократската Унија за интеграција ќе се ангажира за модернизација на овој сектор и
ставање во функција на економскиот развој.
Главната заложба на Демократската Унија за интеграција е да се развие земјоделскиот сектор, со што ќе биде конкурентен на регионалниот и европски пазар.
Исто така, имајќи го предвид значењето на развојот на земјоделството во процесот на интеграција во Европската Унија, Демократската Унија за интеграција ќе се заложи за стратегијата и институционалните реформи,
политиката и законите во земјоделскиот сектор да бидат во согласност со европските стандарди.
Тековно, Демократската Унија за интеграција ќе се ангажира државните институции и земјоделскиот сектор да бидат подготвени за процесот на интеграција во Европската Унија,
за подобрување на буџетската поддршка според потребите на секторот на земјоделие,
за регулирање на секторот и политиките во земјоделството, што ќе овозможи развој на приватниот сектор и
функционирање на пазарот во земјоделскиот сектор.
Подготовка за исполнување на стандардите на Европската Унија и пристап до фондовите за пред-членство во Евроспката Унија
Изградба на институции и
подготовка на обуки за земјоделците и сите учесници во земјоделскиот сектор, за да аплицираат до фондовите на Европската Унија за помош на развој на руралниот сектор (EU IPARD) каде се превидени над 30 милиони евра за наредните четири години.
Инаку, различен вид на помош,
даночни олеснувања и
странските инвестиции во земјоделскиот сектор ќе достигнат до над 100 милиони евра во наредните четири години.
Подобрување на буџетската поддршка според потребите на земјодлескиот сектор
Демократската Унија за интеграција ќе се ангажира во три столба:
подобрување на квалитетот,
структурата и
раст на субвенциите од буџетот за земјоделството.
Подобрувањето на квалитетот ќе се постигне со:
систематско алоцирање на субвенции што ќе овозможи соодветно планирање од земјоделците,
раст на продуктивноста и
модернизација на технологијата,
како и подобрување на руралната инфраструктура.
Подобрувањето на структурата на субвенционирање и буџетската поддршка ќе се постигнат со:
реориентација на помошта кон зацврстување на институциите и
раст на продуктивноста според моделот на Европската Унија.
Во координација со модернизирањето на буџетската поддршка и субвенциите, во текот на четиригодишниот мандат, Демократската Унија за интеграција ќе се ангажира за пораст на буџетската поддршка до 1.5% од БДП на годишно ниво, и со ова да се приближи до просекот на Европската Унија и новите земји-членки на Европската Унија.
Буџетска поддршка и регионална рамнотежа за земјоделството
Почитувајќи ги погореспоменатите принципи и базирајќи се на подобрите регионални пракси на политики во земјоделството на Европската Унија, Демократската Унија за интеграција силно ќе се ангажира за почитување на регионалните принципи со што ќе обезбеди транспарентна и објективна поделба на субвенциите и буџетската поддршка на цела територија на Македонија.
Со ова ќе ја гарантираме еднаквата можност за земјоделски развој во сите делови на Македонија со што ќе има целосен политички ефект, имајќи го предвид мултиетничкиот карактер на државата и социјалната состојба во Македонија.
Мерки за развој на земјоделството и сточарството
Демократската Унија за интеграција ќе се ангажира во модернизација и понатамошен развој на секторот за земјоделие и сточарство, спроведувајќи ги следниве мерки:
Инсистирање на квалитет и поволна цена за предвидените области;
Регулирање на сопственоста на земјоделското земјиште (транспарентно управување со државното земјиште и регулирање на катастарот за земјоделско земјиште);
Ригорозна имплементација на стандардите за здрава исхрана;
Изградба на постојани системи за наводнување;
Поддршка за развој на семејните фарми,
фармерски асоцијации и
земјоделски корпорации, и
Стимулација на стратешките култури на земјата како: тутунот, вината, зеленчуковите култури, јагнешкото месо, со посебно внимание за промоција на био-продуктите.
ЕНЕРГЕТИКА
Неопходни се длабоки промени во енергетската политика за да се искористи чистата енергија и
да се промовира енергетската заштеда и ефикасност.
Енергетиката претставува значаен економски сегмент, и
во периодот што следи Демократската Унија за интеграција ќе се залага за реструктуирање,
либерализација и
приватизација на енергетските сектори врз основа на директивите на Европската Унија и принципите на пазарната економија.
Исто така, главна ориентација во реформите и енергетската политика ќе биде избегнувањето на монополизација на секторот,
како и дизајнирање на енергетскиот систем во сегмент кој треба да се реугулира и либерализира, и овој простап ќе се почитува во трите енергетски сектори (струја, гас и нафта).
Реформите во дизајнирање на конзистентен енергетски систем со препораките на Европската Унија се залагаат за усогласување со Енергетската Унија на Југо-Источна Европа, како претходник во интеграцијата на енергетскиот пазар на Европската Унија.
Со цел за поефикасно функционирање на енергетскиот систем, ќе се поддржи функционирањето на регулаторниот енергетски систем кој што има за обврска да го регулира пазарот.
Исто така ќе се поддржи либерализацијата на енергетскиот сегмент кој ќе се заснова на принципите на конкурентност на отворен регионален пазар,
а ќе се продолжи и со поддршката за имот и државната контрола на таканаречените ,,природни монополи”, каде поради карактерот на нивното дејствување (енергетска инфраструктура: испорака на електрична енергија, гас и нафтовод) не можат да имаат конкуренција и
во ваквите случаи државата ќе се интересира за еднаков пристап и недискриминација за секој потенцијален корисник на енергетската мрежа.
Во енергетскиот систем значајни се меѓународните проекти кои го поврзуваат нашиот енергетски систем со регионалните и меѓународните енергетски системи, односно, на нашата земја и даваат значаен гео-стратешки карактер во интерконтиненталните проекти кои го поврзуваат истокот со западот, односно, Азија со Европа и Америка.
Имајќи го предвид фактот дека нашата земја е нето-узвозник на енергија и стандардите за одбрана на животната средина, Демократската Унија за интеграција ќе се фокусира во поддршка на проекти за развој на алтернативни извори на енергија (од сонце и ветар).
Електро-енергетски сектор
Во насока на пораст на квалитетот и безбедноста на набавка на електрична енергија ќе го поддржиме моделот кој е во согласност со препораките и стандардите на Европската Унија.
Понатаму, определба е државата и понатаму да управува со електро-енергетската инфраструктура, држејќи го преносот и операциите на енергетскиот пазар, и со тоа би се овозможило конкуренција
и влез на приватниот сектор во производството на електрична енергија.
Бидејќи Македонија е увозник на електрична енергија, во иднина Демократската Унија за интеграција ќе поддржи нови инвестиции за раст на производителните капацитети на електрична енергија.
Во сферата на производство на електрична енергија, активностите ќе се одвиваат во два правци, и тоа:
во правец на активирање на приватниот капитал за изградба на големи производителни капацитети, и
во правец на изградба на мали производителни капацитети.
Во системот на термоцентрали ќе се овозможат приватни проекти,
додека кај хидроцентралите ќе се искористи концептот на концесионирање на водните ресурси и секогаш како оптимална опција ќе се преферираат проектите од ЈПП (јавно-приватно партнерство).
Исто така ќе се стимулираат инвестиции во пакет со малите хидроелектрани, со што се очекува да има позитивно економско влијание и на локално ниво и пошироко, имајќи го предвид ридско-планинскиот релјеф и богатството со води на нашата земја.
Слични проекти може да се развиваат за електрани со гас,
когенеративни станици со гас за електрична енергија и топлина и
алтернативни извори на енергија (со ветер).
Со цел пораст на сигурноста во набавките на електрична енергија , ќе се поддржат проекти за изградба на контакти со соседните земји за испраќање на електрична енергија.
Сектор на природен гас
Природниот гас е богатсво кое во развиените земји има широка примена на искористеност, почнувајќи од домаќинствата па се до големите индустриски капацитети и
претставува една енергетска алтернатива наспроти електричната енергија и енергијата добиена од нафта и нејзините деривати.
Демократската Унија за интеграција ќе се ангажира во развој на гасоводната мрежа и во Западна Македонија, особено Коридорот 8, и
потоа ќе продолжи со модернизација на испорака на природен гас и во Косово и за Коридорот 10.
Ова е значајно, бидејќи на овој начин ќе се овозможи гасификација на повеќе градови.
Значи, домаќинствата и индустриските капацитети ќе имаат алтернативна можност за искористување на енергијата.
Сектор на нафта и нафтени деривати
Тргнувајќи од фактот дека Македонија не располага со природни резерви на нафта, но има рафинерија за преработка на нафта со регионален капацитет, Демократската Унија за интеграција ќе се ангажира во понатамошна либерализација на пазарот на нафтени деривати и усогласување со европските стандарди, со цел отварање на перспективи за производство на нафтени деривати
и регионален извоз.
Во регионалните проекти за испорака на нафта ќе се залагаме за изградба на нафтен полупроводник за Косово, кој ќе обезбеди компаративен напредок за нафтата произведена во нашата држава (во рафинеријата во Скопје).
Значи, конечната заложба е подобрување на позицијата на нашата земја на пазарот на нафта во Југоисточниот европски регион.
ТУРИЗАМ
Туризмот претставува значаен економски потенцијал на земјата, кој актуелно е неискористен.
Оттаму, Демократската Унија за интеграција во иднина ќе се ангажира во туристичкиот развој како сектор за подобрување на имиџот на земјата во позитивна насока.
Во таа насока, ќе ги поддржиме инвестициите во инфраструктурниот развој на туристичките капацитети и исто така
ќе ги поддржиме политиките за стандарди и квалитет на туристичките услуги.
Исто така ќе се прошири портфолиото на туристички понуди со развој на туристичката алтернативна мрежа, наспроти онаа традиционалната.
Со цел за промовирање на земјата како посакувана туристичка дестинација, ќе се ангажираме за меѓународно претставување на земјата и регионална и билатерална соработка за заеднички пристап во развојот и промоцијата на туризмот.
4.ИНФРАСТРУКТУРА, УРБАНИЗАМ И ТЕЛЕКОМУНИКАЦИИ
РАЗВОЈ СО ЛИБЕРАЛИЗАЦИЈА, ИНВЕСТИЦИИ И МОДЕРНИЗАЦИЈА
Развојниот концепт на Демократската Унија за интеграција во областа на инфраструктурата, урбанизмот, транспортот и електронските  комуникации се базира на два значајни столба:
создавање на поволна инвестициона клима и
адаптација на потребните закони.
Имплементацијата на европските стандарди и закони исто така ќе биде меѓу главните заложби што Демократската Унија за интеграција ќе ги има на владината агенда,
промоворијаќи слободна пазарна политика и  целосно либерелизирана,
на начин кој ќе ја стимулира конкуренцијата и ќе создаде недискриминирачки концепт, особено во борбата против монополизирање на услугите и создавање на фаворизирани компании.
Ова ќе влијае за да граѓаните на Македонија имаат поквалитетни и послободни услуги од секаков вид, подигајќи го стандардот и квалитетот на условите на  нивното живеење.
Главен аспект на економската политика во овие области ќе биде зголемувањето на странски инвестиции создавајќи законски и процедурални олеснувања во корист на потенцијалните инвеститори
и нудејќи реално образложливи економски проекти со цел за реализација на капитални инвестиции, особено во патната инфраструктура (Коридор 8 и 10).
Особено значајно ќе биде трансформирањето и реструктуирањето на претпријатијата кои нудат јавни услуги, ставајќи посебен акцент на услугите од воздушниот транспорт и контрола на цивилните летови,
како и менаџирање со изградбата и одржувањето на патната, регионална и магистрална инфраструктура.
Исто така значајно внимание ќе се посвети и на целосно реформирање на претпријатијата кои нудат поштенски и железнички услуги, правејќи истите да бидат функционални, профитабилни, економски стабилни во служба на граѓаните, пропорционално европските стандарди.
Демократската Унија за интеграција во овие области ќе создаде ефикасна јавна администрација, функционална и во согласност со стандардите на Европската Унија, на начин за да буџетските средства се користат рационално во согласност со потребите, и
ќе се грижи буџетските инвестиции да имаат пропорционална и соодветна распределба.
Реформирањето на начинот на управување и одржување на патиштата,
трансформирањето и концесирањето на услугите на аеродромите,
како и трансформирањето и модернизирањето на поштенските услуги,
се неоходни за да се одговори на барањата на времето и да се следи севкупниот економски развој за пораст на благосостојбата на граѓаните.
РЕАЛНА ИНТЕГРАЦИЈА ПРЕКУ ИНФРАСТРУКТУРАТА
Развојот на инфраструктурата е предуслов за можноста за движење на стоки и луѓе, што ќе придонесе во регионалните интеграции како наш приоритет во согласност со политиката на Европската Унија.
Посебно значајно е да се посветиме на изградба и модернизација на системот на инфраструктурна мрежа,
најпрво патната инфраструктра,
железничката и
енергетската со Албанија, Косово и Бугарија, која недостасува поради влијанието на политиката и стратегијата на поранешна Југославија и претходната Македонија, за неуспех во поврзувањето со овие држави.
Демократската Унија за интеграција на ниту еден начин нема да дозволи промена на трасите на Коридор 8, иницирани од Владата 2006-2008.
Ние ќе иницираме еден проект за почеток на реализација на мултимодални терминали (раскрсница на патниот, железничкиот и водниот транспорт) во Струга,
продолжување на работите со можно давање под концесија на патната инфраструктура на Коридор 8, со реализација на таканаречената оска ,, Патот на Арбрит” и
поврзување со автопатот на Косово.
Посебен акцент ќе има отварањето на нови гранични премини и модернизирањето на постоечките гранични премини според барањата и стандардите на Европската Унија.
УРБАНИЗАМ ЗА СТАБИЛЕН РАЗВОЈ
Демократската Унија за интеграција ќе се ангажира за урбанизирање на неурбанизираните места, особено во руралните средини,
за легализирање на дивоградбите во согласност со урбанистичките планови на општините,
воспоставувајќи вистински институционални односи меѓу централната власт и локалната самоуправа, за секоја власт да дејствува ефикасно според надлежностите одредени со закон.
Ќе се урбанизираат неурбанизираните населби во општините кои имале проблеми во однос на занемарувањето и неносењето на урбанистички планови од минатата власт.
Ќе се преземат конкретни мерки, имајќи грижа за еден долгорочно планиран урбанистички развој со проекти за испуштање на урбаните води,
пунктовите за собирање на отпад и
изградба на јавни зелени површини.
ТЕЛЕКОМУНИКАЦИИ ВО ЧЕКОР СО ВРЕМЕТО
Во 21-от век телекомуникациите и информатиката се сметаат за прогресивни области и додадени вредности на општеството.
Во Република Македонија, албанските кадри ќе го најдат своето место во овие две области, особено имајќи го предвид фактот дека во минатите години образовани се кадри како во земјата, така и во странство.
Со вклучувањето во овие области ќе се овозможи и чекор со вредностите и новата технологија на овој век, што е резултат на едукација, модернизација и економски развој на албанското население во Република Македонија.
Дигитализација на сите општини
Со овој проект, Демократската Унија за интеграција има за цел да ги дигитализира сите албански општини во Република Македонија,
особено за електронско вршење на комуналните услуги, со што ќе се олеснат и забрзаат административните граѓански процедурите во овие општини и
истовремено ќе ги мотивираат граѓаните за поголема употреба на интернетот и компјутерот, и
истовремено да ја изразат само-заинтересираноста за новата технологија (со што ќе се забрза самообразованието во оваа област).
Исто така создадената интернет-инфраструктура на овој начин ќе им овозможи на граѓаните на овие општини комуникација со странство преку интеренет и телефон за симболични цени.
Дигитални градчиња (Digital City) – Центар на технологија во кој ќе се концентрираат ИТ-компаниите
Според нашите предвидувања, со овој проект ќе се изгради центар на технологија каде ќе се концентрираат сите ИТ – компании кои се присутни во Македонија, како и оние кои изразиле интерес да бидат присутни во нашата земја.
Овој проект ќе се лоцира помеѓу градовите Скопје и Тетово, на начин за да им се овозможи на албанските кадри од оваа област географска близина со компаниите,
како и на студентите од Тетовските универзитети за да им овозможи влучување во практична работа на овие компании и
истовремено да го забрза економскиот развој на овој регион.
Еден мобилен и интернет оператор фокусиран во Западна Македонија
Тргнувајќи од глобалниот технолошки развој и значењето на комуникацијата, Демократската Унија за интеграција ќе се ангажира за инсталирање на еден мобилен и интернет оператор кој ќе се фокусира најповеќе на Западна Македонија, и
истовремено ќе се ангажира да го отстрани роамингот помеѓу Македонија, Косово и Албанија.
Образување на кадрите во телекомуникацијата, содржана во проектите за формирање на ЈПП (јавно - приватно партнерство)
ЈПП овозможува комбинирање на општествените интереси и приватните компании кои во тесна соработка ги образуваат неопходните кадри за  компаниите со нудење на практична работа,
како и делумно или целосно финансирање од страна на компаниите.
Демократската Унија за интеграција силно ќе го поддржи стимулирањето на нови кадри за образување во областа на телекомуникациите и
особено ќе ги поддржи ваквите форми на партнерство, сметајќи ги како можност и шанса за образување, особено за учениците кои и покрај желбата, немаат можности за образување.
Wireless internet Access за факултетите и студентските домови
За студентите на Државниот Универзитет во Тетово и Универзитетот на Југоисточна Европа во Тетово, ќе овозможиме бесплатен пристап до интернет за научни цели.
Тие исто така ќе имаат инсталиран пристап до интернет и во студентските домови.
Повеќе Албанци во Регулаторите за надзор на пазарот на електронски комуникации
Демократската Унија за интеграција ќе се ангажира создадените кадри во минатите години да се вклучат во професионалните институции од оваа област , со што ќе им се овозможи на дипломираните млади да имаат пристап до државните институции
како и да дадат свој придонес во развојот на електронската комуникација,
истовремено и во регионалниот економски развој на Македонија.
На овој начин ќе се продолжи и имплементацијата на Охридскиот договор за соодветно претставување на Албанците во институциите.
Mobile Number Portability (MNP)
Трансфер на мобилни телефонски броеви од еден на друг оператор зачувувајќи го правото на ист број.
Со овој чекор се придонесува за развој на вистинска конкуренција во областа на мобилната телефонија.
ИНФОРМАТИЧКО ОПШТЕСТВО И МЕДИУМИ (E-SOCIETY AND MEDIA)
Стимулирање за искористеност на интернет-мрежата од страна на албанското население
Демократската Унија за интеграција е свесна дека албанското население во Македонија сеуште има ограничени можности за користење на интернет.
Затоа, ние ќе работиме за стимулирање на искористеноста на интернетот.
Ова особено ќе го постигнеме преку вклучување на основните и средни училишта на албански јазик во областа на информатиката, преку образовни програми организирани во тесна соработка со ИТ-компаниите.
Отварање на јавни центри за информатичка технологија
Во сите градови на Западна Македонија ќе отвориме Јавни центри за информатичка технологија (ИТ).
Овие центри ќе овозможат интеракција и дискусија за теми кои се интересни за младите.
Во овие центри ќе има игри, но ќе има и едукативни програми за сите генерации, додека пак ќе има и надзор од менаџери за да се осигурат дека не се злоупотребува понудениот простор.
Таму може да доаѓаат и млади и возрасни, мажи и жени од секоја социјална област за да се запознаат со светот на компјутерите.
Преку искористување на јавните центри за информатичка технологија граѓаните ќе успеат да го подигнат нивото на подготовка за вклучување во економскиот пазар,
да го насочат своето компјутерско знаење и
да создадат позитивни односи во населбите каде што живеат.
Информатичко познавање
Поради големото значење што ја има научното познавање на комуникацијата во Европа и светот, Демократската Унија за интеграција ќе предложи зголемување на бројот на часови по информатика во основните и средни училишта.
Стипендии за најдобрите
Ќе обезбедиме најмалку 1000 стипендии за редовни и постипломски студии од областа на информатиката и телекомуникациите, во земјата и странство за албанските студенти.
Универзитетска радио-станица
Демократската Унија за интеграција ќе се ангажира за основање на Универзитетска радио-станица со национална концесија која би им овозможила информирање на студентите од двата универзитети и
би содржела други културни, информативни програми и секако би придонела за севкупно подигање и информирање на албанското население
(основач може да биде и факултетот за новинарство каде воедно студентите – идни новинари ќе ги направат  првите чекори во оваа област).
Филмски град –Film City
Создавање на еден филмски град во една албанска општина која ќе го го подигне својот имиџ и истовремено ќе овозможи вклучување на кадрите од областа на филмот и медиумите.
Со овој проект е предвидено странските инвеститори, кои пројавиле интерес за ваква инвестиција, да направат продукција на анимирани, документирани, патнички, сериски и други филмови,
но и останати делови од оваа индустрија, како што се: монтажа, тон итн. да се комплетираат во Македонија и да се дистрибуираат во западните европски земји и САД.
Основање на Факултет за Информатичка технологија и телекомуникации на еден од универзитетите или формирање на еден независен институт на албански јазик
Оваа институција ќе содржи најмалку две области:
Телекомуникациска област
Информатичка област
iii) економска информатика
iii) применета информатика (industry software development)
Со ова ќе се забрза вклучувањето на младите (студентите) Албанци во најбараните сфери на овој век,
како и нивно вклучување во мултинационалните компании кои од ден во ден го зголемуваат своето присуство во регионот на Југо-Источна Европа.
МТВ2 да се постави на сателит на територијата на Европа
5. НАДВОРЕШНА ПОЛИТИКА
ИНТЕГРАЦИЈА ВО НАТО
Демократската Унија за интеграција силно верува дека самитот на НАТО во Букурешт беше еден голем успех за Западен Балкан.
Членството на Албанија и Хрватска во најсилната воена алијасна е гаранција за долгорочна стабилизација на нашиот регион.
Членството на Македонија во НАТО нема алтернатива.
Тоа треба да се случи што побрзо.
НАТО не е само еден далечен идеал, туку е реалност што ќе заживее за неколку месеци.
Нема сомнеж дека членството во НАТО гарантира сигурност и стабилност,
ја зацврстува демократијата и
гарантира странски инвестиции,
и ги засилува европските капацитети на безбедност.
Членството во НАТО отвара пат за што побрзо членство на нашата земја во Европската Унија.
Демократската Унија за интеграција, со сите свои партнери ќе се ангажира за да се исполнат сите стандарди кои ги бара северо-атлантскиот сојуз, од логистички аспект до реформирани системи на одбрана.
Демократската Унија за интеграција, како учесник во екзекутивната власт, даде неосопрлив придонес за трансформирањето на Македонија од земја-увозник во земја- извозник на безбедноста.
Во таа насока, ние како партија  целосно ги поддржавме и продолжуваме да ги поддржуваме мировните мисии на северо-атлантската алијанса во Ирак и Авганистан,
како и мисијата ЕУФОР во Босна и Херцеговина.
Како земја аспирант за членство во НАТО, ние силно ја поддржуваме новата улога на Алијанста насекаде во светот.
Демократската Унија за интеграција силно верува дека политичата акција која треба да ја направат сите сили за време на неколку месеци, треба да резултира со полноправно членство во НАТО.
ИНТЕГРАЦИЈА ВО ЕВРОПСКАТА УНИЈА
Единствена алтернатива на Република Македонија е целосно членство во Европската Унија, како огниште на мирот, слободата и економската благосостојба.
Обединета Европа во разликите, богата Европа со културни, историски и национални разлики кои се почитуваат е Европа кон која се стремиме.
Европа е нашиот заеднички дом и еден од приоритетите на нашиот политички ангажман.
За да се изгради едно слободно и стабилно општество за во иднина, потребно е градење и чување на мирот,
една либерална и развиена економија и
почитување на демократските вредности.
Демократската Унија за интеграција се ангажира за создавање на институции со демократско владеење,
за заштита на човековите права и
за слободна пазарна економија.
Во периодот што следи, Демократската Унија за интеграциј ќе се ангажира за целосна имплементација на задачите кои Република Македонија ги доби како дел од Договорот за асоцијација и стабилизација.
Ние во континуитет ја истакнувавме потребата и ги поддржавме сите иницијативи за воспоставување конструктивен сеопфатен дијалог помеѓу политичките актери на сите провениенции поврзани со големите прашања во Македонија.
Постигнувањето на политички консезус поврзан со клучните прашања и вклучување на партиите од власта и опозицијата во изнаоѓање на решенија, бил и ќе остане приоритет за нашата партија.
Само вистински политички договор гарантира функционалност на институциите и движење на политичкиот процес нанапред.
Во согласност со барањата на Европската Комисија и во насока на исполнување на евро-интегративната агенда на Македонија, во наредниот период, Демократската Унија за интеграција ќе работи и гарантира дека:
Законот за полиција ќе се имплементира ефективно со предвидените измени;
Реформите во судството ќе се имплеметираат ефективно и
ќе се зацврсти независноста и севкупниот капацитет на правниот систем;
Ќе се реализираат реформите во Јавното обвинителство, без дневно политичко влијание;
Вклучувањето и напредокот на државните службеници не е цел на политички диктат и
ќе развие систем на криера врз основа на заслугите;
Борбата против невработеноста и создавањето на нови работни места, особено за младите, ќе продолжи со поголема динамика;
Бизнис-климата ќе се подобри преку зацврстување на законодавната држава, засилување на улогата и мандатот на регулаторните и надзорните агенции.
Почетокот на преговори за полноправно членство во Европската Унија во текот на 2008 година, останува предуслов со приоритет за нашата партија.
Ние ќе инвестираме во севкупната наша енергија за да се осигураме дека Македонија ќе ги започне преговорите за членство во ЕУ до крајот на оваа година и ќе успее да стане членка на обединета Европа во најкраток временски рок.
ДОБРОСОСЕДСКА ПОЛИТИКА
Добрососедството е еден од главните фактори за постигнување на мир, сигурност и благосостојба на една индивидуа, семејство, село, град или држава.
Овој универзален принцип со глобална вредност и значење се потенцира и во критериумите за членство во НАТО и ЕУ.
Гледано од овие аспекти, есенцијално е за Република Македонија како нова и сеуште кревка држава, во една констелација со Балканот во транзиција, да има што подобри односи со сите соседи.
За нас, границите на минатото - овде каде народот во минатото се поделуваше, денес треба да се претворат во место на нови средби меѓу народите на сегашноста и иднината.
Со создавање на европска перспектива за сите земји од Балканот, границите помеѓу народите стануваат ,,релативни”.
Идејата за интеграција во евро-атлантските структури како предуслов го има градењето на добрососедски односи.
Добрата соработка меѓу соседите овозможува побрз економски развој
и ги зацврстува државните капацитети за да ги направи конкурентни во Европа.
Затоа, градењето и чувењето на добрососедските односи меѓу соседните држави е императив за Демократската Унија за интеграција.
Косово – нов сосед на Македонија
Демократската Унија за интеграција многу добро ја прими независноста на Косово и ја смета за потребен чекор кон стабилност на Западен Балкан и Европа.
Неговото признавање од страна на Република Македонија треба да се направи без никакво двоумење.
Независноста на Косово дефинитивно го затвара процесот на распаѓање на Југославија и
секое конечно затварање на едно големо прашање отвара нови перспективи.
Одлуката за добри односи со Косово е од големо значење, не само за Албанците во Македонија, туку за сите граѓани и државата, како од безбедносен и стабилен аспект така и од економски и стратешки интерес.
Признавањето на Косово од САД и мнозинство на држави од ЕУ, ангажманот на НАТО, нивната политика за зацврстување на најмладата држава на светот и нашата определба како држава за следење на ваквата политика во однос на Косово, е патоказ за државната политика во тој правец.
Поддршката за стабилизација на Косово како демократска држава со развиена економија придонесува за сигурност и стабилност во Македонија и во регионот,
придонесува и во економскиот развој и
зголемувањето на инвестиции во Македонија.
Интерес на Албанците во Република Македонија и на државата воопшто е Македонија што побрзо да изгради институционални, дипломатски, економски, пазарни и културни односи со новата држава Косово, бидејќи ова придонесува за стабилност на двете земји и регионот воопшто.
Поддршката за имплементација на Планот на Ахтисари од наша страна е со двоен интерес бидејќи го потврдува моделот на Охридскиот договор и бидејќи овие два договори се комплементарни.
Успехот на Планот на Ахтисари истовремено ќе значи успех на Охридскиот договор.
Во таа насока, како земја - сосед која е насочена и продолжува да се соочува со слични предизвици, ние ќе ја понудиме нашата помош и искуство во процесот на консолидација на демократијата во новата држава  Косово.
Ние сме спремни да ги ставиме на располагање сите наши капацитети за да помогнеме во создавање на добрососедски односи кои ќе овозможат еден пазар, една размена и една слободна комуникација меѓу Македонија и Косово.
Односи со Република Албанија
Демократската Унија за интеграција го поздравува членството на Република Албанија во НАТО и
потпишувањето на Договорот за асоцијација и стабилизација со Европската Унија.
Ние сме посветени на понатамошен развој на односите со Република Албанија, подигање на квалитетот на билатералните односи кои започнале во втората половина на векот зад нас, и
блиска соработка во заедничкиот пат кон евро-атлантските структури.
Република Албанија уште од независноста на Македонија сведочи за една пријателска земја и поддржувач на стабилноста во Македонија.
Демократската Унија за интеграција ќе работи уште повеќе во надминување на неоснованите предрасуди на нашите македонски сограѓани кон Албанија, за постигнување на една современа и европска политика во регионалната интеграција,
за изградба на една модерна сообраќајна инфраструктура која реално овозможува органски врски меѓу двете земји за да во блиска иднина бидат заедно во Европската Унија.
Односи со Република Грција
Демократската Унија за интеграција ја поздравува поддршката на Република Грција како држава со најдолго членство во НАТО и ЕУ, за членството на балканските држави во овие структури  со докажаната политика со заклучоците од Самитот на ЕУ во Солун и
поддршката за Албанија и Хрватска за членство во НАТО.
За нас, Грција е докажан партнер и
значаен инвеститор во економијата на Македонија.
Демократската унија за интергација се ангажира за решавање на актуелните спорови со Република Грција, со што би се овозможило членство на Република Македонија во НАТО и
би се олеснило отпочнувањето на преговори за влез во ЕУ.
Во решавање на споровите, Демократската Унија за интеграција тргнува од принципите дека очекуваниот компромис не треба на ниту еден начин да го потценува мултиетничкиот карактер на нашата држава, етничките чувства на нашите сограѓани и чувствителноста на нашите соседи од историски, географски и културен аспект.
Демократската Унија за интеграција, регулирањето на сите отворени теми со јужниот сосед како една од постарите членки и економски партнер на Македонија го смета за приоритет, и
ќе бара да се искористат сите можности за создавање на една поконструктивна атмосфера за да се изнајдат потребните решенија.
Нашиот пристап се состои во тезата дека во овие процеси ниту една страна не треба да се чувствува изгубена или навредена, туку по надминувањето на проблемите да создаде амбиент за соработка и солидарност меѓу соседите за евро-атлантска интеграција во целост.
Ние ќе инсистираме на решение кое никого нема да го стави во позиција на губитник или победник, да го потцени или да го воздигне.
Затварањето на споровите ќе отвори едно ново поглавје на соработка и солидарност меѓу соседите.
Ова ќе придонесе во развој на туризмот,
слободно движење на луѓето,
размена на учениците и студентите
и за понатамошен економски развој.
Односи со Република Србија
Демократската Унија за интеграција го поздравува протокот на демократизација на Србија и
се надева процесот на развојување од минатото кој предизвика толку крвопролевања и проблеми во регионот да заврши што побрзо, најпрво поради доброто на народот на Србија, а и соседите и Европа воопшто.
Колку побрзо Србија ја прифати новата реалност на Балканот, толку побрзо ќе се адаптира на интегративната европска политика.
Република Македонија, како земја кандидат за членство во ЕУ и на прагот на членството во НАТО, ќе придонесе и ќе и помогне на Србија во таа насока.
Регионот во целина, а Србија посебно, треба да учат од европскиот процес кој храбро тргна од урнатините на Втората Светска војна, направи помирување на вековните непријатели за да прерасне во Унија на еднакви партнери која секој ден од секој аспект се повеќе расте и се зацврстува.
Демократизирана и европска Србија влијае и врз стабилизацијата на Македонија,
слободниот пазар и економската комплементарност на двете држави и
благосостојбата на сите граѓани.
Односи со Република Бугарија
Демократската Унија за интеграција го поздравува членството на Бугарија во НАТО и ЕУ.
Развојот и воспоставувањето на односи меѓу двете држави во духот на европските политики за набрзо заедно да бидат во евро-атлантските структури, видно ќе придонесе за продлабочување на меѓудржавните односи и надминување на некои актуелни проблеми.
Благодариме на бугарската држава за понудената помош за интеграција на нашата земја во ЕУ, и
ќе се ангажираме и во иднина заедно да работиме во изградба на патна и енергетска инфраструктура меѓу двете земји која ќе овозможи слободно движење на луѓе и стоки.
Заинтересирани сме планираните проекти за Коридор 8 и АМБО да ги реализираме заедно.
До нашето членство во НАТО, убедени сме дека Бугарија како членка ќе работи за давање на приоритет на овие проекти со големо значење за нас.
6. ОБРАЗОВАНИЕ
КВАЛИТЕТНО ОБРАЗОВАНИЕ ЗА СИТЕ
Квалитетното образование,
научните истражувања и
информатичката технологија се клуч за општествто во 21-от век.
Демократската Унија за интеграција ќе реализира модел на образование со еднакви шанси за сите етнички, социјални и родови групи.
За да се постигне ова ќе иницираме еден пакет за образование кој ќе ги вклучи политичарите, цивилното општество и професионалците за да се унапредат соодветните закони.
Демократската Унија за интеграција ќе обезбеди бесплатна распределба на училишни книги за децата од многубројните семејства и за децата од сиромашни семејства.
За најталентираните деца кои доаѓаат од овие семејства ќе се дизајнира и финансиска програма за да им се овозможи продолжување на средно и високо образование.
Демократската Унија за интеграција особено внимание ќе им посвети на децата на борците и инвалидите од војната, за да се создаде еден фонд кој ќе обезбеди распределба на бесплатни книги и стипендии за средно и универзитетско образование.
Образовната политика на Демократската Унија за интеграција ќе продолжи со курсот кој што ние го следевме во текот на нашиот владин мандат.
РЕФОРМИРАНО И ДЕЦЕНТРАЛИЗИРАНО ОБРАЗОВАНИЕ
Демократската Унија за интеграција ќе го зацврсти процесот на децентрализација во образованието и ќе го збогати со разновидни иницијативи за партнерство со општините, за да обезбеди една функционална децентрализација, финансиски поддржана во согласност со заложбите за едно визионерско општество насочено кон квалитет.
Ќе се ангажираме за соодветна буџетска поодршка за капитални инвестиции во основното образование,
исто така и во разгледување на мрежата со цел за нејзина поддршка со законска обврска за задолжително средно образование.
Овој процес ќе се реализира во партнертво со општините и училиштата, како и со синдикатите, ориентирајќи ги развојните образовни политики во согласност со потребите на учениците и барањата на пазарот на труд.
Демократската Унија за интеграција ќе го мобилизира своето дејствување за навремено имплементирање на државната матура како инструмент за подобрување на квалитетот и транспарентноста во оценувањето на знаење во согласност со сегашниот усвоен концепт,
следејќи го во континуитет и заокружувајќи ги корикуларните(програми) реформи, во насока на разрешување на програмите за учење (интегрирани корикулуми) и
во додавање на изборни предмети на сметка на оние задолжителните во согласност со потребите на учениците.
За нас приоритет е измената на Законот за стандардот на учениците и Законот за народна техника, со цел ориентирање на средствата кон локалната власт, за да креираат нивни минимални инструменти за стимулирање на талентираните ученици на локалните или регионалните натпревари како мотивирачки методи за откривање на нови таленти во оваа област.
ЗАШТИТА НА АВТОНОМНОМИЈАТА НА УНИВЕРЗИТЕТИТЕ
Демократската унија за интеграција ќе работи на подобрување на Законот за високо образование во функција на зацврстување и одбрана на универзитетската автономија и академската слобода.
Целосната и навремена имплементација на Законот за високо образование ќе го косолидира високото образование во целост и секоја институција одделно, во согласност со законските одредби.
Тргнувајќи од квалитетот на образованието како огромен јавен интерес, ние ќе ја разгледаме мрежата на високо образование земајќи ги како основен критериуми следниве принципи:
врз основа на надворешна евалуација од институции со кредибилитет ќе објавиме рангирање на посебни институции за квалитетот и
во согласност со ова, во втората фаза ќе направиме разгледување на финансиските политики на високообразовните институции, врз основа на нивниот квалитет како критериум, неисклучувајќи ги ниту приватните институции од оваа конкуренција.
Наша задача во оваа област ќе биде во согласност со потребите на граѓаните и развојните владини и општествени концепти, да ја прошириме мрежата на високо образование и
постоечките институции да ги збогатиме со нови области, секогаш врз основа на потребните критериуми и стандарди.
НОВА ТЕХНОЛОГИЈА – ПРЕДУСЛОВ ЗА РАЗВОЈ
Демократската Унија за интеграција во целост ќе го преразгледа проектот за компјутеризирање на училиштата, воспоставувајќи динамика во неговата реализација со предвидена инфраструктурна и кадровска, концептуализирана, вистинска, педагошка подготовка.
Демократската Унија за интеграција ќе подготви Закон за наука и технолошки развој кој ќе ги сублимира двата постоечки закони, со цел ставање на оваа дејност во функција на побрз економски развој и
технолошко-иновативен напредок.
Јакнеење на надлежностите на соодветните сектори за овие области,
ставање во функција на нашиот административен потенцијал за што поцелосно вклучување во проектите на Европската Унија и
зголемување на мобилноста на студентите и професорите во тој контекст.
7. ЗДРАВСТВО
ЗДРАВСТВЕНА ЗАШТИТА ЗА СИТЕ
Демократската Унија за интеграција смета дека ефикасниот здравствен систем е меѓу најзначајните елементи за зачувување на здравјето,
социјалниот мир и
еднаквоста меѓу сите граѓани.
Ние се ангажираме на граѓаните без разлика на местото на живеење, престојување, возраста или социјалниот статус, да им обезбедиме квалитетна и достапна здравствена услуга.
Демократската Унија за интеграција ќе се ангажира за еден здравствен систем кој ќе понуди квалитетна здравствена заштита за сите граѓани, преку:
Развој на вистинска здравствена политика;
Идентификација, спроведување и спречување на здравствените проблеми;
Спроведување на реформите и законите во областа на здравството;
Обезбедување на квалитетна здравствена инфраструктура;
Образување на граѓаните и подигање на свеста за поголема здравствена култура и одговорност.
РЕФОРМИ ЗА ПОДИГАЊЕ НА КВАЛИТЕТОТ НА МЕДИЦИНСКИТЕ УСЛУГИ
Ние се залагаме за здравствени реформи во интерес на здравјето на граѓаните и пораст на квалитетот на медицинските услуги во согласност со современите потреби и европски стандарди.
Ова ќе го постигнеме со:
Адаптирање на реализацијата на реформи со усогласена динамика со останатите политики за економски развој,
намалување на невработеноста со цел цената на реформите да не ја почувствуваат пациентите;
Посилна поддршка на превентивните програми и
консолидација на примарната медицина на цела територија на Република Македонија;
Стимулација на дијагностичките центри во рамките на примарни услуги со цел за преземање на секундарната медицина;
Рационализација и техничко-професионално подигање на секундарната медицина отварајќи го процесот за партнерство со приватен капитал и со заинтересираните општини како партнери;
Регионализација на терцијалната медицина за преземање на мерки за кадровско и техничко-технолошко подобрување
како и јасно дефинирање на дејноста на специјалните болници во функција на нивно обезбедување и функционирање во рамките на единствениот здравствен систем;
Консолидација и напредок на Клиничките центри преку здружување на нивните активности со професионално-едукативниот процес во согласност со мрежата за високо образование и потребите на граѓаните;
Консолидација и заокружување на јавните напредни услуги во областа на кардиохирургијата, онкологијата и трансплантологијта како итна временска потреба;
Дополнување на системите за здравствено осигурување со модалитети кои ќе овозможат целосна сигурност за квалитетни здравствени услуги и
би го избегнале монополот на фондот во оваа област.
ПРАВИЧНА ЗАСТАПЕНОСТ И ПОДИГАЊЕ НА КВАЛИФИКАЦИЈАТА НА КАДРИ
Да продолжи да се стимулира адекватната застапеност на албанскиот здравствен кадар (гарантирана со Охридскиот договор) преку вработување во здравствените институции; во предклиничките и клинички институции како и во одлучувачките институции (Министерство за здравство, Фонд за здравствено осигурување, Институт за јавно здравство и останати институти во здравствениот сектор во Скопје и останатите градови населени со Албанци);
Да се стимулира албанскиот медицински кадар за специјализации субспецијализации, континуирани едукации, како и академска едукација за вклучување во едукативниот медицински процес;
Да се искористи капацитетот на Центарот за континуирано образование за примарна заштита во Гостивар (просторен и кадровски).
8. КУЛТУРА
КРСТОСНИЦА НА ЦИВИЛИЗАЦИИТЕ
Македонија, поставена на раскрсница меѓу цивилизациите, претставува богат центар на културно наследство од сите развивани цивилизации низ вековите.
Ние живееме на историските слоеви кои ги оставиле своите траги во културите на народите кои живеат на овие простори.
Освен материјалната културна традиција, Македонија во своето секојдневие ја испреплетува и изворната традиција, што е резултат на духовното наследство кое е наведено во древните векови  и цивилизации па се до ден денешен.
Трагањето, негувањето и чувањето на овој културно-материјален диверзитет,
како и промовирањето на духовните вредности на народите од ова поднебје, се повеќе од неопходни за нашето општество.
Промовирањето на вакво различно културно наследство на сите цивилизации и епохи, одразот на ова духовно богатство во духот на нашето секојдневие, е патоказ за нашата иднина.
Универзалните вредности на ова наследство запишано низ вековите и потврдено низ многи предизвици, се основа на толеранцијата, разбирањето и меѓусебното почитување на народите и културите кои денес заедно живеат во Република Македонија и пошироко.
КУЛТУРНА РАЗНОВИДНОСТ – ПРЕДНОСТ, НЕ НЕДОСТАТОК
Демократската Унија за интеграција се ангажира за градење на свесност меѓу граѓаните на Македонија за значењето на културното наследство на нашата земја.
Духовните културни аспекти треба на еднаков начин да ја консолидираат основата за една мултикултурна земја.
Само со промовирање на културната разновидност на сите заедници се трасира патот кон добро разбирање меѓу народите во Македонија и регионот.
Негувањето на културната разновидност ги спречува недоразбирањата меѓу културите;
го чува духот на толеранција и ја подига свеста за меѓусебно почитување.
Оттаму, Демократската Унија за интеграција се ангажира овие вредности да се претворат во силни темели врз кои ќе се градат столбовите на иднината на земјата и нашата мултиетничка држава.
СТИМУЛАЦИЈА И ИНСТИТУЦИОНАЛИЗАЦИЈА НА АЛБАНСКАТА КУЛТУРА
Демократската Унија за интеграција ќе проектира подигање на институциите за зачувување на албанското културно наследство,
поддржување на актуелниот закон кој се залага за институционална консолидација на албанската култура,
создавање на посебни фондови,
создавање на адекватна инфраструктура за културните активности во Западна Македонија,
ќе го поддржи и основањето и дејствувањето на институти за истражување и зачувување на наследството.
Поради недостатокот на институционален простор за развој на албанската култура, Демократската Унија за интеграција ќе спроведе една политика која за одредено време ќе успее да создаде еднаквост меѓу културите.
Поради нееднаквостите во културниот развој, создадени како последица од минатото, Демократската Унија за интеграција на посебен начин ќе го стимулира и фаворизира развојот на посебните дефицитарни артистички и културни области (класична музика, балет, сликарство, археологија).
9. ЗАШТИТА НА ЖИВОТНАТА СРЕДИНА
ЧИСТА ЖИВОТНА СРЕДИНА - ГЛОБАЛЕН ПРЕДУСЛОВ
Заштитата на животната средина, не само што се актуализираше по падот на комунистичкиот систем кој ја занемаруваше екологијата, туку стана и едно од најзначајните прашања со забрзаниот економски развој, и тоа на глобално ниво.
Актуелните проблеми со кои се соочува нашата држава во областа на екологијата се неконтролираниот урбан развој,
недостатокот на депонии,
постоечкото загадување на водите-реките и езерата,
сечата на шуми,
недостатокот на канализациски системи во многу урбани и рурални центри и
ниското ниво на еколошка свест.
Демократската Унија за интеграција се ангажира за преземање на мерки за заштита на животната средина за да новите генерации имаат поздрава средина на живеење.
АКТИВНА ПОЛИТИКА ЗА ЗАШТИТА НА ЖИВОТНАТА СРЕДИНА
Македонија како земја кандидат за членство во ЕУ треба да ги исполни поставените услови од Европската Комисија за зачувување на животната средина.
Затоа, Демократската Унија за интеграција ќе работи на усогласување на домашното со европското законодавство во областа на екологијата и здравата животна средина.
Во таа насока, значајно е да се спроведат три критериуми:
зачувување на здравјето на човекот,
напредок на животната средина и
зачувување на природните богатства за да има еден стабилен развој.
Одржливиот развој треба да се заснова на рационално искористување на природните богатства, не нарушувајќи ја еколошката рамнотежа.
Насоките во кои ќе дејствува Демократската Унија за интеграција се:
Определување, оценување и рангирање на еколошките проблеми врз основа на опасноста по здравјето, опасноста на еколошките системи и животниот квалитет воопшто;
Унапредување на националниот план (и на оние локалните планови) за дејствување и активности за намалување на опасностите;
Подобрување на општата еколошка ситуација преку унапредување на сеопфатната стратегија, со посебен акцент на економската рентабилност;
Промовирање на општествената свест и одговорност за зачувување на животната средина и
пораст на јавната поддршка за акциони-еколошки инвестиции;
Зацврстување на капацитетите на републичко и локално ниво за менаџирање со еколошките проблеми и нивна имплементација со влез на невладиниот и бизнис сектор за добивање на финансиски средства од националните и меѓународните институции;
Искористување на отпадот со рециклирање, како дополнителен извор на потребна енергија во развојот на земјата.
10. МЛАДИ
ОСЛОБОДЕНИ ОД ТОВАРОТ НА МИНАТОТО
Демократската Унија за интеграција, како партија која промовира индивидуална и колективна слобода  и одговорност за дејствата, ги охрабрува младите за доброчовечки односи,
за преземање на одговорност,
за толеранција, преку што нивното идеализирање, креативност и енергија ќе дојдат до израз.
Само младите генерации, кои со себе не го носат негативниот товар на омразата, нетолеранцијата, недовербата од нашето горко минато, можат да бидат носител на проекти и идеи за меѓуетничко помирување, за меѓусебна почит, толеранција и клучен фактор за внесување на една европска атмосфера во нашето општество.
ПОДГОТВЕНИ ЗА ЕВРОПА
Поради ова, Демократската Унија за интеграција ќе се ангажира за создавање на простор за подигање, подготовка, образување на младите генерации и
нивно вклучување во евро-интегративните процеси.
За Демократската Унија за интеграција приоритет ќе биде вработувањето на младите.
Ние во вработувањето ќе спроведеме проактивна политика.
Посебна грижа ќе им посветиме на младите во руралните зони, од аспект на подобрување на условите на средината, и
истовремено преку стимулативни кампањи ќе ја подигнеме свеста за значењето на универзитетското образование.
ПРЕТПРИЕМАЧКА И АКТИВНА МЛАДИНА
За да се поттикнат професионални и претприемачки иницијативи кај младите, ние ќе одлучиме во временски период од 3 години младите претприемачи да бидат ослободени од плаќање на данок.
Младината ќе ја стимулираме за еден поактивен пристап во приватниот сектор, преку семинари и обуки за да ја подготвиме за што поуспешно вклучување во пазарната економија.
Демократската Унија за интеграција ќе создаде услови и цели за да се стимулираат младите кои се занимаваат со спортски активности, како рекретивно-едукативни мерки и заштита од можни девијации.
Во тесна соработка со локалната самоуправа ќе го поддржиме основањето на разни нови спортски клубови и зацврстувањето на постоечките клубови со посебен акцент на зоните населени со Албанци.
11. МЕДИУМИ
ЗА СЛОБОДНО ИЗРАЗУВАЊЕ, БЕЗ ПОЛИТИЧКИ ДИКТАТИ
Стратегијата на Демократската Унија за интеграција во однос на медиумите, е спречување на секаков вид на влијание од политичките и бизнис центри, и
нивно овозможување да се развиваат во еден демократски амбиент и
да ја вршат својата општествена мисија, според светските развиени стандарди.
Слободата на медиумите, правото да информираат и да бидат информирани, како и независноста на новинарската професија, Демократската Унија за интеграција ги смета за основен предуслов за функционирање на секоја демократија.
Оттаму, попречување во развојот на медиумите и вршење на нивната функција претставува една од најсилните форми на манипулација со јавноста,
додека пак последиците се создавање на недемократски ембиент и попречување на сеопфатниот развој на општеството.
За жал, сведоци сме дека јавниот радиодифузен систем, Македонската радио-телевизија во овие две години, со цел за манипулации од страна на досегашната власт, речиси целосно се уништи и се направи финансиски зависна од државниот буџет и на овој начин стана политизиран сервис, а не сервис на сите граѓани, туку само на неколку индивидуи од двете партии на власт.
Ова особено важи за програмата на албански јазик МТВ2, која во овој период стопроцентно се стави на услуга на досегашната албанска партија на власт.
Ние се ангажираме за функционирање на радиото и телевизијата како  вистински јавен сервис, заштитен од сите притисоци кои имаат за цел злоупотреба на информациите, како и пристапот до информациите.
Свесни сме за лошата состојба на повеќе медиуми во Македонија, на кои власта со притисоци и привилегии им нареди контрола и злоупотреба на информациите,
убедени сме дека само демократизација на односите во општетсвото може да резултира со создавање на конструктивен и креативен амбиент за вршење на улогата на медиумите.
ДИГИТАЛИЗАЦИЈА ВО ЧЕКОР СО ВРЕМЕТО
Во областа на радиодифузијата, Демократската Унија за интеграција ќе се ангажира за зацврстување на независната регулаторна позиција на Советот за радиодифузија, како предуслов за развој на електронските медиуми.
Во идниот период од особено значење ќе биде реализирањето на точките (целите) од Стратегијата за развој на радиодифузната дејност, што во голема мера се обврски кои Македонија треба да ги исполни на нејзиниот пат кон интеграцијата во Европската Унија.
Особено треба да се работи на создавање на услови за премин од аналогна на дигитална технологија, на начин на кој нема да се погазат европските развои во овој процес.
Освен ова, треба да се обезбеди, операторите на дигиталните мрежи треба да обезбедат населението во земјата да ги добие потребните технички средства за да може да се прифати дигиталниот сигнал, особено во следење на телевисиските и радио програми и по прекинувањето на аналогниот сигнал.
Во таа насока, Демократската Унија за интеграција ќе обезбеди институционална поддршка на Советот за радиодифузија, Агенцијата за електронски комуникации и останатите субјекти и институции во радиодифузната сфера за дигитализација на Македонија, за да се следи динамиката на овој процес во чекор со Европската Унија.
Во врска со потребните законски промени во радиодифузната област, Демократската Унија за интеграција ќе биде одговорна за усогласување на актуелното законодавство со актите, директивите и меѓународните упатства, најпрво со директивата на Европската Унија ,,Телевизија без граници” и со Договорот за стабилизација и асоцијација.
12. РОДОВИ ПРАШАЊА
Демократската Унија за интеграција, имајќи ги предвид своите политичко-програмски определби, познавајќи ја одговорноста на жената во нејзината улога како мајка-носител на едукацијата на новите генерации, како главен столб на семејството, како чувар на вистинските традиционални вредности, ќе се ангажира за постигнување на целосна еднаквост меѓу мажите и жените во општеството.
Во таа насока, ние сме дејствувале и ќе дејствуваме во реализација на ваквата цел, како еден од основните принципи на партискта политичка платформа.
Ние сметаме дека целосната вклученост на потенцијалот на жените, кои го сочинуваат пола од населението , ќе придонесе многу во сеопфатниот развој на општеството.
Заложбите на меѓународната заедница, почнувајќи од Организацијата на Обединетите нации, која родовата еднаквост ја постави во приоритетите на целите на новиот милениум, и политиките и конкретните мерки за оваа цел преземена од Европската Унија (кон која ние аспирираме), не обврзуваат за уште поголем ангажман.
Со сигурност нашите дејствувања се засноваат на реалните околности, економските услови и актуелната позиција која ја има жената во нашето општество во транзиција.
Демократската Унија за интеграција ќе промовира создавање на нормативна рамка која го фаворизира напредокот на жените во сите сфери на живеење, политика, економија, образование, едукација, култура итн.
Ќе предложиме, во рамките на вкупните проекти и партнерството со останатите фактори, мерки за едукативни обуки кои што ќе создадат простор, дух на толеранција и општа култура за познавање на одлучувачата улога на жената во општеството.
Демократската Унија за интеграција жените ги смета за партнер во секој процес, го поттикнува нивното учество со целосна одговорност на сите нивоа.
