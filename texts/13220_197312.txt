Med kommunisterne  Fremad - ad nye veje  10 måneder efter Danmarks indtræden i EF har regeringen spillet fallit, og folketinget er opløst i vild forvirring.  S-SF-flertallet lyttede ikke til det arbejdende folk og brugte ikke sin indflydelse til at gennemføre dets krav. Man gav efter for storkapitalen og højrepartierne. Det blev til nye skatter, uhyrlige prisstigninger og grove nedskæringer.  Det førte til, at der opstod reaktionære lygtemænd - som Erhard Jacobsen, der vil have momsen op på 25 procent - som Glistrup, der selv ejer nogle af de 17 milliarder kroner, som unddrager sig beskatning.  Men sandheden er, at Danmark er rigt nok til at sikre det arbejdende folk mod denne strøm af nye byrder og meningsløsheder.  Det, der er i vejen, er, at man ikke vil høre på og rette sig efter, hvad almindelige mennesker ønsker.  Kommunisterne går ind for, at der føres politik på en ny måde i Danmark. Det, der skal til, er, at folket fast og roligt stiller regering og folketing over for ganske ufravigelige krav:  Skattebyrden skal lægges om. De første 30.000 kroners indtægt gøres  skattefri. De 17 milliarder, der nu unddrager sig, skal beskattes. Madmomsen må væk. Prisstop gennemføres. Det skal være billigt at bo. Ingen forhøjelse af boligudgifter.  Der sikres virkelig medbestemmelsesret for de arbejdende mennesker -  på arbejdet og i samfundet.  Vi skal ud af EF. Vi skal nægte at rette os efter EFs skadelige bestemmelser.  Brug derfor valget til at sikre, at sådanne krav bliver hørt og fremmet i det nye folketing.  Sæt kommunister i folketinget
