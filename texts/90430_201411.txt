<No title information>din 30 noiembrie 2014PLATFORMA ELECTORALĂ A PARTIDULUI LIBERAL DEMOCRAT DIN MOLDOVA ÎNAINTE spre un viitor european!
Noi,  toţi  cetăţenii  Republicii  Moldova,  simţim  nevoia  unor  transformări  importante  în  ţara  noastră  care  ne-ar  face  viaţa  mai  bună  şi  ne-ar  asigura  un  viitor  mai  demn.
Pentru  a  înfăptui  aceste transformări, PLDM vine cu PLANUL 2020.
Republica  Moldova  are  încă  mulţi  neprieteni  interni  şi  externi  care  încearcă  s-o  atragă  într-o  capcană,  să  pună  în  pericol  unitatea  noastră  naţională.
De  aceea  noi  trebuie  să  fim  uniţi  pentru  a  păstra pacea, stabilitatea, buna înţelegere între oameni şi valorile noastre europene.
Moldova  se  află  din  nou la  răscruce.
La  30  noiembrie,  vom  decide  dacă  mergem  înainte  ca  o  ţară  unită,  cu  sate  şi  oraşe  care  cooperează  şi  se  dezvoltă  împreună,  sau  vom  permite  unor  forţe  distructive să ne dezbine şi să ne ducă înapoi în trecut.
La  30  noiembrie,  împreună  va  trebui  să  decidem  destinul  Republicii  Moldova.
Ce  vom  alege?
Să  ne  întoarcem  înapoi,  spre  acele  vremuri  când  Moldova  era  ţară  izolată  şi  sărăcă,  fără  oportunităţi  pentru  tineri,  fără  posibilitatea  de  a  călători  liber  în  Europa?
Să  fim  iarăşi  conduşi  de  nişte  politicieni  oportunişti  care  îşi  mint  propriii  cetăţeni  şi  partenerii  din  Est  sau  din  Vest
şi  care  continuă  să  se  uite  cu  ochi  răi  la  apropierea  ţării  noastre  de  Europa?
Sau  vom  alege  să  mergem  înainte  spre  Uniunea  Europeană,
înainte  spre  locuri  de  muncă  bine  plătite,
spre  o  educaţie  de  calitate,
spre un stat de drept,
dezvoltat
şi fără corupţie?
PLANUL  2020  al  PLDM  pentru  o  Moldovă  europeană  oferă  o  viziune  clară  pentru  a  mişca  ţara  noastră înainte.
Vlad FILAT Preşedintele PLDM
PLANUL 2020 va mişca Republica Moldova ÎNAINTE spre un viitor european.
Noi vom realiza acest PLAN în patru paşi:
1. ÎNAINTE pentru o educaţie de calitate!
Construcţia şi modernizarea edificiilor preşcolare şi şcolare;
Creşterea graduală a nivelului de remunerare a învăţătorilor şi profesorilor
şi orientarea în permanenţă spre standarde de salarizare europene;
Programe de studiu cu accent pe abilităţile practice, necesare tinerilor pentru a avea un loc de muncă bine plătit;
Examene şi evaluări obiective, fără copiat, pentru ca cei care învaţă să fie apreciaţi la justa valoare;
Ridicarea pragului învăţământului obligatoriu de la 16 la 18 ani, pentru a asigura nivelul european complet de studii şi competitivitatea pregătirii tinerilor noştri;
Condiţii mai bune şi oportunităţi mai mari pentru elevi şi studenţi: săli de curs amenajate şi dotate cu mijloace interactive şi calculatoare,
campusuri şi cămine conectate permanent la Internet,
programe de mobilitate pentru studenţi şi profesori, la toate treptele de educaţie;
Crearea mai multor oportunităţi de mobilitate pentru studenţii moldoveni şi asigurarea accesului acestora în centrele universitare europene.
2. ÎNAINTE pentru noi locuri de muncă la sate şi oraşe!
Proiecte de infrastructură în fiecare sat şi oraş din Moldova,
care vor genera locuri de muncă bine plătite
şi vor aduce acasă muncitorii noştri plecaţi peste hotare;
Până în 2020, fiecare casă din Moldova va fi conectată la apă potabilă de calitate
şi sisteme de canalizare moderne;
Diminuarea dependenţei unor categorii de cetăţeni de ajutorul social
şi încurajarea angajării acestora în câmpul muncii;
Susţinerea companiilor care investesc în pregătirea profesională şi angajează tineri şi absolvenţi;
Un nou program naţional de creditare şi susţinere a afacerilor lansate de femei;
Lichidarea monopolurilor care împiedică concurenţa sănătoasă, ceea ce în consecinţă va contribui la scăderea preţurilor de consum;
Construirea centrelor de distribuţie a produselor agroalimentare moldoveneşti;
Dezvoltarea procesării agroindustriale prin atragerea de investiţii, instruire şi programe de promovare a produselor noastre;
Subvenţii, investiţii şi formare profesională pentru o agricultură modernă de prelucrare a produselor alimentare şi animaliere;
nouă atitudine faţă de pământurile noastre, ca o resursă naţională strategică,
şi faţă de agricultură, ca o carieră de afaceri pentru tinerii noştri;
Promovarea guvernării electronice pentru a aduce serviciile publice mai aproape de cetăţean
şi a uşura crearea şi gestionarea unei afaceri.
3. ÎNAINTE pentru un stat de drept, fără corupţie!
Combaterea corupţiei la toate nivelele, în special în sectorul administraţiei publice şi al justiţiei;
Reevaluarea întregului sistem judecătoresc;
Adoptarea standardelor UE în domeniul drepturilor omului,
ale calităţii serviciului public
şi ale statului de drept;
Finalizarea reformei justiţiei până în 2020, în baza experienţei dovedite a ţărilor europene;
Prevenirea corupţiei în poliţie prin extinderea programului de instalare a camerelor video în toată ţara, inclusiv prin obligativitatea camerelor video portabile pentru poliţişti,
dar şi prin înăsprirea sancţiunilor pentru luare şi dare de mită;
Consolidarea încrederii în poliţie ca instituţie publică aflată în serviciul legii şi al comunităţii, prin aducerea poliţistului mai aproape de comunitate;
Creşterea salariilor pentru angajaţii din instituţiile afacerilor interne;
Dotarea tuturor sectoarelor de poliţie cu automobile şi echipamente moderne pentru prevenirea criminalităţii şi menţinerea ordinii publice;
Extinderea serviciilor electronice în procesul achiziţiilor publice la toate nivelurile, precum şi în procesul efectuării controalelor la agenţii economici;
Dublarea salariilor medicilor,
dar şi înăsprirea sancţiunilor pentru plăţile neformale;
Implementarea programelor de prevenire şi protecţie a femeilor de violenţa domestică.
4. ÎNAINTE pentru o Moldovă integră, membră a Uniunii Europene!
În 2015, Republica Moldova va depune cererea de aderare la Uniunea Europeană, cu obiectivul obţinerii statutului de ţară-candidat pentru aderarea la UE în anul 2017;
Moldova va implementa majoritatea prevederilor Acordului de Asociere cu UE până în 2017;
Moldova se va asigura de susţinerea tuturor statelor membre UE în vederea obţinerii statutului de ţară-candidat pentru aderare la UE;
În 2019, Republica Moldova va întruni condiţiile minime pentru negocierile de aderare la Uniunea Europeană;
În 2020, Republica Moldova trebuie să devină ţară-membră a Uniunii Europene;
Până în 2020, vom tripla asistenţa financiară din partea UE şi a altor parteneri care vine direct în susţinerea reformelor,
a mediului de afaceri,
care va contribui la crearea locurilor de muncă bine plătite
şi la modernizarea infrastructurii ţării;
Îmbunătăţirea climatului de afaceri în Republica Moldova pentru atragerea investiţiilor directe;
Soluţionarea paşnică a conflictului transnistrean cu respectarea suveranităţii şi integrităţii teritoriale a Republicii Moldova;
Asigurarea unui grad mai înalt de securitate a Republicii Moldova, bazat pe o cooperare mai strânsă în domeniul securităţii cu Uniunea Europeană şi Statele Unite ale Americii,
precum şi dezvoltarea unor relaţii corecte, echitabile şi reciproc avantajoase cu Ucraina, Rusia şi cu alte state din regiunea Europei de Est şi Eurasiei.
ÎNAINTE spre un viitor european!�
PLANUL 2020 PLDM�
PLDM consideră că Republica Moldova are nevoie de mari schimbări.
Pentru a realiza aceste schimbări, PLDM vine cu PLANUL 2020 pentru următorii ani.
Astăzi, Republica Moldova trece prin transformări dificile.
Prea mulţi dintre cetăţenii noştri trăiesc în condiţii grele, fiind afectaţi de şomaj şi salarii mici.
PLDM propune un plan care va aduce schimbări majore in ţara noastră, de acum înainte, pană in anul 2020:
mai multe locuri de muncă,
condiţii de viaţă mai bune,
mai puţină corupţie,
dar şi integrarea în Uniunea Europeana.
Nu promitem că realităţile din ţară se vor schimba peste noapte.
Dar planul nostru va mişca Moldova înainte, astfel încât copiii noştri, următoarea generaţie a Republicii Moldova, să trăiască o viaţă mult mai bună, departe de problemele cu care se ciocneşte în prezent populaţia Republicii Moldova.
PLANUL 2020 pentru Republica Moldova, stat european, este bazat pe patru piloni:
Educaţie de calitate
Noi locuri de muncă
Un viitor European
Edificarea unui stat de drept,
fără corupţie
Multe dintre elementele PLANULUI 2020 implică modificări ample în cadrul instituţiilor de stat şi chiar şi în modul în care gândim şi acţionăm noi, ca şi cetăţeni.
Acesta include multe realizări concrete, cum ar fi: Până în anul 2017 Republica Moldova va obţine statutul de tară-candidat şi va îndeplini condiţiile în toate domeniile solicitate,
iar până în 2020 va deveni stat membru al UE.
Până în anul 2020 fiecare casă din Moldova va fi conectată la apă potabilă de calitate
şi sisteme de canalizare moderne.
Până în anul 2020 întregul sistem judecătoresc va fi reevaluat cu privire la capacităţile profesionale şi coruptibilitate.
Moldova stă la răscrucea unor opţiuni mari în acest an.
În faţa acestor obiective ce ţin de educaţie, locuri de muncă, integrare europeana şi lupta cu corupţia, vom alege să mergem înainte?
Sau vom merge înapoi, revenind la politicienii care au izolat Moldova şi care continuă să respingă Europa?
Ne confruntăm şi cu opţiuni care ţin de unitatea noastră naţională.
În acest an vom decide dacă mergem înainte ca o ţară unificată -în care toate regiunile şi comunităţile cooperează pentru a atinge obiective comune - sau vom permite vocilor separatiste să ne despartă.
PLANUL 2020 al PLDM pentru o Moldovă europeană oferă o viziune clară pentru a mişca ţara noastră înainte.
Vă invităm să citiţi acest plan, să ne trimiteţi propunerile şi ideile dumneavoastră, pentru ca împreună să contribuim la realizarea acestor schimbări.
Noi nu o putem face de unii singuri.
Obiectivul nostru este să conlucrăm cu societatea, cu comunităţile, cu tinerii, cu femeile, cu întreprinderile şi angajaţii, dar şi cu ONG-urile, pentru a mişca Republica Moldova înainte şi a construi o ţară mai bună pentru copiii noştri.
PLANUL PENTRU A MERGE ÎNAINTE, SPRE O EDUCAŢIE DE CALITATE!
Educaţia este motorul care propulsează Republica Moldova înainte, spre ziua de mâine.
Un sistem de educaţie de calitate le asigură tinerilor abilităţi de viaţă suplimentare şi gândire critică, dar şi capacitatea pentru a lansa o afacere, a asimila noi tehnologii informaţionale şi a pătrunde uşor în esenţa industriilor inovatoare.
Educaţi în acest spirit, tinerii vor reuşi să se realizeze, să aibă o viaţă activă şi dinamică, să se angajeze în companii multinaţionale, să fie performanţi, să aibă încredere în forţele proprii şi în ziua de mâine.
O educaţie mai bună înseamnă un stat mai puternic.
Cu generaţii bine educate şi într-un mediu competitiv, controlul civic devine o regulă, iar injustiţia şi corupţia nu mai sunt tolerate de societate.
PLDM deja a iniţiat această transformare fundamentală în domeniul educaţiei prin construirea a 75 de grădiniţe noi, începând cu anul 2009
şi modernizarea a peste 800 de grădiniţe existente;
prin mărirea salariilor pentru învăţători şi profesori de două ori până în 2020;
şi prin reformarea procesului de evaluare a cunoştinţelor,
combaterea copiatului la bacalaureat
şi promovarea tinerilor care muncesc şi sunt performanţi.
Ultimele evoluţii au demonstrat că aceste reforme nu sunt uşoare, dar ele permit societăţii să meargă înainte spre excelenţă şi demonstrează că se pot face schimbări.
PLANUL 2020 merge şi mai departe, nu numai construind clădiri noi pentru şcoli şi grădiniţe, dar asigurând şi o calitate mai bună studiilor făcute în şcoli.
PLDM se va concentra pe eforturi de a le oferi elevilor abilităţi de calitate, în special o capacitatemai puternică de gândire critică.
În şcoala, pe care o edificăm astăzi, elevii vor fi învăţaţi să întrebe "de ce - da?" şi "de ce - nu?".
Vom crea noi mecanisme pentru a asigura responsabilitate şi condiţii pentru ca toţi elevii şi profesorii să muncească productiv şi să persevereze, în vederea atingerii celor mai înalte standarde de excelenţă.
Statul va şti şi va fi capabil să aprecieze, în egală măsură, elevii şi profesorii care muncesc şi avansează
-prin construirea unor şcoli moderne,
prin asigurarea salariilor competitive
şi oferirea mai multor oportunităţi pentru acumularea cunoştinţelor şi abilităţilor.
Toate acestea vor începe odată cu adoptarea noului Cod al Educaţiei în 2014.
Mai mult ca atât, în următorii ani, PLDM va promova un şir de politici cu o viziune de termen lung
care vor include:Modificarea curriculei de aşa manieră încât accentul să fie pus pe obţinerea abilităţilor şicunoştinţelor necesare tinerilor, pentru a face faţă unui mediu economic competitiv.
În opinia noastră, elevii şi studenţii de la noi dispun de prea puţine abilităţi practice care să le fie de folos în viaţă.
Implementarea unui sistem modern de evaluare a calităţii studiilor universitare, cu accent pe valoarea cunoştinţelor.
Continuarea optimizării examenelor de bacalaureat, prin motivarea elevilor care muncesc, demonstrează performanţă şi perseverenţă şi descurajarea copiatului, prin toatemetodele posibile.
În opinia noastră, copiatul este primul pas spre corupţie.
Recunoaşterea meritului cadrelor didactice de toate nivelurile, prin majorarea salariilor de două ori până în 2020
şi promovarea prestigiului muncii profesorilor şi învăţătorilor.
Cei care ne învaţă copiii merită recunoştinţa şi aprecierea întregii societăţi, ei trebuie să se mândrească cu munca pe care o fac.
Instituţii de învăţământ mai responsabile faţă de părinţi şi comunităţile locale, prin excluderea numirii pe viaţă a directorilor de şcoli.
Ridicarea pragului învăţământului obligatoriu de la 16 la 18 ani, pentru a asigura niveluleuropean complet de studii şi competitivitatea pregătirii tinerilor noştri.
În timpul în care trăim, la doar 16 ani, copiii nu sunt gata să intre siguri pe piaţa muncii şi nu pot pretinde la un salariu decent şi la o muncă de calitate.
Crearea unor condiţii mai bune şi oportunităţi mai mari pentru elevi şi studenţi:
săli de curs amenajate şi dotate cu mijloace interactive şi calculatoare,
campusuri şi cămine conectate permanent la Internet,
programe de mobilitate de schimb al studenţilor, la toate treptele de educaţie.
PLANUL PENTRU A MERGE ÎNAINTE, SPRE NOI LOCURI DE MUNCĂ LA ORAŞE ŞI SATE
PLDM consideră că absolut toate persoanele capabile şi dornice să muncească trebuie să aibă şansa de a-şi găsi un loc de muncă bine plătit.
Un loc de muncă bine remunerat reprezintă cea mai eficientă armă împotriva sărăciei,
fiind şi sursa de afirmare a demnităţii şi de asigurare a viitorului copiilor aici, acasă, şi nu în străinătate.
Suntem siguri că sectorul privat poate genera mult mai multe locuri de muncă şi vom susţine prin toate metodele posibile acest proces.
Vom lupta pentru ca cetăţenii să poată capitaliza şi câştigade pe urma iniţiativei şi a efortului pe care îl depun.
În special, ne dorim o epocă de aur pentru agricultura Republicii Moldova, modernă, competitivă şi cu o valoare adăugată mult mai înaltă,
capabilă să tragă după sine o industrie alimentară mult mai sofisticată,
cat şi alte industrii conexe: industrie uşoară, textile, ambalaje, transporturi, construcţii etc.
PLDM deja a întreprins măsuri pentru a crea locuri de muncă şi a-i ajuta pe cei care doresc să lucreze.
Guvernul a simplificat procesul de eliberare a licenţelor de afaceri
şi a acordat pentru 1400 întreprinderi granturi în valoare de milioane pentru a contribui la extinderea afacerilor şi crearea locurilor de muncă noi.
Politicile noastre agricole au ajutat la edificarea celui mai mecanizat sector agricol din spaţiul post-sovietic.
Am liberalizat exportul de cereale,
am crescut competitivitatea şi calitatea produselor noastre vitivinicole,
am introdus tehnologii performante în vinificaţie, în cultivarea fructelor şi a legumelor, în zootehnie etc.
Avem o cooperare strânsă în domeniul agriculturii cu asemenea ţări ca Polonia, Austria, Olanda, Italia, Franţa, Germania.
Acum, PLANUL 2020 al PLDM propune o schimbare pe termen lung a modului în care Republica Moldova creează locuri de muncă
şi a modului în care oamenii noştri percep crearea de locuri de muncă.
Dorim schimbarea mentalităţii de aşa manieră încât nu doar statul, ci cetăţenii să perceapă fiecare agent economic drept motorul principal al creării locurilor de muncă.
Or, în toate ţările dezvoltate, anume sectorul privat şi nu statul creează majoritatea locurilor de muncă.
Intenţionăm să creăm premise pentru ca mai mult dintre cetăţenii noştri să se gândească la crearea locurilor de muncă, nu numai la propriul beneficiu, nu numai la propria bunăstare.
Acest principiu trebuie să devină valabil pentru toate sectoarele, de la agricultură până la IT, pentru ca acestea să aibă capacitatea de a prospera, chiar în timp ce concurează cu cele mai moderne economii din Europa şi din restul lumii.
Pentru realizarea acestor obiective, politicile noastre pe termen lung includ:Să creăm, în următorii zece ani, zeci de mii de locuri de muncă, generate de investiţiile statului în proiectele naţionale de infrastructură (construcţia drumurilor, reconstruirea şcolilor, obiectivelor sociale).
In următorii doi ani, în fiecare localitate din Republica Moldova va fi implementat, minimum, un proiect important de infrastructură.
Până în anul 2020 fiecare casă din Moldova va fi conectată la apă potabilă de calitate
şi sisteme de canalizare moderne.
Să îmbunătăţim programele de protecţie socială, prin diminuarea dependenţei unor categorii de cetăţeni de ajutorul social
şi prin încurajarea angajării acestora în câmpul muncii.
Să elaborăm şi să implementăm politici de facilităţi fiscale pentru susţinerea companiilor care investesc în pregătirea profesională şi angajează tineri şi absolvenţi.
Să elaborăm noi legi pentru a contabiliza implicarea tinerilor în ONG-uri şi alte în activităţi de voluntariat drept o experienţă de lucru transferabilă în sectorul privat.
Să elaborăm, cu suportul financiar al Uniunii Europene, un program naţional nou de creditare şi susţinere a afacerilor lansate de femei.
Să distrugem monopolurile care împiedică concurenta şi cresc preturile de consum, prin construirea unor centre de distribuţie a produselor alimentare competitive.
Să dezvoltăm domeniul procesării agroindustriale prin investiţii, instruire şi programe de promovare a produselor noastre.
Să dezvoltăm o agricultură modernă de prelucrare a produselor alimentare şi animaliere, prin subvenţii şi formare profesională,
iar fiecare copil din Republica Moldova să primească un pahar de lapte şi o chiflă pe zi la şcoală.
Să dezvoltăm o nouă atitudine fată de pământurile noastre, ca o resursă naţională strategică,
şi fată de agricultură, ca o carieră pe care vor alege să o urmeze tinerii noştri.
Moldova nu poate să-şi permită să meargă înapoi în ceea ce ţine de ocuparea forţei de muncă şi să revină la practicile guvernării comuniste.
PCRM a reuşit să promoveze dreptul la muncă doar pe hârtie,
în realitate, a distorsionat şi sufocat economia Republicii Moldova şi capacitatea de a crea locuri de muncă de înaltă calitate, într-o economie globală modernă.
Ei au descurajat antreprenorii prin licenţiere greoaie
şi prin lipsă de creditare la preţuri accesibile.
Corupţia şi nepotismul promovate de comunişti au descurajat cele mai bune companii din lume să vină să investească în Moldova.
Ei au deturnat fonduri de milioane, în timp ce agricultura era pe brânci, astfel încât politicienii şi nu fermierii, mai degrabă, au profitat cel mai mult de solul bogat al Republicii Moldova.
Politicile dezastruoase ale comuniştilor au lipsit de viitor o generaţie si, practic, i-au forţat pe tinerii noştri să părăsească ţara.
PLANUL 2020 al PLDM va asigura mişcarea Moldovei înainte, nu înapoi, prin ocuparea forţei de muncă.
PLANUL PENTRU A MERGE ÎNAINTE, SPRE UN STAT DE DREPT, FĂRĂ CORUPŢIE
PLDM consideră că Moldova va avansa prin consolidarea instituţiilor statului
şi mobilizarea întregii societăţi în lupta cu corupţia.
Corupţia a atins cote alarmante, afectând bunăstarea cetăţenilor noştri şi prejudiciind reputaţia Republicii Moldova, pe plan internaţional.
PLDM va depune eforturi pentru transformarea în continuare a serviciului public în interesul cetăţeanului, bazat pe merit
, guvernare electronică
şi pe limitarea influenţei funcţionarilor în mediile coruptibile.
PLDM a lansat iniţiative pentru a spori nivelul de responsabilitate şi a combate corupţia.
Am lansat reformele în poliţie,
inclusiv eliberarea din serviciu a funcţionarilor de rang înalt acuzaţi de corupţie.
Pentru prima dată în Republica Moldova, în urma transformărilor din justiţie promovate de PLDM, au fost eliminaţi o treime de judecători, iar zece dintre ei au dosare penale intentate.
De asemenea, Guvernul nostru a lansat programe importante de "e-guvernare", pentru a transfera online astfel de servicii publice, cum ar fi cazierul juridic şi apostila, pentru a elimina oportunităţile de luare de mită şi a economisi timpul, dar şi banii cetăţenilor.
Fiecare cetăţean al Republicii Moldova trebuie să fie conştient de faptul că mai sunt multe de făcut, pentru a învinge în societate flagelul corupţiei
şi a îmbunătăţi integritatea sistemului nostru de justiţie.
PLANUL 2020 al PLDM include o serie de măsuri pentru transparenţă,
lupta împotriva corupţiei
şi consolidarea statului de drept:
Până în anul 2020 întregul sistem judecătoresc va fi reevaluat, cu privire la capacităţile profesionale şi coruptibilitate, astfel încât să contribuim la excluderea din funcţie a celor incompetenţi sau corupţi.
Abrogarea legilor care protejează judecătorii şi alţi funcţionari publici, servind ca obstacol în amendarea acestora pentru încălcările administrative şi infracţiunile minore (regulile de circulaţie rutieră, amenzi administrative etc.).
Un nou program pentru poliţie care include purtarea camerelor video portabile -pentru a preveni definitiv mita -
dar şi instituirea de noi sancţiuni cetăţenilor care încearcă să ofere mită poliţiştilor.
Consolidarea încrederii în poliţie şi creşterea salariilor angajaţilor din interne pe măsură ce se văd rezultatele pozitive ale reformelor.
Obiectivul nostru este să sporim încrederea cetăţenilor în poliţie.
Extinderea serviciilor electronice în procesul achiziţiilor publice la toate nivelurile.
iniţiativă majoră, în colaborare cu asociaţiile profesionale de medici, cu sindicatele şi personalul spitalelor din tară, pentru a pune capăt cadourilor, cât de mici, oferite medicilor în spitale de către bolnavi.
Pentru aceasta vom creste salariile medicilor de două ori.
Vom implementa programe pentru a îmbunătăţi modul în care sunt tratate femeile şi mamele tinere,
inclusiv programe mai bune care să prevină, să raporteze şi să protejeze femeile de violenta domestică.
Nu putem merge înapoi la timpurile comuniştilor care au construit un sistem bazat pe privilegii şi corupţie.
Doar oamenii loiali sistemului erau promovaţi în posturi de conducere, indiferent de nivelul lor de profesionalism şi competente.
Sistemul salarial necompetitiv motiva profesorii, doctorii şi alţi reprezentanţi ai sistemului public să caute alte surse de venit.
Aproape fiecare serviciu public, începând de la aplicarea amenzilor rutiere până la procedurile de licenţiere, a fost transformat într-o oportunitate de mituire.
Sistemul de atunci a creat un partid comunist puternic,
dar a slăbit noţiunea de stat de drept,
de responsabilitate
şi de încredere în instituţiile publice.
PLANUL 2020 al PLDM va asigura mişcarea Moldovei înainte, nu înapoi,
în lupta pentru consolidarea statului de drept
şi combaterea corupţiei.
PLANUL PENTRU A MERGE ÎNAINTE, SPRE UN VIITOR EUROPEAN
PLDM declară că Republica Moldova nu are alternativă viitorului european.
PLDM consideră prioritară menţinerea relaţiilor strategice cu Federaţia Rusă şi cu toate statele din vecinătate.
Din punct de vedere istoric, cultural şi geografic, Republica Moldova este un stat european.
Rădăcinile noastre sunt în Europa.
Mai mult de jumătate din schimburile noastre comerciale sunt cu Uniunea Europeană.
Moldovenii doresc o calitate a vieţii demnă de europeni:
cu mai multe locuri de muncă
şi salarii mai mari,
cu mai multe investiţii,
cu libertatea de a călători,
cu protejarea drepturilor fiecărui cetăţean,
dar şi cu mai multe oportunităţi pentru tineri şi femei.
Evenimentele recente dramatice din Ucraina demonstrează cât este de important viitorul european pentru oameni.
PLDM salută curajul celor din Ucraina care au ridicat vocile pentru un viitor european,
şi promitem să continuăm munca noastră pentru a apropia Republica Moldova de Europa şi de instituţiile sale.
Acesta a fost obiectivul principal al PLDM, de la crearea sa.
Acesta este motivul pentru care am construit coaliţii şi guvernele în jurul obiectivului unui viitor european, şi pentru care am lucrat în mod constant, să aducem instituţiile şi ţara mai aproape de Europa.
La scurt timp după ce PLDM a format guvernul, am promis că vom obţine un Acord de Asocierecu UE şi libera circulaţie în Europa.
În prezent, aceste două promisiuni sunt realizate.
Republica Moldova va semna Acordul de Asociere la 27 iunie, iar din 28 aprilie 2014 călătorim fără vize în Europa.
Aceste acorduri îi asigură Moldovei, în mod ireversibil, menţinerea parcursului european şi sunt începutul sigur al integrării europene a Republicii Moldova.
PLANUL 2020 al PLDM va intensifica eforturile de a integra Moldova cu Europa,
inclusiv:Până în 2017, fiind ţară-candidat pentru aderarea la UE, Moldova va implementa toate standardele şi obligaţiile care o vor face eligibilă pentru a fi stat membru UE.
În 2020 Republica Moldova va deveni stat membru UE, decizia politică de acceptare a statutului de membru UE a Republicii Moldova fiind luată la Bruxelles.
Până în 2017 vom reconfirma susţinerea tuturor statelor membre UE a calităţii Republicii Moldova de membru UE.
Până în 2020 vom tripla asistenţa financiară din partea UE şi a altor parteneri care vine direct pentru mediul de afaceri,
pentru crearea locurilor de muncă bine plătite
şi infrastructura ţării.
Adoptarea standardelor UE în domeniul drepturilor omului,
ale calităţii serviciului public
şi ale statului de drept.
Crearea mai multor oportunităţi de mobilitate pentru studenţii moldoveni,
accesul acestora în centrele universitare europene.
Reintegrarea Moldovei în procesul de integrare în Europa, ceea ce înseamnă că vom munci în continuare, pentru reglementarea paşnică a conflictului de pe Nistru ca o parte integră şi respectată a Moldovei.
Asigurarea unui grad mai înalt de protecţie pentru securitatea Republicii Moldova, bazat pe o cooperare mai strânsă în domeniul securităţii cu Europa şi America, precum şi relaţii constructive cu Rusia, Ucraina şi toate statele din regiunea învecinată.
Comuniştii doresc să întoarcă Moldova din drumul european.
Fiind la putere, ei au izolat tara de Europa şi menţineau sârma ghimpată la hotar cu România, deci, cu Uniunea Europeană.
Ei se opun în continuare vehement viitorului european al Republicii Moldova,
fiind inclusiv împotriva călătoriilor fără vize pentru cetăţenii Republicii Moldova.
Ei au fost singurul partid important care a refuzat să susţină aspiraţiile europene ale Ucrainei.
Ei nu doresc în Europa, pentru că Europa înseamnă libertate, înseamnă prosperitate, înseamnă lipsa corupţiei, educaţie, ocrotirea sănătăţii la standarde înalte, iar toţi aceşti factori scad din suportul pentru comunism.
Un partid care respinge Europa nu poate aduce schimbarea de care are nevoie Moldova.
În schimb, PLANUL 2020 al PLDM va continua apropierea Moldovei de Europa.
În septembrie curent, în şcolile din Republica Moldova, o nouă generaţie de elevi vor începe anul şcolar în clasa 1.
Ei vor începe anul într-o ţară cu un viitor mare, dar, de asemenea, într-o ţară care în prezent nu este ceea ce ar trebui să fie sau ceea ce poate fi.
Obiectivul PLDM este de a asigura că până în 2020, atunci când aceşti copii vor fi in gimnaziu, Republica Moldova să fie cu mult mai înainte decât este astăzi şi să nu alunece înapoi în practicile eşuate care au strangulat economia şi societatea noastră zeci de ani.
De dragul copiilor noştri, dorim să asigurăm oportunitatea să mergem înainte spre un viitor mai bun, nu înapoi la un trecut compromis şi eşuat.
PLANUL 2020 al PLDM va ajuta la crearea unui viitor mult mai bun pentru aceşti copii.
Acest plan va construi o tară membră a Uniunii Europene, ancorată în valorile şi instituţiile europene, cu oportunităţi multiple şi o siguranţă în ziua de mâine şi în forţele proprii.
Acest plan va contribui la asigurarea că toţi aceşti copii trăiesc în locuinţe aprovizionate cu apă potabilă calitativă.
Acest plan va contribui la asigurarea că vor trăi într-o tară cu mai multe locuri de muncă,
judecători necorupţi
şi şcoli mai bune.
Tinerii noştri vor concura cu tinerii din cele mai avansate ţări.
Cetăţenii îşi vor asuma mai multe responsabilităţi în faţa propriilor comunităţi.
Mai multe persoane se vor simţi capabile să iniţieze o afacere.
Oamenii vor fi mai activi şi îşi vor controla propriul stat.
Cetăţenii vor şti că statul este în serviciul lor şi nu invers.
Treburile publice vor fi definite de transparenţă şi participare, nu de mituri obscure.
Noi vom face aceste schimbări ca o ţară unificată, în care toate regiunile noastre şi comunităţile etnice, religioase, lingvistice lucrează împreună pentru a atinge obiective comune şi nu divizarea din cauza presiunilor separatiste.
Acestea sunt marile schimbări de care are nevoie Moldova.
Acestea sunt schimbările pe care le va aduce PLANUL 2020 al Partidului Liberal Democrat din Moldova.
