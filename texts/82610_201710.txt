STRATEGICKÝ PLÁN
Hnutí Starostové a nezávislí vychází z předpokladu, že základem lidského soužití je rodina a okruh blízkých lidí a následně obec.
Stát chápeme jako servis pro občany, který nemá “myslet” za své občany, podvazovat iniciativu a “vychová-vat” občana.
Stát chápeme jako servisní organizaci.
Silný, ale štíhlý stát
STAN prosazuje základní vymezení “silný stát, silné samosprávy”, tj. v praxi posílení státu v oblastech, kde je nezastupitelný - zjm. v otázkách obrany, zahraniční politiky, vnitřního bezpečí a justice.
Ve všech těchto oblastech má centrální správa své neoddiskutovatelné opodstatnění.
V nich musí být stát silný.
STAN bude prosazovat zjm. zjednodušení právního řádu
- postupné rušení zbytných agend a zákonů,
při-jímání nových, které budou psané tak, aby se v nich vyznal i laik
- odmítáme názor, že právní řád má být srozumitelný pouze odborníkům.
Parlament nechápeme jako továrnu na zákony, ale jako fórum, na kterém se mají přijímat co nejkvalitnější zákony,
a také jako místo, kde se má diskutovat o celospolečenských problémech.
S plným vědomím se hlásíme k cíli zpomalit a zkvalitnit tvorbu a posuzování nových zákonů.
Zahraniční politiku chápeme jako zabezpečení státu navenek a jeho ukotvení v mezinárodních strukturách.
V této souvislosti STAN jasně deklaruje, že Česká republika patří na Západ,
do svazku zemí sdružených v Evropské unii
a z hlediska obrany je a má zůstat členem Severoatlantické aliance.
Snahy o rozvolnění pozice ČR v těchto strukturách či rozvolnění těchto mezinárodních struktur jako takových je přímý hazard s naší budoucností.
Silné samosprávy - rozhodování co nejblíže lidem
Stát se musí vzdát rozhodování v oblastech, kde rodina, obec, město nebo i kraj mají mnohem účinnější ná-stroje, jak situace vyhodnocovat a řešit.
Těžištěm rozhodování ve věcech, na které stát už není s to dohléd-nout, se musejí stát právě obce a města.
Příkladem je přiznávání sociálních dávek, kde znalost místních poměrů umožňuje lépe cílit sociální dávky na skutečně potřebné.
Roli obcí chceme v sociální oblasti zvýšit.
Sociální systém přitom STAN chápe jako “záchrannou síť” pro případ nouze, nikoliv životní styl.
Chceme investovat do vzdělání, ne do dávek.
Základem by měly být následující změny
Přesun kompetencí a revize agend
Budeme prosazovat přesun kompetencí směrem z centra k samosprávám, krajů a obcí a měst.
STAN se zasadí, aby co nejvíce záležitostí veřejného zájmu byly oprávněny řešit obce a kraje, teprve až poté centrální státní orgány (tvorba práva, zásadní koncepce celostátního významu).
Nutným důsledkem dodržování principu subsidiarity (“rozhodování co nejblíže lidem a problému”) je zeštíh-lení ministerstev
a zároveň vyšší odpovědnost každého člověka za svůj život a život svých blízkých.
Jsme také přesvědčeni, že ústřední orgány státní správy s výjimkou ústavních institucí nemusí vždy sídlit v Praze, ale je možné je přesunout do regionů.
Hodláme vytvořit pracovní skupinu pro revizi veřejných agend, složenou ze zástupců politických stran napříč spektrem a zaměstnavatelů, zaměstnanců a odborníků na veřejnou správu s cílem provést žádoucí revizi (a redukci) veřejných agend.
V návaznosti na tuto redukci hodláme během volebního období snížit po-čet úředníků v rámci státní služby o 10% (tj. cca o 8.000 úřednických míst).
Reforma veřejné správy
Základním východiskem musí být pojetí “veřejná správa je tu pro občany, ne občané pro veřejnou správu”.
Prosadíme skutečnou elektronizaci veřejné správy s dálkovým přístupem pro každého občana (“digitální klíč”), sdílení dat a tím odstranění odesílání týchž údajů různým složkám veřejné správy.
To se týká jednot-livců, ale i obcí.
Současně respektujeme právo volby občana na jinou, pro něj dostupnější formu komunikace s úřady (osobní návštěva, doručení poštou).
Budeme prosazovat zjednodušení stávajícího modelu a rušení zbytných nebo málo efektivních veřejných agend a tím i snižovat administrativu a byrokracii.
Ústavní, volební a legislativní změny
PRIORITY
VEŘEJNÁ SPRÁVA - ROZHODOVÁNÍ BLÍŽE LIDEM
Výchozí stav
Reforma veřejné správy byla nastartována v roce 1990 a dosud nebyla dokončena
- v podstatě byly provede-ny jen její dvě etapy (obnovení základní územní samosprávy – obcí a vznik vyšších územních samosprávných celků – krajů).
V rámci diskutované koncepce reformy veřejné správy přitom mělo dojít ještě k další, třetí etapě - k decen-tralizaci kompetencí ústředních orgánů státní správy (zejména ministerstev) a jejich související reformě (zeštíhlení).
Dosud se nestalo.
V současné době jsme naopak svědky přesně opačných snah - tedy centralizace.
Postupně se navrhuje ode-bírání správních agend územním samosprávným celkům, zejména obcím II. stupně (např. stavební úřady).
V některých oblastech k tomu už dochází.
Ministerstva již avizují zásadní změny v působnostech úřadů, snaha budovat nové správní úřady, které budou patřit přímo do organizační struktury jednotlivých ministerstev, a výrazně tak posilovat centralizaci státní moci.
Novým prvkem je snaha zřizovat vedle současných ministerstev nové samostatné „super úřady“.
Návrhy STAN:
Rozhodování co nejblíže občanům:
přesun kompetencí směrem k samosprávám
Digitalizace veřejné správy
Transparentní a otevřená správa
Urgentní opatření (1. rok vlády)
Pracovní skupina napříč politickým spektrem (aby po výměně vládní garnitury nedošlo k otočení kurzu) a zástupců samospráv navrhne revizi veřejných agend a v návaznosti pak optimální směr a tempo zásadní reformy veřejné správy:
přesun kompetencí směrem dolů,
přesun některých ústředních orgánů státní správy do regionů,
zeštíhlení centrálních úřadů (snížení počtu úředníků),
zároveň ale posílení jejich kompetencí v oblastech, kde mají nezastupitelné místo (“silný stát”),
postupné rušení agend (dle návrhu pracovní komise – viz kapitola Ústava a zákony – kotva státu).
Plán pro funkční období vlády (4 roky)
Elektronizace veřejné správy
“Digitální klíč” pro každého občana.
Chceme postupné propojení všech registrů a systémů - a to skutečné - tak, aby jednotlivé složky veřejné správy sdílely požadované informace.
Jinými slovy: aby jednotlivý občan, ale i firma nebo obec odevzdali požadovaná data pouze jednou.
Skončí tak duplicity, kdy např. jedno konkrétní hlášení odesílá obec v průběhu roku až třikrát, vždy na jiném formuláři různým institucím.
Za použití “digitálního klíče” (vzdáleného přístupu) do různých systémů by v budoucnu měl občan mít možnost komunikovat s úřady, zaplatit daně, vstoupit do katastru nemovitostí, registru obyvatel, živnostenského rejstříku, na dálku založit firmu.
Pilotní projekt elektronických voleb
Pilotním projektem voleb (“vzdáleným přístupem”) vyzkoušíme elektronické volby např. v jednom senátním obvodě.
Vyhodnotíme jej zvláště z hlediska zabezpečení a možného ovlivnění voleb.
Teprve na základě analýzy zvážíme další postup v prosazování možnosti hlasovat ve volbách elektronicky.
Oslabení byrokracie
Budeme trvat na postupném oslabení byrokracie,
zjednodušení stávajícího modelu a zrušení zbytných nebo málo efektivních agend.
V návaznosti na kontinuální revizi veřejných agend bude postupně docházet k rušení úřednických míst (očekáváme na konci volebního období zrušení 10 % tabulkových míst, tj. cca 8.000 míst).
Zeštíhlování se musí dotýkat i samotné vlády.
Podobně také občan nebude vyplňovat vždy stejné údaje na různé formuláře pro různé potřeby, složky veřejné správy využijí datových souborů ve svých registrech.
Budeme trvat na debyrokratizaci a efektivním fungování státních podniků poskytujících veřejnou službu občanům, např. České pošty, Českých drah apod.
Tyto podniky mají poskytovat svou službu co nejblíže občanovi ve městě i na venkově.
Rozhodování co nejblíže občanům
Kompetence, jejichž výkon zvládnou obecní či krajské samosprávy lépe a s větší schopností porozumět problému oproti centrálním úřadům, by měly přejít na obce, kraje či subjekty dobrovolné spolupráce mezi obcemi.
Budeme iniciovat reformu letitého systému obcí s rozšířenou působností (ORP), který z hlediska spádovosti a souměřitelnosti neodpovídá dnešní době
a do budoucna by mohl zastřešit spolupráci obcí ve spádových regionech a být neformálním článkem mezi krajskou a obecní samosprávou.
Jedná se zjm. o spolurozhodování obcí při přiznávání sociálních dávek, neboť potřebnost žadatele či naopak pokus o zneužití sociálního systému mohou nejlépe posoudit samosprávy se znalostí situace, ve které se žadatel nachází.
Stanovisko obce bude klíčový podklad pro rozhodování státní správy (pro přiznání příspěvku na bydlení závazné).
Systém musí mít ovšem pojistku - možnost odvolání - tak, aby případný potřebný žadatel nebyl odkázán na libovůli.
Po osvědčení nového systému, lepšího adresného rozhodování dávek, vytváření úspor může přejít tato agenda celá na obce.
Právo domovské příslušnosti zajistí větší dobrovolné ukotvení občana v jeho obci.
Občan může (ale nemusí) o přiznání domovské příslušnosti požádat.
Přiznání tohoto statutu zajistí občanu přednostní právo obrátit se na svou obec s žádostí o pomoc v případě tísně, přednostní umístění dětí do školky či školy, možnost získat v případě dočasné nouze sociální bydlení.
Obec se tak stane po rodině jeho skutečnou záchrannou sítí po nezbytně nutnou dobu.
Peníze na péči o seniory obcím.
Pozměníme rozpočtové určení daní tak, aby stát směřoval peníze nejen na děti v (před)školním zařízení, ale též na seniory s příslušností k obci.
Obce budou mít vyšší motivaci pomáhat rozvoji volnočasových aktivit a denního vyžití seniorů, ale taky podílet se na sociálních službách pro ně.
Senioři se stanou partnery obcí a tak i státu.
Transparentnost, otevřenost a odpovědnost veřejné správy
Demokracie jako forma vlády předpokládá informované občany.
Zveřejňování smluv uzavíraných orgány veřejné správy musí být samozřejmostí nejen pod tlakem zákona (registr smluv), ale také jako běžná praxe radnice či krajského úřadu.
Nepřipustíme omezování registru smluv ve veřejné správě.
Zároveň na úrovní státní správy zavedeme důsledný princip odpovědnosti úředníků a politiků ve výkonné funkci za škodu jimi způsobenou občanům a firmám.
Nepřipustíme rušení poboček České pošty v menších městech a obcích.
Hodláme naopak zvýšit kvalitu jejich služeb a naplnit pobočky dalšími veřejnými službami.
Právo na informace
Prosadíme vyšší vymahatelnost práva na informace (např. opakované odpírání informací Kanceláří prezidenta republiky).
Rozšíříme působnost Úřadu pro ochranu osobních údajů i na ochranu informačních svobod.
Zvýšíme možnost bránit se odmítání žádostí o informace (např. vyjasněním odvolacích orgánů u obecních firem),
zavedeme informační příkaz a sankce za porušování informačního zákona.
Na druhé straně ale zlepšíme i ochranu povinných subjektů před zjevně kverulantskými dotazy.
V návaznosti na nález Ústavního soudu zpřesníme definici obchodních firem vlastněných státem a samosprávami jako povinných subjektů (např. dopravní podniky, technické služby).
Zlepšíme přístup k veřejným databázím a státem vytvářeným zdrojům dat, například o zdraví, nemocnicích, dopravě, počasí, vodě, ekonomice, statistických údajích.
Výhled za horizont
Veřejná správa jako dlouhodobě stabilní, bez zbytečných a zbytečně prudkých změn
Rozhodnutí, jakým organizačním způsobem bude státní správa vykonávána, by mělo být vždy strategické nebo alespoň koncepční, předem důkladně prodiskutované a dlouhodobě stabilní.
Předjednáme proto nezbytné strategické změny napříč politickým spektrem.
CÍLOVÝ STAV
Důslednou elektronizací veřejné správy dostal občan možnost přímo ze svého počítače vyřídit si doklady, založit firmu, prohlédnout si své zdravotní záznamy, zaplatit daně.
Skončily duplicitní dotazy veřejné správy směrem k občanovi,
jednotlivé složky veřejné správy za nezbytného dodržení bezpečnosti sdílejí data.
Občané také mají vysoký přístup k informacím veřejné správy.
Zavedením možnosti elektronicky volit od komunálních po parlamentní volby se zvýšil komfort pro voliče způsobem odpovídajícím 21. století.
Rozhodování se decentralizací řady správních agend přeneslo blíže lidem.
O agendách, u kterých mohou rozhodnout s větší kompetencí a znalostí situace, skutečně rozhodují samosprávy (příkladem je přiznávání sociálních dávek).
Centrální úřady a vláda zeštíhlela.
Došlo ke zrušení nadbytečné administrativy a byrokracie.
Řada úřadů z Prahy přesídlila do regionů.
ÚSTAVA A ZÁKONY - KOTVA STÁTU
Výchozí stav
Naše země je parlamentní demokracií, v níž zdrojem veškeré moci jsou skrze volby svých zástupců do parlamentu a dalších zastupitelských orgánů občané.
Starostové a nezávislí vyznávají zásadu, že žádný člověk není přirozeně nadřazen jinému člověku
a že všichni si jsou rovni v podřízenosti právu.
STAN je zároveň přesvědčen, že 24 let fungování Ústavy České republiky ukázalo dostatečně její silné, ale i slabé stránky.
Např. přímá volba prezidenta nepřinesla normativní zvýšení pravomocí hlavy státu, ale fakticky posílila tendence k postupům na hraně kodifikované Ústavy.
Zpřesnění pravidel by dle našeho názoru nebylo na škodu.
Právní systém trpí doslova chrlením nových zákonů a jejich novelizací, což vytváří právní systém, ve kterém se stěží orientují i právníci.
Zároveň se ukazuje, že více voleb ještě neznamená více demokracie
- 11 volebních let za sebou znamená jednak neúměrnou zátěž na voliče, jednak se vláda i další politické orgány rozhodují pod tlakem prakticky permanentního volebního zápolení.
Návrhy STAN
V několika bodech jasně zpřesnit Ústavu ČR, aniž by šlo o převratné a podstaty se dotýkající změny
Zpomalit přijímání zákonů,
prodloužit lhůty na jejich posouzení,
zastavit legislativní smršť.
Snížit počet voleb nebo alespoň sloučit termíny některých z nich
Urgentní opatření (1. rok vlády)
Vytvoříme komisi (konvent) pro návrh změn Ústavy.
Pro ústavní změny je nezbytné, aby byly promyšlené, nijak samoúčelně revoluční a aby na nich byla shoda napříč politickým spektrem.
Proto by složení komise (konvent) mělo odrážet nejen politické, ale i občanské síly ve společnosti.
Zahájíme celonárodní diskusi o systému voleb do každé z komor parlamentu.
Východiskem musí být vysvětlovací kampaň o úloze obou komor a systému voleb do každé z nich.
Výsledkem pak odpověď na otázku, zda ponechat volební systém tak, jak je, či jej modifikovat.
Plán pro funkční období vlády (4 roky)
Zpřesnění Ústavy
Postup prezidenta při jmenování vlády
Navrhneme prohodit první a druhý pokus při jmenování nového premiéra - první pokus by náležel jako dosud prezidentovi ČR, už druhý ale předsedovi Poslanecké sněmovny.
Třetí pak opět prezidentovi, teprve při tomto neúspěchu by prezident mohl vypsat nové volby.
Prezident by tak nemohl taktizovat s vědomím, že hned následující pokus je taktéž jeho.
Domníváme se rovněž, že je nemyslitelné, aby vláda rozhodovala bez důvěry Poslanecké sněmovny i řadu měsíců a opírala se jen o jmenování prezidentem.
Zpřesnění pravomocí Senátu.
Za nezbytné pokládáme prodloužení lhůty na posouzení zákonů, které postoupí Senátu Poslanecká sněmovna, a to nejméně na 60 dnů oproti nynějším 30.
Zároveň navrhneme oblasti, ve kterých nebude moci Poslanecká sněmovna přehlasovat Senát
- zjm. v případě zákonů zasahujících do postavení samospráv tak, aby se ztížila možnost státu narušovat chod obcí, měst a krajů.
Navrhneme po slovenském vzoru, aby Parlament (lze uvažovat jen o Senátu) získal pravomoc 3/5 většinou všech svých členů rušit pro zásadní rozpor s principy právního státu vyhlášenou amnestii či individuální milost (např. Klausova amnestie, která také zastavovala trestní stíhání u závažných hospodářských trestných činů s výrazným dopadem na poškozené, by tak mohla být zrušena).
Méně voleb, více odpovědnosti
Po pečlivém zkoumání se pokusíme zredukovat počet šestera všeobecných voleb
a prosadit volební zákony v obou komorách parlamentu.
V minimální variantě navrhneme sloučit termíny voleb do různých zastupitelských orgánů (“election day” po vzoru USA).
Rušení zbytných zákonů
S přebujelostí zákonů přichází nárůst byrokracie.
Provedeme tedy revizi veřejných agend, kterou navrhne pracovní skupina složená napříč politickým spektrem, ze zástupců tripartity i expertů na veřejnou správu.
Navrhneme zrušení zákonů, které tato skupina vyhodnotí jako zbytečné.
U každého nového zákona budeme důsledně vyžadovat posouzení, jaké dopady na růst byrokracie nový zákon může mít.
Zároveň budeme důsledně trvat na principu “za každý nový zákon, jedna zrušená veřejná agenda”.
Kvalitní příprava zákonů
Do tvorby a přípravy zákonů zapojíme více veřejných institucí, nejen jako připomínková místa, ale jako zástupce v Legislativní radě vlády ČR (Asociace krajů, Svaz měst a obcí, Sdružení místních samospráv, odborových svazů atd.)
Těžištěm posuzování zákonů budou parlamentní výbory - posílením jejich pravomocí.
Výhled za horizont
Diskuse o volebním systému
Na konci volebního období vlády by měl být znám výsledek celonárodní diskuse o volebním systému, který by měl odpovědět na otázky:
Ponechat volební systém tak, jak je, či jej změnit?
Posílit většinu v Poslanecké sněmovně “bonusem pro vítěze” a tím posílit pozici vlády?
Změnit charakter Senátu jako “komory regionů” tak, aby se vznik mandátu senátorů propojil s krajskými volbami?
Prosazení doporučení, která by vzešla z diskuse, by byla až na další vládní garnituře.
Cílový stav
Výrazně klesl počet nově přijímaných zákonů.
Ústava zpřesnila postup pro špičky politické scény v klíčových okamžicích, jako je jmenování premiéra, celé vlády i jednotlivých ministrů.
Počet voleb, resp. volebních termínů klesl na únosnou míru (redukce o min. 2 volební akty).
VLÁDA PRÁVA - PILÍŘ DEMOKRACIE
Výchozí stav
Pokládáme za nezvratitelný fakt, že se justice v minulých letech vymanila ze sevření výkonné moci.
Zároveň ale STAN vnímá, že justici hrozí opačné riziko:
neodpovědnost a chybějící řízení soudnictví.
Soudce je fakticky jmenován na doživotí, ovšem chybí odpovídající nezávislé vyhodnocování jeho činnosti.
Soudní moc se neumí zbavit těch, kteří se v praxi neosvědčí.
Postrádáme rovněž propojení kárné odpovědnosti soudců s jejich odpovědností majetkovou.
Za 25 let exis-tence samostatné ČR byla způsobená škoda vymáhána resortem spravedlnosti ani ne ve 20 případech.
Návrhy STAN
Zřídit Nejvyšší radu soudnictví, která bude vyhodnocovat postup soudců
Zrychlit soudní řízení tím, že by odvolací soudy častěji meritorně rozhodovaly a nevracely zbytečně případy soudům nižší instance
Zavést majetkovou odpovědnost pro soudce, státní zástupce i úředníky
- vznikla-li škoda, kterou stát musel uhradit, musí škodu vymáhat na odpovědné osobě
Urgentní opatření (1. rok vlády)
Zákon o majetkové odpovědnosti úředníků, státních zástupců i soudců.
Rubem moci nad osudem každého z nás musí být i zvýšená odpovědnost za zaviněné justiční excesy.
Prosadíme již připravený zákon o majetkové odpovědnosti (do zákonem stanovených limitů) za úřední rozhodnutí.
Stav, kdy jediným odpovědným je pouze daňový poplatník, nelze akceptovat.
Nejvyšší rada soudnictví.
Rada bude složena z nominací více ústavních orgánů a samotných soudců.
Bude vyhodnocovat stav soudnictví včetně finančních otázek, určovat kariérní postup, mít vliv na určování majetkové odpovědnosti soudců při kárném řízení.
Plán pro funkční období vlády (4 roky)
Konec soudního “ping-pongu”
V rámci civilního i trestního řízení usilujeme o to, aby odvolací soudy častěji meritorně rozhodovaly předložené věci.
Současné zákonné možnosti nejsou odvolacími soudy efektivně využívány.
Tytéž možnosti zvýšíme u rozhodování nejvyšších soudů.
Vracet věc soudu prvého stupně bude možné jen ve výjimečných případech.
Zkrátí se tím nyní zdlouhavé soudní řízení a vracení kauz k rozhodnutí zpět na nižší úroveň.
Znalci
Zásadní problém české justice spočívá v zastaralých předpisech upravující činnost znalců.
Je nutné nově upravit odpovědnost znalců za zpracovaný znalecký posudek v případě jeho pochybné kvality.
Zá-roveň je třeba změnit pravidla odměňování znalců.
Ve čtyřech letech zcela reformujeme znaleckou činnost na standardy platné v jiných evropských zemích.
Třístupňové soudnictví
Zavedeme třístupňovou soudní soustavu, neboť čtyři soudní stupně jsou pro unitární stát nadbytečným luxusem.
Vrchní soudy by měly být zrušeny.
Naopak při vybraných okresních soudech chceme zřídit specializované soudní senáty pro závažnou trestnou činnost a právně složité odvětví soukromého práva (směnečná řízení, duševní vlastnictví apod.).
Nové procesní předpisy, nezávislé vyšetřování
Řízení před soudy má být pružné, efektivní a ve smyslu fair play.
Proto navrhneme namísto archaického občanského soudního řádu a trestního řádu nová pravidla, včetně tolik potřebných pravidel doručování.
Investujeme do moderních technologií
a zvýšíme platy nesoudním zaměstnancům.
Po dokončení procesní reformy soudnictví navrhneme nový zákon o státním zastupitelství, který naváže na trestní kodex
a poskytne záruky nezávislého vyšetřování pod dohledem moci soudní.
Zároveň posílíme postavení poškozených, kdy státní zástupci budou odpovědni za vymáhání náhrady škody, kterou má poškozenému dle trestního rozsudku uhradit pachatel.
Právo na straně slušných a poctivých
Nejen u drobných krádeží, ale i u dalších přestupků (např. přestupků proti občanskému soužití) prosadíme princip “třikrát a dost!”
- třetí totožný přestupek v určité době by soud posoudil jako trestný čin.
Dluhové pasti
Odmítáme slepě oddlužovat dlužníky (přes 300 tisíc lidí žije v zajetí svých dluhů).
Zároveň ale nelze akceptovat přemrštěné úroky z půjček poskytovaných již s vědomím, že dlužník se ocitne v problémech.
Chceme proto přenést částečnou odpovědnost za nevymahatelné dluhy též na poskytovatele půjček tím, že budou souhlasit s oddlužením dlužníků.
Chceme reformovat exekuční řízení posílením práv účastníků tak, aby neoprávněné exekuce bylo možné zastavit,
a posílit kontrolu nad činností exekutorů ze strany státu zavedením principu teritoriality.
Zároveň chceme omezit byznys s dluhy tím, že náklady exekuce by neměly být zjevně nepřiměřené vymáhané částce a vynaložené práci exekutora.
Chceme zpřísnit pravidla insolvenčního řízení tak, aby bylo možné zabránit tzv. insolvenčním mafiím toto řízení ovládat
a posílit dozor státního zastupitelství nad zákonností v insolvenčních řízeních.
Anonymizované rozsudky soudů by měly být veřejně dostupné.
Zkvalitní to soudní rozhodování,
posílí důvěru v justici a
učiní ji transparentnější.
Výhled za horizont
Postupné ladění soudního systému
Volební období jedné vlády může reformy pouze nastartovat.
Několik let bude trvat doladění soudní soustavy i způsobů vyšetřování.
Proto v každé fázi bude nutné co nejširší shoda napříč politickým spektrem tak, aby nová vládní garnitura celý, ještě nezaběhlý systém nezvrátila jiným směrem.
Cílový stav
Soudní řízení se zrychlilo, práva se člověk domůže v horizontu měsíců či maximálně několika málo let.
Klesl počet excesů - případů nestandardního vyšetřování.
Soudci, státní zástupci, znalci, úředníci i politici nesou jasnou odpovědnost za svá rozhodnutí.
VZDĚLÁNÍ A VĚDA – KLÍČ K BUDOUCNOSTI
Výchozí stav
Momentálně nejsme schopni elementární dohody, kam má vzdělání směřovat.
Přitom se náš vzdělávací systém v mezinárodním srovnání výsledků neustále propadá.
Zároveň jsme si ale všichni vědomi, že kvalitní vzdělání je v zájmu budoucnosti České republiky - a v tom je rozpor v samé podstatě.
Počet a struktura absolventů neodpovídají potřebám praktického uplatnění.
Toho zcela jistě nelze docílit stoprocentně, je ale možné strukturu optimalizovat, aby odpovídala poptávce.
Bez toho jsou nutné náklady tzv. “prvního zaměstnavatele”, aby se absolvent byl schopen přizpůsobit místu, na které byl přijat.
V horším případě nenajde absolvent práci vůbec a stává se závislým na sociální podpoře.
Žijeme v době překotných změn, které tíhnou k dalšímu zrychlování.
Tomu neodpovídá poměrně konzervativní školský systém.
Jde o dlouhodobé cíle - je tedy nutná shoda napříč politickým spektrem.
Návrhy STAN:
Propojit systém škol se zaměstnavateli (soukromým i veřejným sektorem)
Zkvalitnit a stabilizovat učitelský stav - v první fázi zjm. zvýšením mezd
Zahájit celospolečenskou diskusi, kam má směřovat vzdělávání
Zřídit národní komisi pro vzdělávání, která propojí školy, jejich zřizovatele, zaměstnavatele, sociology, ekonomy
Urgentní opatření (1. rok vlády)
Státní rozpočet na následující rok už bude počítat s vyššími platy pro učitele.
Pohybovat by se měly kolem 45 000,- měsíčně.
Ministerstvo školství, mládeže a tělovýchovy změníme (nikoliv pouze přejmenujeme) na ministerstvo vzdělávání a vědy.
Provedeme audit agend a podstatně zredukujeme byrokracii požadovanou po školských zařízeních.
Plán pro funkční období vlády (4 roky)
Propojíme školy a zaměstnavatele
Klíčem k úspěchu je  posílení sounáležitosti mezi školami všech stupňů a zaměstnavateli - firmami, ale i veřejným sektorem.
Zaměříme se zvláště na technické obory.
Spolupráce bude spočívat v koordinaci obsahu, tedy učebních plánů.
Cílem je také otevírat obory v počtech, o které bude ve střednědobém výhledu zájem.
Podpoříme větší podíl praxe a na vysokých školách i podíl výzkumu,
podpoříme větší počet praktikantských míst, stáží a podnikových stipendií.
Prestižní pedagogické fakulty
Zasadíme se o zkvalitnění výuky na pedagogických fakultách.
Vytvoříme motivační programy (finanční i nefinanční), aby absolventi odcházeli mimo školství v mnohem menším měřítku než dnes.
Vytvoříme Národní radu pro vzdělání
Strategickou prioritou bude vůbec zahájit celospolečenskou diskusi na téma vzdělávání, se zapojením odborníků a s výstupem, který pak akceptuje politická scéna napříč spektrem.
Moderátorem diskuse by měl být předseda vlády.
Experti do středních škol
Umožníme, aby na středních školách mohli učit i skutečně renomovaní experti z praxe, aniž bychom je nutili dodělávat si pedagogické vzdělání.
“Výchova k demokracii”
V rámci občanské výchovy a základů společenských věd podpoříme větší důraz na “výchovu k demokracii” (po vzoru Německa 50. let).
Výuka a zjm. diskuse se neomezí na pouhé technikálie demokratického procesu (volby apod.), ale na podstatu demokracie jako správy veřejných záležitostí.
Důraz by měl být kladen právě na diskuse se žáky a studenty, včetně otázky práv a svobod.
Obsah výuky: Učební plány
V učebních plánech chceme klást důraz zjm. na tyto obory a dovednosti:
výuka jazyků
komunikativnost: mluvená i psaná
schopnost diskuse, argumentace - včetně naslouchání druhým
zvládání informačních a komunikačních technologií
znalost občanských práv a základy etiky
kritické myšlení
schopnost třídit fakta
kreativita
vytrvalost, sebekázeň, adaptabilita
Financování škol
Podpoříme vznik dalších firemních škol.
Výrazně posílíme financování školství se zachováním dotace na třídu, nikoliv na žáka.
Debyrokratizace školství
Po důkladném auditu provedeném již v prvním roce vlády nastavíme systém tak, aby byly školy zbavené zbytné byrokracie, hlášení, tabulek a souhrnů.
Přednost musí mít jednoznačně výuka.
Základem musí být na druhé straně i kvalitnější výběr ředitelů škol.
Celoživotní a komunitní vzdělávání
Podpoříme další programy celoživotního vzdělávání při vědomí, že ukončením školy vzdělávání nekončí a že bez něj bude stále těžší uplatnit se na trhu práce.
Podpoříme rovněž komunitní centra jako přirozené instituce celoživotního vzdělávání na venkově.
Věda a výzkum
Svět se ocitá na rozhraní.
I naše země potřebuje výzkum a vývoj, který zvyšuje šance na vývoj lepších adaptačních schopností člověka a společnosti na skokově probíhající a nastávající změny.
Je nutné stabilizovat systém hodnocení vědy, výzkumu a inovací a jejich podpory.
Hodláme zařadit tyto instituce dle jejich objektivně měřitelných výsledků do skupin excelence, dobrých a průměrných výsledků a podle toho jim rovněž poskytovat podporu.
Institucím s podprůměrnými výsledky bude zásadně snížena veřejná podpora.
Chceme stále pokračovat ve spolupráci podnikatelské sféry a výzkumných institucí,
zvyšovat státní podporu za podmínky zvyšování podílu investic do soukromého sektoru.
Namístě je více rozvíjet spolupráci s inovativními firmami a startupy.
Vnímáme rizika, kdy soustavná účast ve výběrových řízení na granty nese rizika diskontinuity ve výzkumu.
Ve vědě a výzkumu je nutné zavést stabilní a víceletou veřejnou podporu.
Usilujeme rovněž cílit jak soukromé, tak veřejné (národní i evropské) finance na projekty zvyšování konkurenceschopnosti.
Nejlepší mladí vědci (doktorandi) získají státní podporu svých stáží v zahraničí, to za podmínky dalšího působení v českých výzkumných institucích.
Je klíčové výrazně zvyšovat ohodnocení doktorandů včetně jejich zázemí vázané na měřitelné výsledky jejich práce.
Cílový stav
Vzdělávání se stalo celospolečenskou prioritou České republiky.
Učitelský stav získal - nejen díky finančnímu ohodnocení, ale také díky němu, větší prestiž.
Cílem vzdělání není “výroba kvalitní pracovní síly”, ale všestranný rozvoj osobnosti a její schopnosti se neustále učit.
Škola tak připravuje na profesní růst a zároveň pomáhá žákům a studentům rozvíjet schopnosti a dovednosti, díky nimž jsou schopni se orientovat ve stále složitějších vztazích ve společnosti.
Školství se snaží vyvážit přístup mezi svobodným rozvojem osobnosti a nutností sebekázně ve smyslu vztahu “škola hrou” a ne vždy příjemnými povinnostmi.
Cesta bez překážek na život nepřipraví.
EKONOMIKA - CESTA K PROSPERITĚ
Výchozí stav
Klíčové pro budoucnost je vzdělání.
V českých podmínkách počet, struktura a kvalita absolventů neodpoví-dá potřebám praktického uplatnění.
Beze změn nastanou výrazné problémy.
Podnikání - zjm. drobné a střední - se potýká s byrokratickými problémy a neodůvodněnými průtahy při zalo-žení firmy (zvláště obchodní společnosti), v průběhu fungování i při ukončování podnikatelských aktivit.
Stát zcela rezignoval na zdravotní a důchodovou reformu, zjm. s ohledem na nutnost zkrotit finanční bilanci.
Výzkum, vývoj a inovace jsou často samoúčelné a nereflektují potřeby ekonomiky.
Daňový systém je komplikovaný, náklady daňové evidence a povinností z hlediska daňového poplatníka patří k nejvyšším ve světě.
Zatížení práce (formou vedlejších mzdových nákladů) je jednou z bariér konku-renceschopnosti české ekonomiky.
Návrhy STAN
Urychleně zavést elektronizaci veškeré úřední agendy a
vytvořit jednotné koordinační místo, otevřít datové zdroje i pro podnikání
Propojit školy všech úrovní se zaměstnavateli (firmami i veřejným sektorem)
Připravit zdravotní a důchodovou reformu
Koncept nového daňového systému, který nebude podvazovat ekonomiku
Urgentní opatření (1. rok vlády)
Vytvoříme jednotné místo pro elektronickou úřední agendu.
Propojíme registry
a odstraníme opakování týchž úředních aktů na různých úřadech.
V druhém sledu tak zjednodušíme zakládání i fungování podnikatelských aktivit.
Ustavíme komise pro zdravotní a důchodovou reformu.
Jejich cílem nebudou léta zkoumání, ale poměrně rychlé navržení praktických řešení pro třetí dekádu 21. století.
Plán pro funkční období vlády (4 roky)
Školství
Vzdělání chápeme jako základ budoucnosti.
Propojíme školy a zaměstnavatele - včetně veřejného sektoru.
Zkoordinujeme obsah, osnovy a otevírání oborů v počtech, o které bude ve střednědobém výhledu zájem.
Zasadíme se o vyšší podíl praxe na výuce, o více praktikantských míst, systematických stáží a podnikových stipendií.
Podnikání
Kromě elektronizace agendy povede naše politika ke stabilitě a předvídatelnosti podnikatelského prostředí.
S tím souvisí i umírněnost v zákonodárné činnosti - nebudeme překreslovat hrací hřiště nijak často a podstatně.
U EET (elektronické evidence tržeb) odsuneme 3. a 4. fázi.
Vyhodnotíme dopady 1. a 2 fáze a na základě jejich analýzy rozhodneme, na koho dalšího ještě (a zda vůbec) se bude EET ještě vztahovat.
Provážeme EET na potvrzení finanční správy o obratovém příjmu pro jednoduché vytváření daňového přiznání.
Zvážíme, zda u živnostníků s malým obratem nenahradit EET jednoduchým stanovením paušální daně.
Makroekonomická stabilita
Cílem rozpočtové politiky bude snižování deficitů.
Stabilizujeme finance ve zdravotnictví (zdravotní reforma).
Navrhneme ucelený koncept důchodové reformy s cílem vytvořit systém, který bez deficitů vydrží několik desetiletí.
Konečnou podobu reformy projednáme s opozicí
- nesmí se opakovat situace, kdy nová garnitura zcela změní pravidla hry.
Koordinací všech těchto aktivit pověříme nově vzniklé ministerstvo hospodářství namísto oborově oddělených ministerstva průmyslu a obchodu a ministerstva dopravy.
Daňový systém
Do poloviny funkčního období navrhneme optimalizaci daňového systému, který bude preferovat nepřímé daně (DPH) před daněmi přímými (z příjmu).
Výsledný mix bude cílit na to, aby nepodvazoval konkurenceschopnost české ekonomiky a vyvaroval se experimentů se sektorovými daněmi.
Změníme fungování finančních úřadů, které dnes trestají formální provinění a leckdy nechávají bez povšimnutí faktické daňové úniky.
Snížíme daňové zatížení práce, respektive vedlejší mzdové náklady -
ovšem pouze v návaznosti na provedenou důchodovou reformu.
Chceme pokračovat v projektu jednotného inkasního místa.
Budeme prosazovat jednu veřejnosprávní kontrolu pro daný podnikatelský subjekt v jednom roce (s výjimkou oprávněných namátkových kontrol).
Nepřipustíme šikanu podnikatelů.
Sjednotíme základy zdravotního a sociálního pojištění pro účely odvodů.
Zastavení odlivu dividend z ČR
Každoroční odliv dividend z dceřiných společností zahraničních korporací mimo českou ekonomiku zna-mená řádově stovky miliard korun.
Korporacím proto umožníme, aby reinvestovaly cestou zrychlených odpisů na českém území svůj zisk
(chceme mj. podpořit zvýšení mezd zaměstnancům českých poboček a dceřiných společností).
Věda, výzkum, inovace
Zřídíme jednotné centrální místo pro výkon komplexní politiky výzkumu - nabízí se Technologická agentura ČR.
Stát jasně řekne, jaký směr výzkumu, vývoje a inovací bude podporovat.
Fondy EU
Máme za to, že na fondy EU musíme pohlížet jako na časově omezené, zároveň je ale využít v maximální možné míře.
Urychleně vytvoříme jednotné autoritativní kompetenční centrum,
které zajistí co nejlepší zužitkování přidělených prostředků (zejm. v novém rozpočtovém období EU po r. 2020) pro skutečně smysluplné projekty.
Export
Pomocí investičních pobídek podpoříme ty malé a střední firmy, které jsou schopné dodávat na zahraniční trhy nikoliv komponenty, ale finální výrobky.
Tato podpora se bude týkat i domácích podnikatelů tak, aby podmínky pro investování v ČR byly srovnatelné.
Rozvineme tak systém investičních podpor, které nepodnítí pouze zahraniční firmy, aby investovaly v České republice, ale rovněž české firmy schopné expandovat do perspektivních zemí.
Infrastruktura
Stanovíme jasný harmonogram dobudování dopravní infrastruktury (viz dopravní politika).
Připravíme dlouhodobou energetickou strategii s vědomím, že jde o klíčový prvek stability společnosti.
Připravíme strategii podpory digitální ekonomiky, kterou považujeme za nejdůležitější složku pro budoucnost.
Cestovní ruch
Podpoříme vznik chybějícího komplexního, trvalého a předvídatelného systému spolupráce obcí, měst, krajů, podnikatelů a státu na konkrétních produktech a moderním marketingu cestovního ruchu.
Tento systém bude založen na možnosti dobrovolného zapojení, ale zároveň i efektivní motivaci ke spolufinancování a sdružování do přirozených celků v logických turistických oblastech a regionech.
Bereme v potaz, že cestovní ruch je významným a perspektivním zaměstnavatelem,
pro mnohé regiony a jejich obyvatele navíc představuje příležitost jejich dalšího všeobecného rozvoje, protože v jiných hospodářských sférách nemají kvůli své poloze a charakteru mnoho jiných příležitostí.
Finance, které produkuje, také nezanedbatelně posilují vybírané daně a veřejné prostředky.
Cílový stav
Státní politika bude nastavena jako “neškodící”, “misionářská”.
Nastolíme otázky typu “co chceme?”, “kam směřujeme?”, “co je cílem našeho snažení?
V souladu se zásadou svobodného podnikání ponecháme volný prostor pro aktivity podnikavých jedinců a firem za dodržení základních pravidel.
PRŮMYSL - ZÁKLAD ČESKÉ EKONOMIKY
Výchozí stav
Česko je nejprůmyslovější země z celé EU- průmysl vytváří téměř 40% HDP, což je více než v Německu i kdekoli jinde v Evropě.
Budoucí konkurenceschopnost celé české ekonomiky je tak přímo navázána na kondici domácího průmyslu.
Průmysl je tedy páteří ekonomiky, ale aby nás i nadále táhla dopředu, je potřeba ji výrazně modernizovat a internacionalizovat.
Pokud by se tak nestalo, mohl by českou ekonomiku naopak táhnout dolů.
Momentálně jsme kvůli podobě české transformace vůbec nejvíce závislá ekonomika na zahraničním kapi-tálu z celé střední a východní Evropy.
Ekonomika je závislá na exportu (více než 80 % HDP), vývoz směřuje v drtivé většině do zemí EU (84 % vý-vozu).
Bude třeba jej diverzifikovat.
V první řadě je potřeba vystoupit z pasti „levné ekonomiky“, tedy dostat se z pozice subdodavatelů s mini-málními maržemi do pozice producentů finálních výrobků a služeb, kteří mají jednak mnohonásobně vyšší marže, jednak větší manévrovací prostor kde, jak a komu mohou svoje výrobky nabízet.
Za druhé je třeba posílit český kapitál, aby zisky zůstávaly doma a zde byly reinvestovány.
Návrhy STAN
Nezvyšovat daňovou zátěž
Pružný trh práce
Změnit systém vzdělávání
Přitáhnout špičkové odborníky ze zahraničí
Připravit se na Průmysl 4.0, důraz klást na výzkum a inovace
Urgentní opatření (1. rok vlády)
Změníme systém investičních pobídek
Tento nástroj z 90. let je třeba přehodnotit:
není nutné klást důraz na počet pracovních míst
a zvýhodňovat jakéhokoliv investora.
Umožníme pobídky i pro domácí malé a střední podniky.
Ze zahraničních investorů vybírat jen ty, kteří přinesou výrobu s vysokou přidanou hodnotou
a také inovace či spolupráci s vysokými školami.
Výzkum, vývoj a inovace
Podpoříme společný výzkum výzkumných organizací a průmyslových podniků.
Připravíme nový zákon o podpoře výzkumu, vývoje a inovací.
Zajistíme dostatečné financování aplikovaného výzkumu
a důsledně zavedeme Metodiku hodnocení výzkumných organizací a programů s důrazem na spolupráci výzkumných organizací s firmami a využitelnost výsledků pro praxi (viz kapitola Vzdělání a věda – klíč k budoucnosti).
Plán pro funkční období vlády (4 roky)
Trh práce
Inovujeme systém rekvalifikací tak, aby uchazečům o zaměstnání umožňoval absolvovat individuální plán vzdělávání podle potřeb konkrétních uchazečů a trhu práce.
Přijmeme systémová opatření v oblasti zaměstnávání cizinců ze třetích zemí, která by snížila administrativní bariéry a urychlila proces při náboru cizinců k pokrytí tzv. nedostatkových profesí zaměstnavatelů a podnikatelů na českém trhu práce.
Týká se to špičkových odborníků, ale i profesí, o které není mezi českými uchazeči zájem.
Navrhneme transparentní zákonem stanovenou metodu regulace minimální mzdy, která zajistí její předvídatelný vývoj (např. navázání na 40 % průměrné mzdy).
V oblasti nemocenského pojištění zpracujeme systémové řešení poskytování nemocenských dávek s důrazem na zabezpečení lidí při dlouhodobé pracovní neschopnosti, ne na tzv. karenční dobu prvních 3 dnů nemoci.
Při revizi sociálních systémů budeme respektovat tato základní kritéria:
adresnost,
účelovost,
efektivnost čerpání sociálních dávek
a nezvyšování nákladů práce zaměstnavatelům.
V oblasti důchodové reformy zohledníme podmínky pro dřívější odchody zaměstnanců v předdůchodovém věku do starobního důchodu při finanční participaci zaměstnavatelů, zaměstnanců i státu, zejména u namáhavých, popř. rizikových profesí.
Vzdělávání
Obnovíme polytechnické vzdělávání na ZŠ a technické kroužky ve spolupráci s odbornými školami a zaměstnavateli.
Prosadíme praktické vzdělávání žáků středních škol na reálných pracovištích (podrobněji v kapitole školství).
Na vysokých školách podpoříme tvorbu profesně orientovaných programů a multioborových programů, vycházejících z principů Průmyslu 4.0.
Digitální ekonomika
V rámci plánu celkové digitalizace předložíme plán rozvoje digitální ekonomiky ČR a eGovernmentu.
• Stát poskytne podporu podnikům při zavádění nových pravidel pro ochranu dat a kybernetické bezpeč-nosti.•
Aktivně podpoříme vytvoření jednotného digitálního trhu,
volného toku dat v rámci EU
i ve styku se třetími zeměmi v rámci mezinárodních obchodních dohod,
potírání protekcionistických opatření např. k lokalizaci dat.
Průmysl 4.0
Budeme prosazovat efektivní implementaci Průmyslu 4.0 (který přichází se zaváděním digitalizace a automatizace výroby a přinese i změna na trhu práce) jednotlivými ministerstvy se zaměřením na vytváření nutných podmínek v oblasti vzdělávání,
výzkumu a vývoje,
ICT infrastruktury,
legislativy,
trhu práce,
standardizace
a kybernetické bezpečnosti.
Podpora exportu
Podpoříme prosazování zájmů českých firem na zahraničních trzích (doprovodné podnikatelské mise, ekonomická diplomacie, rozšiřování zahraniční sítě ekonomických diplomatů a zastoupení CzechTrade – především v zemích mimo EU)
a větší diverzifikaci exportu, aniž bychom ale oslabovali vnitřní trh EU.
Reformou institucí zajišťujících státní finanční podporu exportérů (ČEB, EGAP a ČMZRB) zlepšíme přístup firem k exportnímu financování,
a tím podpoříme konkurenceschopnost českých exportérů.
Podpora PPP projektů
Spojení veřejných a soukromých peněz - za podmínky transparentní kontroly - v tzv. PPP projektech pokládáme za vhodný nástroj financování významných staveb.
Stavební legislativa
Zásadně novelizujeme stavební právo a všechny povolovací procesy (včetně např. změny kompetenčního zákona) -
a to na principu “jeden úřad, jedno řízení a jedno rozhodnutí”.
Legislativu zjednodušíme, ovšem s důrazem na ochranu krajiny.
Zohledníme specifika staveb, což výrazně zjednoduší a zrychlí povolovací řízení,
zvýší atraktivitu ČR pro široké spektrum domácích i zahraničních investorů
a zajistí podmínky pro realizaci klíčových dopravních staveb ve všech dopravních módech bez zbytečných odkladů.
Tvorba zákonů
Při tvorbě zákonů nebo novelizaci stávajících budeme dodržovat nastavení dostatečných legisvakančních lhůt, aby bylo reálné se na změny připravit.
Při zavádění evropského práva zhodnotit, zda navrhovaný zákon neobsahuje ustanovení nad rámec povinností stanovených EU.
Pokud ano, požadovat zdůvodnění a zhodnocení dopadů.
Směřování k euru
Stanovíme podmínky, za kterých ČR vydá definitivní politické rozhodnutí o konkrétním termínu vstupu do ERM II a následně do eurozóny.
Naše mezinárodní závazky nezpochybňujeme.
Vláda připraví harmonogram kroků ke snížení rizik vstupu a bude průběžně vyhodnocovat jejich plnění.
Cílový stav
Průmysl se digitalizuje
a orientuje na finální výrobky s přidanou hodnotou.
Export nadále směřuje nejvíce do zemí EU,
ale ve větší míře i do jiných částí světa.
Trh práce je pružnější,
minimální mzda více odráží mzdový stav celkově
a přestala být závislá na libovůli vlády.
ENERGETIKA - ZDROJ SÍLY A STABILITY ZEMĚ
Výchozí stav
Zdroje energií se stávají v současném rozkolísaném světě součástí bezpečnosti země - mluvíme o tzv. energetické bezpečnosti.
Výpadky mohou mít v současné rozvinuté a na dodávkách energií velmi závislé společnosti nedozírné následky.
Česká republika potřebuje dostatečnou a stabilní dodávku energií,
které jsou předpokladem prosperity a potřebného životního standardu obyvatel.
Navíc s rozvojem nových i stávajících technologií, elektromobility, rozšíření využití klimatizací atd. lze očekávat i přes určitou optimalizaci postupný růst spotřeby energie.
Z hlediska zdrojů energie jsme zatím soběstační v oblasti výroby elektrické energie.
Téměř zcela závislí jsme ale na dovoz plynu a ropy, přičemž tyto dodávky jsou jen do jisté míry diverzifikované.
V důsledku nepříliš rozumné ekologické politiky došlo k deformaci cen a poplatků za energie,
jde zejména o dotace obnovitelných zdrojů.
Sem patří i povinné přidávání biopaliv do pohonných hmot, což se projevuje „žlutou zemí“ (lány řepky) v jarním období.
I přes relativně dobré zajištění dodávek energií čelíme těmto potenciálním problémům:
Přenosová soustava pracuje na hranici svých možností.
Platby za obnovitelné zdroje (zejména fotovoltaika) značně zatěžují rozpočet i všechny odběratele.
Téměř se neinvestuje do nových zdrojů elektrické energie, přičemž konec životnosti těch stávajících se nezadržitelně blíží.
Stabilitu sítě negativně ovlivňuje kolísání výkonu obnovitelných zdrojů.
Zatěžující jsou různé nadbytečné povinnosti, vyplývající z legislativy posledních let, např. energetické štítky budov, energetické audity, kontroly kotlů atd.
Návrhy STAN
Připravit plán, jak nahradit staré energetické zdroje a posílit přenosovou soustavu
Přehodnotit stávající energetickou legislativu týkající se podpory obnovitelných zdrojů či biopaliv;
kdo nebude schopen zajistit stabilní dodávky elektřiny, musí se podílet na nákladech přenosové sítě
Prověřit efektivitu nových povinností (energetické štítky, audity, hlášení atd.), kde je to vhodné, zrušit či zjednodušit je
Podpořit vývoj technologií na skladování elektrické energie
Podpořit dodávky plynu (zkapalněný plyn) z dalších zdrojů
Urgentní opatření (1. rok vlády)
Pročistit legislativu.
Zrušit ty povinnosti, které pouze generují zisky některých firem, ale v praxi nepřinášejí původně zamýšlený efekt a jen zvyšují náklady firmám a občanům.
Zahájit diskusi o způsobu, jak zajistit nové energetické zdroje.
Je třeba najít společenskou shodu, jaké zdroje - s dostatečně výkonnou a stabilní dodávkou - rozvíjet, stavět a podporovat.
A to za co nejlepších cenových podmínek, aby Česká republika zůstala konkurenceschopnou a náklady na energie ji nepřiměřeně nezatěžovaly.
Zároveň vláda připraví systém podpory lokálních energetických zdrojů jakožto zásadní diverzifikace bezpečnostních hrozeb.
Plán pro funkční období vlády (4 roky)
Elektřina
Po revizi legislativy v oblasti podpory obnovitelných zdrojů nastavíme takové podmínky, aby tato podpora ekonomicky nesnižovala konkurenceschopnost průmyslu a minimálně zatěžovala domácnosti.
Zavedeme jasné pravidlo:
každý, kdo není schopen dodávat elektrickou energii stabilně a spolehlivě, musí se podílet na nákladech na přenos a distribuci elektrické energie.
Obnovitelné zdroje by měly být vybaveny akumulací, aby nezpůsobovaly nestability sítě.
Připravíme plán výstavby nových energetických zdrojů.
Jejich vybudování přesahuje rámec volebního období, začít se ale musí co nejdříve.
Zvážíme možnost “progresivního DPH“ na energie
- do určité “základní” spotřeby 0%, odstupňovaně pak vyšší sazby.
Tedy osvobození “základní spotřeby“ od DPH (pro domácnosti či malé firmy).
Plyn a uhlí
Podpoříme další diverzifikaci zdrojů plynu a možností jeho skladování na území ČR.
Zvážíme způsob zdanění a výše DPH pro domácnosti a malé firmy.
Podobně jako u elektřiny je tu možnost “progresivní DPH“.
Po vyhodnocení zvážíme možnost zjednodušit a snížit pevné platby.
Nejít přes limity těžby uhlí, pokud to nebude v důsledku geopolitického vývoje nutné.
Lokální zdroje, “inteligentní domácnosti”
Omezíme podporu přidávání řepkových produktů do pohonných hmot.
Jednoznačně podpoříme lokální výrobu energie (elektrické, tepelné) z obnovitelných zdrojů, spotřebovávané nebo akumulované v místě produkce (individuální nebo obecní zdroje).
Podpoříme investice do výzkumu nových technologií přenosu a skladování elektrické energie.
Podpoříme “inteligentní domácnosti“, které řídí a optimalizují spotřebu energie.
Výhled za horizont
Během jednoho volebního období lze pročistit legislativu tak, aby byla stabilní, bez neustálých změn, bez zvýhodňování jen určitých skupin nebo oblastí.
Následovat musí plnění jasné koncepce, jakým směrem se energetika země bude ubírat, jaké zdroje stát podpoří a zajistí.
Cílový stav
Česká republika má zajištěnou maximální možnou soběstačnost v dodávce energií.
V oblasti energetických surovin, které je nutno dovážet, je dodávka diverzifikována tak, abychom nebyli závislí na vůli resp. zvůli jednoho dodavatele.
Cena, kterou platí domácnosti i firmy za energie, vychází z nutných nákladů a přiměřeného zisku.
Zdanění energií není používáno jako snadný zdroj peněz pro lepení výdajů státního rozpočtu.
Obnovitelné zdroje jsou využívány s rozumem tak, že neohrožují konkurenceschopnost domácího průmyslu a nezatěžují domácnosti zbytečnými výdaji.
Legislativa je jednoznačná, předvídatelná, nepřidává zbytečné povinnosti.
Nerostné bohatství země je využíváno ve prospěch obyvatel a do zahraničí je exportováno s co nejvyšší přidanou hodnotou (např. lithium po zpracování jako baterie).
DOPRAVA: KONEC „ČERNÉ DÍRY“ V SRDCI EVROPY
Výchozí stav
Česká republika připomíná zčásti „černou díru“ uprostřed Evropy:
Stále není dokončena základní síť dálnic.
Chybí kvalitní železniční propojení s EU, vysokorychlostní tratě.
Technický stav tratí není dobrý.
Hnutí STAN velmi negativně vnímá nedostatečnou rychlost výstavby obchvatů měst a obcí zatížených kamionovou dopravou.
Tento stav může způsobit, že se ČR stane periferií uprostřed kontinentu.
Mezinárodní letiště není napojené na železniční síť.
• Česká republika zaspala v budování terminálů pro multimodální dopravu budoucnosti, kdy se přepravují ne vozové zásilky (např. formou kontejnerů), ale např. kamiony na železničníchvagónech na části své trasy.
Právě na dopravní infrastruktuře z velké části záleží, jak se bude dařit ekonomi-ce.
Např. u 1 kilometru dálnice se dají očekávat následný ekonomický přínos pro daný region ve výši 100-160 tisíc Kč za rok
Můžeme mluvit o přímém vztahu:
ROZŠÍŘENÍ DOPRAVNÍ INFRASTRUKTURY -> RŮST VEŘEJNÉHO KAPITÁLU -> RŮST HDP STÁTU
Návrhy STAN
Zajistit dlouhodobé financování výstavby a údržby dopravní infrastruktury
Dokončit základní dálniční síť
Urychleně připravit výstavbu vysokorychlostních železničních tratí
• Podpořit výstavbu terminálů a logistických center pro moderní druhy dopravy
Urgentní opatření (1. rok vlády)
Akční plán pro investice do dopravní infrastruktury
Garantovat na úrovni Vlády ČR, že Prioritní stavby budou financovány z národních zdrojů, pokud nebude možné financování z evropských fondů (Operačního programu dopravy II).
Priority stanovíme podle: strategického posouzení potřeb krajů v integritě s rozvojovými plány státu
postupu čerpání peněz z Evropských fondů
přípravy projektů dopravních staveb
stavu výkupu pozemků
možností využití PPP projektů (propojení státního a soukromého kapitálu)
Plán pro funkční období vlády (4 roky)
Silnice a Dálnice
Poptávka po dokončení základní sítě je akutní.
Především jde o dálniční spojení:
Praha-České Budějovice-Rakousko
Pardubice-Oloumouc
z Hradce Králové do Jaroměře a následně na státní hranici s Polskem
Brno – Vídeň
dokončení úseků D1
dokončení pražského okruhu
Praha – Karlovy Vary
zkapacitnění komunikace Ostrava – Třinec – státní hranice se Slovenskem (Mosty u Jablunkova)
a další stavby dle priorit krajů.
Budeme preferovat “inteligentní dálnice” a Inteligentní dopravní systémy řízení.
Zajistíme přípravu infrastruktury na autonomní systémy dopravy (jak nákladní, tak osobní).
Nastavíme systém pro dlouhodobě udržitelnou kvalitu infrastruktury – Systém hospodaření s vozovkou.
Důraz položíme na zajištění kvality již stávající infrastruktury (silniční/železniční)
- zajištění financí na údržbu komunikací nižších třít (II a III a vedlejších komunikací) skrze rozpočty krajů (případně měst a obcí)
a umožnění financovat (kofinancovat takové stavby penězi ze Státního fondu dopravní infrastruktury).
Budeme se věnovat využití nových technologií – např. nízko-hlukové asfalty – používané zejména ve městech a u příměstských aglomerací.
V návaznosti na dálniční síť podpoříme obchvaty kolem měst a obcí.
Železnice
Je nutné dokončit základní síť železničních koridorů:
napojení na rozhodující transevropské směry (Plzeň-Česká Kubice)
propojení všech regionů (Brno-Přerov, napojení Liberecka)
zlepšit vybavení tratí na “úzkých místech” (Beroun-Praha, Říčany-Praha, vstup do Brna, Ostravy)
napojit letiště Václava Havla v Praze na železniční síť, i na síť vysokorychlostních železnic
Nastavíme dlouhodobý plán financování a řešení neutěšeného stavu nádražních budov (jako  příklad je ostudný stav nádraží v Brně).
Dokončíme liberalizaci železniční dopravy.
Vysokorychlostní železnice
Jejich vybudování přesahuje rámec volebního období, začít se musí ale co nejdříve.
V první fázi je třeba napojit Českou republiku na celoevropskou síť vysokorychlostních tratí/RS trasou Drážďany-Lovosice-Praha.
Dále urychleně otevřít odbornou diskusi ohledně nové trasy Praha-Brno - Vídeň (nejlépe projektováno jako vysokorychlostní trať).
Městská doprava
Urychlíme rozvoj integrovaných dopravních systémů.
Zvážíme možnost snížení, případně nulové úrovně DPH pro veřejnou hromadnou dopravu.
Podpoříme rozvoj dopravní telematiky (“inteligentní dopravní systémy” s využitím digitálních technologií).
Značný potenciál skýtá cyklistická doprava - finančně nenáročná a ekologická.
Multimodální terminály
Uvědomujeme si budoucí trend v dopravě - postupný přesun od vozových zásilek k převážení kompletních celků (“kamiony po železnici”).
Podpoříme výstavbu terminálů pro tyto druhy dopravy a napojení na logistická centra.
Letecký a kosmický průmysl
Na základě tradice českého leteckého průmyslu je třeba zásadně podporovat rozšíření leteckého průmyslu
a jeho úzkou spolupráci s kosmickým průmyslem, který přináší produkty s vysokou přidanou hodnotou a nové technologie, které zasahují většinu průmyslových odvětví, jako např. inovativní vývoj elektromobilů a strojírenství.
Je nutné využívat technologický potenciál, který nabízí ČR její členství v Evropské kosmické agentuře ESA
a také toho, že Evropská agentura pro družicovou navigaci sídlí v Praze.
Budeme podporovat: dlouhodobé strategické projekty, které obsahují technologický vývoj, testovaní, výrobu a opravy a údržbu (jako např. evropská raketa Ariane 6).rozvoj regionálních letišť pomocí moderních technologií (např. satelitní LPV přiblížení)

nastavení pravidel pro používání a rozvoj UAV systémů (tzv. dronů)
Elektromobilita a alternativní pohony
Zasadíme se o rozvoj distribuční sítě, dobíjecích stanic, pro elektromobily v souladu s trendy v Západní Evropě a ve světě.
Vodní doprava
Dokončení výstavby labské vodní cesty (plavební stupně Děčín a Přelouč) a napojení na Německo.
Výhled za horizont
Během jednoho volebního období lze projekty připravit, nikoliv však dokončit
- dobudování dálniční sítě,
vysokorychlostních tratí,
modernizace městských systémů.
Základem je ale strategie a stanovení jasných priorit.
Tedy určení směru, kterým by se dopravní politika státu měla ubírat.
Pro rychlé řešení je třeba zajistit dlouhodobou garanci financování z “vlastní” národních zdrojů (NE aby se každý rok měnily priority dle výše rozpočtu).
Dále nastavení efektivní správy pomocí „Transformace Ředitelství silnic a dálnic po vzoru rakouského ASFINAGU“
a s tím spojené nutné legislativní změny (např. převod příjmů z mýta ze Státního fondu dopravní infrastruktury přímo na transformované ŘSD.
Zrychlení projektové přípravy dopravních staveb, povolovacího řízení a výkupu pozemků (např. vytvoření takového prostředí, aby variantní řešení dálnic bylo vyhodnoceno na základě multikriteriálních parametrů)
Důraz na Inteligentní dopravní systémy:
Kooperativní systémy a systémy pro autonomní vozidla
Prediktivní a inteligentní řízení dopravního proudu a dopravního značení – s důrazem na snížení kongescí
Budeme usilovat o omezení vlivu outsourcingu (dodavatelských vazeb) na provoz nezbytných registrů (dopravně správních agend).
Cílem je řádný, hospodárný, a především zákonný provoz těchto systémů ve vlastní režii státu a jemu podřízených institucí.
Cílový stav
Síť dálnic propojila všechny regiony
a napojila ČR v základních směrech na okolní státy.
Dálnice disponují telematikou nejen pro zpoplatnění, ale také pro komfort a bezpečí dopravy.
Modernizované železnice ztratily “úzká hrdla”.
ČR je napojena na síť vysokorychlostních tratí v Evropě.
Krajská města jsou propojena elektrifikovanými koridory.
Regulátor v nabídce dopravních služeb zaručuje rovné podmínky pro operátory železničního provozu.
Dobudování dopravní infrastruktury přineslo vyšší prosperitu regionům
a tím pádem nová pracovní místa.
Zlepšilo se životní prostředí pro obyvatele žijící kolem nyní přetížených komunikací (hluk, exhalace).
Podporovat a být aktivní na projektech Evropské unie, agentury GSA a Evropské vesmírné agentury
OBRANA A BEZPEČÍ - KONEC ILUZÍ
Výchozí stav
Území České republiky už je přímo ohroženo nepřátelskými aktéry
- dezinformační kampaně nebo útočné kybernetické operace agresivně se chovajících režimů již na českém území působí, nebo je tato možnost v blízkých letech pravděpodobná.
Narůstá hrozba tzv. hybridních útoků.
Gradující krize v severní Africe a na Blízkém východě způsobená nedostatkem zdrojů i mocenskými krizemi vyvine další migrační tlak na Evropu.
Česká armáda je personálně podhodnocená,
tisíce tabulkových míst jsou neobsazené.
Stát vynakládá na obranu jen polovinu peněz vzhledem k tomu, k čemu se zavázal svým spojencům při vstupu do NATO.
Situace ale zdaleka není kritická, je čas na nápravu.
Návrhy STAN
Zvýšit náklady na obranu
a připravit krizové operační plány
Zavést kurzy “krizové připravenosti”
Vytvořit specializované složky pro kybernetický boj v dostatečné síle
Přizpůsobit střední a vysoké vojenské školství novým hrozbám a společenským potřebám
Urgentní opatření (1. rok vlády)
Zahájíme posílení armády.
Předložíme novelu zákona, která mj. zavede pohyblivou složku mzdy v odměňování vojáků podle schopností a zásluhovosti.
Vytvoříme tím podmínky pro nábor, který by vedl k doplnění početních stavů.
Připravíme dohodu politických stran o dlouhodobém financování.
Politická reprezentace napříč spektrem se musí nadstranicky shodnout na nutnosti navyšovat výdaje na obranu.
Do roku 2021 by měla ČR dospět k výdajům 2 % HDP, jak se zavázala spojencům při vstupu do NATO.
Zadáme přípravu krizových operačních plánů.
Skupina expertů vypracuje scénáře možných hrozeb a spolu s armádou koncepci dozbrojování podle nynějších trendů hrozeb.
Teprve poté - podle skutečných potřeb - může začít navyšování peněz pro armádu.
Do té doby budou vkládány do armádního vyzbrojovacího fondu.
Zavedeme funkci státního tajemníka pro obranu.
Jako podřízený přímo předsedovi vlády bude řídit expertní úroveň Bezpečnostní rady státu.
Okamžitě zahájíme přípravu reformy vojenského školství.
Plán pro funkční období vlády (4 roky)
Kurzy krizové připravenosti
S vědomím, že obrana země je věcí nejen relativně malé armády, ale celé společnosti, zavedou ministerstva obrany a školství kurz elementárního výcviku pro chování v případě krizí.
Všeobecný kurz naváže na ukončení středoškolského vzdělání v rozsahu 2-3 měsíce, příp. na dosažení 18. let věku.
Cílem bude elementární příprava na stav krize, nikoliv výcvik nových vojáků.
Kurz však zároveň bude základem pro další možný výcvik.
Kurz bude v gesci ozbrojených složek a Integrovaného záchranného systému.
Pro pořádání těchto kurzů využijeme stávající kapacity středních škol v době letních prázdnin.
Modernizace ozbrojených sil
V návaznosti na krizové plány představí armáda požadavky na techniku, kterou potřebuje s ohledem na současné hrozby a rizika tak, aby splnila zadání:
obrana země nejen proti regulérním, ale i proti tzv. hybridním útokům.
Armáda ukončí outsourcing IT techniky,
namísto soukromými firmami bude tyto služby zajišťovat vzhledem k bezpečnostním rizikům sama.
Speciální kybernetické síly
Armáda vytvoří speciální útvar (útvary) pro boj s kybernetickými hrozbami.
Tyto síly se specializují na odvracení hackerských útoků ať už za účelem sběru informací nebo napadení infrastruktury, ale také na dezinformační kampaně.
Pomocí atraktivních podmínek se proto armáda pokusí získat přední specialisty nejen z oboru IT technologií,
ale také z prostředí specialistů na dezinformační kampaně (i z řad žurnalistů).
Aktivní zálohy
Současné - fakticky pouze symbolické - stavy armáda navýší i za cenu snížení požadavků pro vstup.
Armáda připraví a začne uvádět do praxe plán víceúrovňových záloh začleněných do velitelských struktur armády a s vlastním velením.
Cvičení ozbrojených sil
Testy a prověrky připravenosti ozbrojených sil budou postavené na simulaci reálných situací.
Skončí praxe předem ohlášených cvičení.
Do cvičení budou zapojeny nejen ozbrojené složky, ale i civilní správa včetně úrovně ministrů vlády.
Vnitřní bezpečnost
Nechceme navyšovat počet policistů.
Prosadíme ale výrazné snížení agend a tím administrativní práce
a policii tak uvolníme ruce pro její hlavní poslání - zajištění bezpečnosti.
Výhled za horizont
Vojenské školství, výzkum a vývoj
Ministerstva školství a obrany spolu s armádou provedou - opět v souladu s krizovými plány - revizi vojenské výuky a přípravy.
Univerzita obrany rozšíří o studium v potřebných oborech – IT, lékařství, strojírenství.
Díky financování univerzity mohou za závazek služby studium absolvovat i talentovaní lidé ze sociálně slabšího prostředí, pro které je dosud přístup ke vzdělání značně omezen.
Zvážíme zřízení dalších Vojenských vysokých škol k pokrytí potřeb bezpečnosti.
Cílový stav
Armáda ČR doplnila stavy a techniku v souladu s hrozbami současnosti a těmi, které hrozí v budoucnu.
Česká armáda se stala jednou z vedoucích armád NATO, které jsou vybavené proti kybernetickým hrozbám,
a stává se lídrem v této oblasti.
Pro obranu státu neočekává společnost aktivitu jen od armády.
Aktivní zálohy a alespoň elementárně připravené civilní obyvatelstvo skýtá záruku, že v případě krize nenastane panika a chaos.
ZDRAVÍ - PODMÍNKA SPOKOJENÉHO ŽIVOTA
Výchozí stav
Výdaje na zdravotnictví jsou v současnosti pro vládu závažnějším problémem než kdykoliv předtím.
V mnoha zemích je podíl výdajů na zdravotnictví ze státního rozpočtu větší než v minulosti
a náklady na zdravotní péči rostou rychleji než HDP.
Důvodem je zjm. vývoj nových léčebných postupů a technologií, často nákladných,
dále zvyšující se nároky lidí na přístup k vysoce kvalitní zdravotní péči
a také vyšší nároky na ochranu před zdravotními riziky.
Rozevírají se tak nůžky mezi náklady na zdravotnictví ze strany státu a možnými náklady na nejmodernější zdravotní péči.
Výdaje na zdravotní péči činí v současnosti zhruba 7,5 % HDP
- to je méně, než vynakládá řada vyspělých zemí.
Pouze zlomek nákladů zdravotnického rozpočtu jde na podporu zdraví a prevenci nemocí.
Návrhy STAN:
Zkrotit finance
- tj. zlepšit regulační činnost státu a zdravotních pojišťoven, aby nedocházelo ke snižování dostupnosti a kvality zdravotní péče
Posílit některé formy poskytování zdravotní péče - včetně domácí a dlouhodobé péče
Urychlit zavádění digitalizace zdravotnické dokumentace
a nahradit dokumentaci papírovou
Jasně stanovit standardy poskytované zdravotní péče
Urgentní opatření (1. rok vlády)
Prioritou je stabilizovat zdravotnictví
- především cestou spravedlivého odměňování lékařů a zdravotnického personálu a tím zastavit jeho odliv.
Zavést rovné podmínky pro zdravotnická zařízení podobného typu,
tedy odstranit stávající nerovnost ve financování výkonů a služeb pro zdravotnická zařízení stejného typu, která vykonávají srovnatelné zdravotní výkony.
Regulaci musí provést ministerstvo zdravotnictví spolu se zdravotními pojišťovnami.
Vypracovat systém transparentního financování sportu a pohybových aktivit nejen mládeže, ale všech věkových skupin
Plán pro funkční období vlády (4 roky)
Podpoříme:
centra se superspecializovanou péčí
krajské nebo fakultní nemocnice
centra s návaznou péčí (specializovaná pracoviště v páteřních nemocnicích krajů)
nemocnice s následnou a rehabilitační péčí
léčebny různých typů
podpoříme hospice jako místa paliativní péče
změníme financování domácí péče
Posílíme roli praktických lékařů
Posílíme pravomoci praktických lékařů pro dospělé, pro děti a dorost, dětských stomatologů.
Posílíme jejich těsnější zapojení do diagnostických, léčebných a preventivních procesů.
Finančně posílíme některé obory, které mohou být v blízké době hůře dostupné - praktické lékařství, dětskou stomatologii, psychiatrii, urgentní medicínu, plicní lékařství.
Finančně, organizačně i personálně posílíme lokality s nedostatkem lékařů a sester.
Urychlíme digitalizaci zdravotnických procesů
Elektronizace umožní zabezpečené předávání zdravotních záznamů, včetně žádanek o specializovaná vyšetření.
Sdílená data zlevní a zrychlí celý systém,
odstraní duplicity (táž vyšetření u jednoho a téhož pacienta).
Digitální osobní záznam s chorobopisem, nasazenými léky a dalšími klinickými údaji mohou zabezpečeně sdílet různí poskytovatelé zdravotní péče.
Ke svým lékařským záznamům musí mít přístup každý pacient.
Vytvoření vyvážených vztahů mezi pacienty a zdravotními pracovníky
Pacient je klient a partner.
Tento přístup nevyžaduje dodatečné náklady,
ale zvýšenou pozornost při přípravě lékařů a dalších zdravotnických pracovníků na své povolání.
Zvýšení výdajů na zdravotní prevenci
Zaměříme se zjm. na programy monitorující nejdůležitější skupiny nemocí - kardiovaskulární choroby, cukrovku, onkologická onemocnění, psychiatrická onemocnění.
Budeme prosazovat možnost připlatit si za nadstandardní péči.
Výhled za horizont
Postupnou osvětou vést lidi k chápání nutnosti celoživotně investovat do zdraví,
posilovat jejich roli ve zdravotním systému (zjm. chápání sebe sama jako klienta a partnera lékaře).
Vzrůstající spoluzodpovědnost za zdraví bude nutností.
Cílový stav
Státu se podařilo udržet a postupně zvyšovat kvalitu standardu zdravotní péče,
a to s ohledem na vývoj zdravotních ukazatelů u populace a také s ohledem na rozvoj světové medicíny.
Cílem musí být tyto standardy udržet a aplikovat včas poznatky moderní medicíny.
Systémy zdravotní péče pokrývají potřeby klientů (pacientů) a jsou na vysoké úrovni.
Zdravotní péče je schopná se přizpůsobovat měnící se demografii obyvatelstva v jednotlivých regionech.
Podpora sportu zlepšila kondici napříč populací,
omezila alespoň částečně v rámci prevence výdaje na léčbu, zjm. tzv. civilizačních chorob.
SPORT - CESTA K HARMONICKÉMU ROZVOJI OSOBNOSTI
Výchozí stav
Zdravý životní styl si nelze představit bez tělesné aktivity, sportu, tělovýchovy.
Pohybová aktivita populace, dětí a mládeže zvláště, ale klesá.
Stát však sport a tělovýchovu řeší chaoticky, nekoncepčně.
Nejde zdaleka jen o podporu vrcholového sportu, ale naopak sportovních aktivit s co nejširším záběrem v populaci.
Podpora sportovních aktivit předpokládá stabilní financování, kterého se nedotknou události typu krach Sazky a.s. či dotační aféra týkající se ministerstva školství.
Stávající krize systému financování sportu má své kořeny v dlouhodobém podceňování a odsouvání sportovní agendy.
Návrhy STAN:
Podpořit sportování dětí a mládeže v místě jejich bydliště, tedy v obci
Dokončit projekt registru sportovišť
a stanovit priority, která sportoviště zrekonstruovat a kde vybudovat nová
Dokončit projekt registru sportovců
a rozhodnout o přímé podpoře dětí, mládeže a jejich trenérů
Navrhnout podporu několika tradičních sportů, které získají významnější podíl peněz z veřejných rozpočtů
Přestat z veřejných rozpočtů financovat soukromé komerční projekty
Urgentní opatření (1. rok vlády)
Vytvořit jasná pravidla státní podpory.
Vypracovat systém transparentního financování sportu a pohybových aktivit nejen mládeže, ale všech věkových skupin.
Dokončit registry sportovců a sportovišť a analyzovat data.
Připravit koncepci podpory sportování dětí a mládeže v blízkosti jejich domovů.
Spustit systém vícezdrojového financování sportovních center.
Veřejné prostředky začít směřovat pouze do projektů, které vláda určí jako prioritní či významné
a ve kterých bude schopna provádět důkladnou kontrolu nakládání s veřejnými penězi.
Plán pro funkční období vlády (4 roky)
Tělovýchova a sport
Jasně stanovíme kritéria státní podpory tak, aby vedla k rozvoji tělovýchovy na co nejnižší úrovni.
Stát podpoří sport na úrovni školství - zvýší počet hodin tělesné výchovy,
podpoří na školách prostřednictvím dalších sportovních soutěží zájem o sport.
Zváží návrat ke “sportovním třídám” na základních školách,
podpoří sportovní gymnázia
a rozšíří tento statut i na jiné středoškolské obory, nejen pro gymnázia.
Podpoříme sportovní kluby spojené s místními vzdělávacími institucemi na každé úrovni, tedy až po vysoké školy.
Na základě strategie vycházející z analýzy stavu sportovišť určíme, které regiony potřebují prioritně investiční prostředky na opravu původních obecních sportovišť (zásadní priorita) či výstavbu zcela nových sportovišť v majetku místní samosprávy.
Součástí strategie bude rozvoj sportů příslušných k danému regionu a lokálně preferovaných (na horách zimní sporty, u velkých vodních ploch veslování či kanoistika).
Financování
Zajistíme přísun prostředků na základní, tedy klubovou úroveň sportovní pyramidy.
Stát musí zamezit financování profesionálních soutěží z veřejných prostředků.
Nemůže však v tomto bránit místním samosprávám.
Cílem je rozdělení nepodporovaného profesionálního sportu od amatérského.
Prezentace českého sportu
Revidujeme státní podporu sportovní reprezentace.
Je nutné posoudit, která sportovní odvětví mají takový světový či teritoriální dopad a jsou natolik spojena s národní sportovní tradicí, že je skutečně účelné v jejich podpoře pokračovat.
Stanovíme jasná kritéria pro podporu významných sportovních událostí.
Podpora seniorů
Lokální sportovní areály financované cele nebo z velké části ze státních prostředků budou muset vytvářet speciální sportovní programy pro seniory.
Tyto budou buď zdarma nebo za zvýhodněných podmínek.
Cílový stav
Podpora sportu zlepšila kondici napříč populací,
omezila alespoň částečně v rámci prevence výdaje na léčbu, zjm. tzv. civilizačních chorob.
Systém sportování dětí a mládeže svou šíří a tím i konkurencí umožnil rozvoj sportovních osobností, které budou mít šanci uspět ve světovém kontextu.
Sportovní průmysl funguje na obvyklých principech a je nezávislý na veřejných financích.
SOCIÁLNÍ POLITIKA - CÍLENÁ POMOC OSLABENÝM
Výchozí stav
Z výhledu demografického a socioekonomického vývoje jednoznačně vyplývá, že pro následujících 30 let dojde ke stagnaci podílu mladé generace, oslabí se podíl obyvatel v produktivním věku a významně naroste počet obyvatel ve věku nad 65 let.
“Stárnutí populace” se dotkne prakticky všech oblastí života společnosti.
Síť sociální pomoci se musí zaměřit na skutečně potřebné, sociálně oslabené - seniory, mentálně a zdravotně postižené, obyvatele tzv. vyloučených lokalit.
Sociální pomoc chápeme opravdu jako pomoc, nikoliv jako životní styl.
Návrhy STAN
Zaměřit sociální služby na občany ve věku 65+
Státní dotace rozdělovat bez ohledu na zřizovatele
Podporovat startovací byty pro mladé rodiny,
sociální byty i chráněné byty pro handicapované
Zaměřit se na poradenské služby pro sociálně ohrožené skupiny při řešení tíživých životních situací (lichva apod.)
Chceme investovat do vzdělání, ne do dávek.
Ty hodláme rozdělovat adresně i díky nezastupitelné roli obcí při rozdělování dávek.
Urgentní opatření (1. rok vlády)
Zavedeme rozdělování dotací bez ohledu na zřizovatele.
Dotace bude stát rozdělovat podle skutečné kvality poskytované péče.
Příprava plánu dlouhodobého rozvoje péče o seniory.
S vědomím toho, že každý bude jednou ve stáří potřebovat větší či menší míru pomoci, vypracujeme strategii aktivit a péče pro seniory.
Plán sociálního bydlení.
Zmapujeme různorodé regionální potřeby pro výstavbu a provozování sociálních a chráněných bytů.
V dalších letech už musí začít výstavba v přesně zaměřených oblastech.
Senior – partner obce – partner státu.
Volnočasové a denní aktivity seniorů budou podporovat i obce (rozpočtové určení daní zahrne i podíl financí, které stát obcím za seniory začne posílat).
Plán pro funkční období vlády (4 roky)
Péče o seniory
Namísto velkých komplexů finančně podpoříme spíše asistenční služby a terénní pracovníky pro ty seniory, kteří s touto pomocí mohou a chtějí zůstat u sebe doma.
Pro domovy seniorů podpoříme výstavbu nebo adaptaci spíše menších objektů.
Podpoříme programy pro cílenou denní aktivitu seniorů, kteří jinak žijí v kruhu své rodiny.
Podobná řešení jsou sociálně citlivá a rodinami, ve kterých senioři žijí, žádaná (např. univerzity třetího věku a jiné podobné kurzy a vzdělávací a volnočasové aktivity).
Senioři budou aktivními partnery obcí i státu.
Je nezbytné vytvořit rezidenční místa pro seniory se zvláštním režimem (např. pro klienty s Alzheimerovou nemocí).
Startovací, sociální a chráněné byty
Obce, města i regiony, nikoliv centrální vláda, by měly určit, kolik sociálních bytů v dané lokalitě potřebují.
Podpoříme dotace pro startovací byty pro mladé rodiny.
Podpoříme půjčky na bydlení pro osoby mladší 35 let - obnovením systému této podpory ze Státního fondu rozvoje bydlení.
Podpoříme výstavbu chráněného bydlení pro osoby s mentálním a kombinovaným postižením spolu se službami následné péče a sociální rehabilitace.
Cílem musí být sociální integrace takto postižených lidí, kteří si zaslouží náš respekt a spravedlivý podíl na sociální politice.
Přiznávání sociálních dávek
Rozhodování o přiznání sociálních dávek se přesune na obce či městské části větších měst.
Je mnohem větší šance, že rozhodnou se znalostí, zda dotyčný člověk či rodina jsou oprávněnými příjemci sociální pomoci.
Je nepřijatelné, aby sociální pomoc byla brána jako životní styl.
Sociální prevence a poradenství
Zaměříme se na poradenské služby pro sociálně ohrožené skupiny obyvatel při řešení tíživých životních situací:
předcházení nezaměstnanosti,
obrana proti lichvě,
bezplatné právní poradenství.
Posílíme programy na zvyšování finanční gramotnosti
a síť poraden při pádu do dluhové pasti (spirálu půjček přitom musí vyřešit oblast justice).
Sociálně vyloučené lokality
Zamezíme vytváření dalších.
Ve stávajících podpoříme poradenskou síť s pomocí terénních pracovníků.
Recepty musí být ale šité na míru té které konkrétní lokalitě.
Chceme vyváženě kombinovat prevenci s represí,
koncentrované celky postupně rozrušovat a bránit vzniku nových sociálně vyloučených lokalit komplexními intervencemi.
Financování sociálních služeb
Je zřejmé, že sociální pomoc bude mít z různých důvodů vyšší nároky na přísun peněz.
Proto budeme prosazovat jejich financování z více zdrojů: z fondů EU, státního rozpočtu, ze soukromých zdrojů.
Financování zároveň musí být víceleté a tím i předvídatelné.
S tím souvisí důsledná a po podstatě věci (nikoliv formálních nedostatcích) jdoucí kontrola.
Služby, které nebudou odpovídat standardům kvality, dotace státu nedostanou.
Výhled za horizont
Vytvoření skutečného funkčního systému péče o seniory,
výstavba bytů pro mladé,
vytvoření sítě sociálních a chráněných bytů přesahuje horizont jednoho volebního období.
Zároveň ale musí být veřejná správa schopna reagovat na výkyvy situace a na požadavky populace.
Cílový stav
Těžiště péče o seniory se přesunulo od velkých “domovů důchodců” k terénní pomoci v bydlišti (kde to zdravotní a mentální stav seniora dovoluje) nebo k menším bytovým komplexům.
Seniorům nabídla společnost více vyžití (programy pro denní péči) i přes zhodnocení seniorů v podílu obcí na sdílených daních se státem.
Obce a města za přispění státu zřídila nezbytný fond bytů pro sociálně slabé, chráněných bytů pro tělesně postižené a následné rehabilitační služby, ale také podporují volnočasové denní aktivity seniorům.
Síť poraden ulehčila nezaměstnaným, lidem v dluhové pasti či obyvatelům sociálně vyloučených lokalit jejich úděl.
Neznamená to vyřešení problému, který z velké části spočívá v individuální aktivitě, ale alespoň jeho zmírnění.
Sociální dávky jsou rozdělovány se znalosti místních podmínek,
nový systém tak generuje adresné úspory,
směřující na investice do vzdělání
a strukturálně postiženým regionům (obcím).
VENKOV A ZEMĚDĚLSTVÍ
- VÝROBA POTRAVIN I KULTIVACE KRAJINY
Výchozí stav
Česká republika je členem Evropské unie.
Je plně integrována do Společné zemědělské politiky EU.
Zemědělství je politicky koordinováno na úrovni EU a ČR může do této politiky zasáhnout po dohodě s ostatními členskými státy a na národní úrovni omezeně.
Vlastnictví půdy je velmi fragmentované, zároveň průměrná plocha zemědělských podniků je v ČR nejvyšší v EU a počet i plocha „rodinných farem“ v posledních letech roste.
Primární úlohou zemědělství je produkce potravin a péče o krajinu.
V současnosti se projevují negativní vlivy velikosti polí, zastoupení pěstovaných plodin a jednostranné zaměření na intenzitu.
Důsledky jsou větrná a vodní eroze, ztráty biologické „kondice“ půdy a vodního režimu půdy.
Provádění komplexních pozemkových úprav (přes výraznou finanční podporu státu) vázne na administrativně-legislativních problémech
a v poslední době výrazně i díky nedostatku půdy ve veřejném vlastnictví státu a obcí.
Částky, které v poslední době naše země vydává na opatření proti suchu nebo povodním, jsou naprosto nedostatečné.
Lze to doložit srovnáním se škodami, které oba extrémy dosud dokázaly napáchat,
i studiemi, které vyzývají k investicím mnohonásobně vyšším.
Stát při podpoře tzv. regionálního rozvoje a rozvoje venkova používá skoro výhradně nástrojů tzv. přímé podpory regionálního rozvoje.
Z centra se rozhoduje o přidělení financí na konkrétní projekty ve vzdálených místech realizace.
Jejich tvorba a realizace často podléhá politickým vlivům a ekonomickému lobbingu.
Tvorbu lokálních ekonomik na podporu místního rozvoje musí více podpořit i užití obecních veřejných rozpočtů.
Dříve i na mnoha obcích a malých městech byly tzv. komunální podniky, které se staraly o veřejné osvětlení, vodu a kanalizaci či o nakládání s odpady.
Mnoho takovýchto podniků zaniklo v „tržním boji“.
Dnes se tak vyvádí mnoho lokálních veřejných zdrojů z rozpočtů obcí a měst do velkých, často i nadnárodních společností a nezůstávají pro užití v místě.
Návrhy STAN
Chceme krajinu pro lidi, ne jen pro ekonomické využití.
Dočasně pozastavit prodej a převod státní půdy.
Zjednodušit podmínky pro zpracování vlastní produkce a prodej ze dvora.
Do budoucna nerozšiřovat pěstování plodin pro energetické využití (biopaliva, bioplynové stanice).
Podpořit krajinotvorná a protierozní opatření včetně ochrany lesů.
Podpořit opatření upravujících vodní režim v krajině včetně úpravy hospodaření v lesích.
Podpořit vznik nebo znovuobnovení tzv. komunálních podniků (veřejné osvětlení, hospodaření s vodou, nakládání s odpady).
Podpořit střední a malé zemědělce – zejména rodinné farmy
Urgentní opatření (1. rok vlády)
Dočasně pozastavíme prodej a převod státní půdy
Jde o administrativní rozhodnutí ministra/vlády k zamezení nabídky.
Nabídku lze obnovit po dořešení principů prodeje.
Součástí povinnosti státu při nakládání s nemovitostmi by mělo být okamžité a jednorázové převedení nemovitostí ve státním vlastnictví v intravilánech obcí do vlastnictví obcí tam, kde o to obec požádá.
Zjednodušíme podmínky prodeje “ze dvora” a zpracování vlastní produkce prvovýrobců.
Zavedeme degresivní platby.
Toto se bude týkat všech dotací na plochu ve prospěch malých a středních hospodařících celků na vlastní půdě změnou národního zacílení Společné zemědělské politiky EU.
Posílíme důraz na Komunitně vedený místní rozvoj (tzv. CLLD).
Chceme rozšířit komunitně zaměřené projekty jako povinnou součást do všech evropských strukturálních a investičních fondů, které to umožňují.
Do národních resortních rozpočtů zahrneme povinnou kapitolu „endogenní nástroje RR“, tj. o kterých se rozhoduje v místní lokalitě.
Plán pro funkční období vlády (4 roky)
Krajina a voda jsou veřejné statky.
Zpřísníme vyjímání půdy ze zemědělského půdního fondu.
Navrhneme sjednotit a administrativně zjednodušit související zákony (zákon o ochraně ZPF, stavebního zákona o zákona o Státním pozemkovém úřadu).
Do zákonů včleníme i principy podpory, jak zajistit vodu v krajině i snížením velikosti obhospodařovaných polí a vytvořením mezí mezi nimi.
Začneme s adaptací krajiny na změnu klimatu, což znamená přípravu na prudké deště, ochranu před povodněmi atd.
Nakládání s vodou jakožto životu nezbytnou a strategickou surovinou nadále nesmí být prioritně předmětem tvorby zisku.
Podpoříme menší regionální zemědělce a rodinné farmy.
Zavedeme tzv. “faremní systémy” pro podporu rodinných farem.).
Zmírníme vliv zákona o veřejných zakázkách tím, že umožníme in-house výjimky a výjimky pro zadávání „malých“ zakázek malým a středním regionálním podnikatelům.
Navrhneme zjednodušení zákonů.
Výrazně zjednodušíme legislativu endogenních nástrojů regionálního rozvoje,
lokální financování
a také rozhodování o projektech.
Navrhneme zákon o veřejné prospěšnosti, který by měl sjednotit podmínky pro všechny, kteří financují regionální rozvoj z vnitřních zdrojů.
Výhled za horizont
Principy „Smart krajiny“ výrazně podpořit stávajícími i novými investicemi.
Musíme vytvořit funkční systém velkého počtu menších a středních vodních nádrží od suchých poldrů, přes rybníky s retenčním prostorem až po akumulační nebo závlahové nádrže.
Tyto nádrže musí umět zachytit vodu
a ochránit území pod nimi v okamžiku přívalového deště.
Rozvíjet lokální zemědělské ekonomiky.
Zapojíme zemědělce do lokálních ekonomik na venkově prostřednictvím podpory tzv. krátkých řetězců (produkce i spotřeba v místě)
a podpory komunitního propojení veřejného a soukromého sektoru v místě.
Tím zároveň upřednostníme živočišnou výrobu před rostlinnou
a podpoříme místní diverzifikovanou zemědělskou výrobu.
Pomoc malým a středním podnikatelům a zemědělství v mikroregionech.
Výrazně podpoříme malé a střední podnikatele a rozvoj mikroregionů pomocí nástrojů endogenního RR
a pomocí realizace zvýhodněných obecních podnikatelských zón.
-• Cílový stav
Skončila disproporce v podpoře mezi “velkými” a “malými” producenty potravin.
Stav, kdy slovně byli podporováni malí střední, ale fakticky jen ti největší producenti, skončil.
Dostatek vody začala veřejnost vnímat nikoliv jako samozřejmý stav, ale jako něco, o co je třeba pečovat.
Omezila se eroze půdy.
Péče o půdu a vodní režim respektuje biologické přirozené procesy.
Začaly prosperovat lokální řetězce produkce i prodeje potravin, což nastartovalo i prosperitu jednotlivých regionů a lokalit.
ZAHRANIČNÍ POLITIKA
- PODMÍNKA BEZPEČNOSTI STÁTU
Výchozí stav
Za základní smysl zahraniční politiky pokládáme zajištění vnější stability a ochrany České republiky.
Proto je pro STAN jednoznačným východiskem konstatování, že Česká republika jednoznačně patří na západ,
je integrální součástí evropského prostoru, který je pro ni zásadní z hlediska hodnotového, ekonomického, politického i bezpečnostního.
Stabilita evropského prostoru je naprosto zásadní pro zajištění existence a úspěšného rozvoje státu.
Toto je umocněno integrací české ekonomiky do vnitřního trhu EU.
Smyslem naší politiky není vícerychlostní Evropa, která z podstaty Evropskou unii spíše rozděluje, než spojuje,
ale další společné prohlubování vnitřního trhu EU s ohledem na ekonomiku ČR,
na proces vytváření prostoru bezpečnosti,
spravedlnosti a práva pro občany EU,
včetně ochrany vnějších hranic.
V současné fázi globalizace dochází ke zrychlování všech procesů přerozdělení moci,
zvyšuje se role nestátních aktérů.
Vyostřuje se konkurence v boji nejen o vliv a zdroje,
ale rovněž o trhy.
Může to být projevem rostoucího si uvědomění omezenosti zdrojů.
Důsledkem je současný tlak na integrační i decentralizační tendence, kdy důležitou roli hrají regiony na úkor státu.
Tento vývoj může vést k destabilizaci, kdy důležitým signálem může být rostoucí počet násilných konfliktů v některých částech světa, včetně okolí Evropy.
Zvládání těchto procesů si vyžaduje propojování jednotlivých rovin vládnutí
a uznání hesla “Mysli globálně, jednej lokálně”.
Návrhy STAN
Jasně formulovat pozici ČR, jak dovnitř státu směrem k občanům, tak navenek
Orientaci na západ deklarovat nejen slovně, ale především činy:
aktivitou a plněním závazků na půdě EU i NATO
Hrát mnohem aktivnější roli na summitech EU i při diplomatických jednáních v rámci evropských struktur
- podle principu “aktivně ovlivňovat rozhodování EU, nevymlouvat se na ni doma”
Zjednodušit čerpání evropských peněz,
využít je na smysluplné projekty
a zajistit důslednou kontrolu
Klást důraz na podporu lidských práv a demokracie ve světě
Profesionalizovat českou diplomacii
Urgentní opatření (1. rok vlády)
Prvním krokem bude vyjasnění priorit a kompetencí v oblasti zahraniční politiky a vztahů k EU mezi Ministerstvem zahraničních věcí, Kanceláří prezidenta ČR, Úřadem vlády a ostatními ministerstvy,
vyjasnění vztahů mezi českou diplomacií a rodící se diplomacií EU (Evropská služba vnější akce).
Východiskem je, že zahraniční politiku formuluje vláda.
Prosadíme reformu organizačního uspořádání Ministerstva zahraničních věcí ČR
a budeme klást důraz na tematickou a kompetenční komplexnost v rámci jednotlivých odborů.
S okamžitou platností zvýšíme důraz na kompetence a vzdělávání všech aktérů zahraniční politiky ČR v širším pojetí,
profesionalizaci diplomacie v podobě přilákání a výchovy špičkových odborníků, na úkor „trafikantů“ a politických spolustraníků.
Plán pro funkční období vlády (4 roky)
Stabilizace evropského prostoru
Důraz budeme klást na spolupráci NATO a EU v rámci zajištění evropské bezpečnosti.
Budeme apelovat na nutnost zvyšování obranných schopností s rovnoměrným přispěním všech spojenců.
S vědomím, že řešení problémů na co nejnižší úrovni vládnutí přispívá k jeho efektivitě a legitimitě, budeme klást důraz na princip víceúrovňového vládnutí kombinujícího místní, regionální, národní, evropskou a globální úroveň.
Budeme se zaměřovat na vytváření nadstandardních vztahů se sousedními státy a státy Visegradské čtyřky.
Evropská unie
Důležitý pro nás bude postupující evropský integrační proces,
prosazování a dodržování principu subsidiarity - rozhodování co nejblíže lidem.
Zároveň si uvědomujeme nutnost reformy institucí EU, která by posílila demokratické principy a legitimitu EU,
daleko více přiblížila Unii občanovi a občana Unii.
Řešením stávající krize integračního procesu není vícerychlostní Evropa, která by z podstaty Evropskou unii spíše rozdělovala, než spojovala,
ale konsenzus o dalším společném směřování založeném na prohlubování vnitřního trhu EU,
nikoliv omezování stávajících svobod.
Čerpání peněz z evropských fondů
Budeme prosazovat snížení počtu operačních programů i pro období 2021-2027.
Chceme zjednodušit pravidla čerpání v souladu s moderními trendy v EU
a využít takových nástrojů jako jsou např. zjednodušené či paušální platby.
Zároveň chceme nastavit jasnou kontrolu, která se nebude několikanásobně opakovat
a nastolit systém založený na větší důvěře a partnerském vztahu mezi žadateli a řídícími orgány.
Budeme prosazovat jasnou předvídatelnost pro potenciální žadatele,
rovnoměrné čerpání fondů EU v průběhu celého programovacího období.
Nepřípustné pro nás je řídit se při schvalování projektů a čerpání peněz politickým cyklem volebních období v ČR.
Naším cílem je vytvoření objektivního a jednotného systém výběru projektů.
Zcela jednoduše:
je třeba vybírat ty nejpotřebnější a nejkvalitnější.
Budeme chtít do systému plánování a výběru projektů zapojit regionální partnery,
zájmové organizace a svazy
a neziskový sektor.
Cílem podpory EU by vedle veřejného sektoru měly být zejména mikropodniky, malé a střední podniky a neziskový sektor.
Důraz chceme klást na místní integrované strategie projednané komunitním způsobem.
Spolupráce mimo EU
ČR by měla směřovat k roli mediátora a mostu mezi Evropskou unií a sociokulturně spřízněnými východními sousedy.
Zacílení zahraniční politiky ČR by se mělo ubírat k Ukrajině, Gruzii, Arménii, Moldavsku a zemím Balkánu.
Základním východiskem zahraniční politiky České politiky bude důraz na dodržování lidských práv
a demokratických principů ve světě.
V rámci prohlubujícího se procesu globalizace roste také význam ekonomické diplomacie.
Měli bychom využít potenciálu českých výrobců a vazeb na tradiční trhy z minulosti
a zohlednit také možnosti nově rostoucích ekonomik, avšak při zachování vyváženého postavení a morální integrity.
Migrační krize
Migraci chápeme coby následek, nikoliv příčinu mezinárodní nestability.
Veřejně konstatujeme, že zásadními partnery jsou státy euroatlantického prostoru, se kterými ČR sdílí základní hodnotový rámec.
Budeme tak klást důraz na prevenci a předcházení konfliktů efektivním zacílením rozvojové pomoci a zahraničněpolitické spolupráce.
V případě eskalace napětí je nutné využít všech dostupných nástrojů krizového managementu (mírové mise apod.) s důrazem na komplexní rekonstrukci po skončení konfliktu.
Včasná prevence migrace je účinnější a levnější než řešení jejích následků.
Zároveň předpokládáme větší a koordinovanější ochranu vnějších hranic EU.
Výhled za horizont
Zasadíme se o diskusi o reformě institucionální struktury EU a OSN.
Dlouhodobě se chceme zasadit o lepší spolupráci municipalit a regionů v evropském prostoru,
profesiona-litu a kompetentnost vyjednavačů (politiků i úředníků),
jejich lepší koordinaci a formální i neformální propo-jení v rámci institucí EU i dalších mezinárodních organizací.
Cílový stav
Česká diplomacie je z většiny sestavena ze špičkových odborníků (nikoliv politických trafikantů), kteří dokážou zájmy České republiky prosazovat diplomatickou cestou účinně a s noblesou.
Není pochyb o zahraniční orientaci ČR, kterou formuluje vláda zaštítěná většinou v Poslanecké sněmovně.
Pozice ČR je pevně ukotvena politicky a hospodářsky v EU, vojensky v NATO a hodnotově na Západě.
Peníze z evropských fondů čerpá ČR na opravdu smysluplné projekty, které ekonomicky prospívají danému regionu
a v souladu s principy a smyslem poskytování peněz EU zvyšují jeho úroveň a soudržnost s vyspělými evropskými regiony.
Kontroly jsou jasné, ale nikoliv se opakující s rozdílnými výsledky.
KULTURA – ZÁKLAD NAŠÍ IDENTITY
Výchozí stav
Kulturu chápeme široce
– jako kulturu národa a společnosti, jako kulturu člověka v rozměru osobním, sociálním, mravním, ekonomickém, estetickém, filosofickém, duchovním i právním.
Vážíme si její kultivační a vzdělávací funkce.
Svobodný a kreativní občan je základem svébytné demokratické společnosti,
jasně orientované na hodnoty západní civilizace.
Identitu v dnešním světě nám definuje zejména česká kultura a její historie.
Systém podpory české kultury je přes pokrok v posledních letech stále podfinancovaný
– nejen v platech zaměstnanců kulturních institucí zřízených státem nebo samosprávami,
ale i v přímé podpoře nezávislé umělecké tvorby.
Chybí systémové rozložení odpovědnosti za kulturní aktivity mezi státem, kraji a obcemi.
Návrhy STAN
Zpracovat strategii podpory kultury včetně stanovení priorit, cílů a konkrétních nástrojů k jejich dosažení
Dosáhnout podílu 1 % ze státního rozpočtu pro přímou podporu kultury tj. bez započtení prostředků pro církve
Dosáhnout transparentního a spravedlivého kooperativního financování živé kultury na ose “stát – kraje – obce”
Předložit nový zákon o památkové péči,
zvýšit financování programů Sdružení historických sídel Čech, Moravy a Slezska na obnovu a údržbu městských památkových zón a rezervací
Předložit nový zákon o veřejnoprávních institucích
Oddlužit a transformovat Státní fond kultury jako základní nástroj pro financování kultury na úrovni státu
Vytvořit investiční program na podporu revitalizace kulturních domů, sokoloven a tradičních spolkových domů či besed v menších městech a obcích
Iniciovat stavbu nové budovy Národní knihovny
Urgentní opatření (1. rok vlády)
Jasná pravidla státní podpory.
Ministr kultury předloží veřejnosti koncepci rozvoje a financování kultury, která bude zahrnovat konkrétní opatření, jak kulturu financovat, včetně možností kooperativního financování státu s kraji a obcemi.
Při tvorbě této strategie a jejím uvádění v život bude přihlížet k funkčním zahraničním modelům (Slovensko, Velká Británie).
Vícezdrojové financování kulturních institucí.
Ministr kultury navrhne zákon, který umožní vznik veřejnoprávních kulturních institucí s rozšířenými možnostmi zakládání a financování z více zdrojů.
Tento zákon umožní transformovat stávající příspěvková divadla, galerie a další kulturní zařízení na modernější a efektivnější právní formu.
Plán pro funkční období vlády (4 roky)
Kultura podporovaná
Resort kultury stanoví ve své strategii jasná kritéria, která odvětví a které kulturní počiny podporovat.
Státní podpora vybraných kulturních aktivit je nezbytná.
Kulturní politika pak vyrůstá ze společenské shody na podpoře těch institucí a aktivit, které považujeme za prvořadé z hlediska kvality,
propagace české kultury
a za nezbytná pro svobodný kulturní rozvoj občanů.
Strategii předloží ministr do jednoho roku s výhledem na pěti a desetileté období.
Konkrétní opatření budou uvedena do praxe nejpozději do tří let.
Vláda bude věnovat péči a podporu místním tradicím.
Zároveň si při vědomí si úcty ke svobodě umělce vyhradí právo na základě odborného posouzení rozhodovat, které počiny finančně podpoří a které nikoliv.
Zahájíme kroky k výstavbě nové budovy Národní knihovny.
Financování
Dosáhneme zvýšení rozpočtu ministerstva kultury na úroveň 1 % státního rozpočtu (bez započtení prostředků na podporu církví) s cílem tento podíl minimálně udržet, v ideálním případě zvýšit.
Jedná se o navýšení rozpočtové kapitoly MK o minimálně 3,5 mld. Kč.
Zajistíme nové zdroje podpory kultury, včetně využití výnosů z hazardu.
Nastavíme nové vztahy mezi obcemi, kraji a státem na jedné straně a soukromými mecenáši na straně druhé, které usnadní podporu kultury a budou k ní motivovat – zvážíme např. úpravu možností daňových odpisů.
Aktualizujeme investiční programy,
vyjednáme podporu z evropských fondů.
Podpora prezentace české kultury
Připravíme program na podporu a prezentaci české kultury v kulturně a ekonomicky vyspělých zemích s vysokým potenciálem turistů mířících do ČR.
Pro prezentaci české kultury využijeme i nadcházející velká výročí (100 let založení Československa, 30. výročí svatořečení Anežky České, 600 let od narození Jiřího z Poděbrad atd.).
Podpora revitalizace místních kulturních a tělovýchovných zařízení
Ministerstvo kultury připraví investiční program revitalizace sokoloven, spolkových či kulturních domů (včetně investice do moderních technologií),
aby mohly být efektivněji využívány pro pořádání kulturních akcí a společenský rozvoj obcí a jejich občanů.
Média veřejné služby - Česká televize a Český rozhlas
Vláda vnímá Českou televizi a Český rozhlas jako záruku svobodného přístupu k informacím a veřejnou podporou (vyjádřenou odvodem koncesionářských poplatků) jako garanci nezávislosti médií veřejné služby.
Vláda předloží zcela nový zákon o ČT a ČRo, který stanoví smysl a povinnosti médií veřejné služby,
změní výběr členů Rady ČT a Rady ČRo tak, aby nemohlo docházet k politickému ani jinému ovlivňování činnosti médií veřejné služby.
Zákonem nastaví financování médií veřejné služby v dlouhodobém horizontu.
Památková péče
Ochranu památek považujeme za prioritní.
Památková péče musí vést k trvalému zachování významu historické kulturní památky,
nikoliv ale k trvalé konzervaci ve stavu, v jakém se nachází nyní.
Vláda předloží zcela nový zákon o památkové péči, který jasně definuje práva a povinnosti vlastníků památek a práva a povinnosti státu vůči vlastníkům památek.
Cílový stav
Česká kultura je respektovaná v evropském i světovém kontextu.
Stát disponuje funkčním a efektivním systémem podpory kultury, který umožňuje podporovat jak národní kulturní instituce a významné regionální kulturní instituce, tak i nezávislou uměleckou tvorbu, a to na celé ose „stát – kraj – obec – občan“.
Rozpočet Ministerstva kultury je dlouhodobě na důstojné úrovni 1% podílu ze státního rozpočtu (bez započtení prostředků pro církve)
a umožňuje v potřebné výši podporovat jak špičkové živé umění, památkovou péči a paměťové instituce,
tak i podporovat rozvoj soudobé kulturní infrastruktury.
Stát cílevědomě a smysluplně zvyšuje povědomí o české kultuře v zahraničí.
Česká kultura je obohacována o využívání nových technologií
a využívá technicky vyhovující kulturní infrastrukturu (budovy, sály, technické vybavení).
K posilování povědomí o vlastní kulturní identitě jsou pravidelně využívána významná historická výročí a významné události.
Probíhá výstavba nové budovy Národní knihovny.
Média veřejné služby – Český rozhlas a Česká televize - jsou silná a nezávislá na politickém vlivu,
jsou garantem svobodného přístupu k informacím a liberálně demokratického vývoje u nás.
LIDÉ V KRAJINĚ
- POLITIKA PRO ŽIVOTNÍ PROSTŘEDÍ
Výchozí stav
Jsme svědky častých a mnohdy zbytečně vyhrocených konfliktů mezi ekonomickými zájmy a ochranou přírody.
Neumíme udržet vodu a úrodnou půdu v krajině a zastavit úbytek zásob spodních vod.
Stát fakticky podporuje spíše velkokapacitní zemědělskou výrobu a velká a plošná opatření namísto drobných a různorodých inteligentních řešení.
Jsme přesvědčeni, že ekologické, ekonomické a sociální problémy mají jen společná řešení - a jakýkoliv pokus řešit je izolovaně vede nutně ke ztroskotání.
Sdílíme představu udržitelného rozvoje
a usilujeme o to, aby se z relativně zdravého prostředí mohli těšit i naše děti a vnuci.
Návrhy STAN
Urychlená opatření k zachování vody v krajině
Zabránit další erozi a znehodnocování půdy
Rozhodování o změnách co nejblíže dotčené krajině a lidem
Diskuse namísto direktivního rozhodování
Zlepšit kvalitu ovzduší a snížit hladinu hluku
Urgentní opatření (1. rok vlády)
Voda jako strategická surovina.
Okamžité zahájení kroků k udržení vody v krajině se ukazuje jako nezbytné.
Zaměříme se na opatření k udržení zásob podzemních vod a naopak k zamezení plýtvání vodou.
Podpoříme obnovu přirozených vodních toků.
Ochrana před suchem a povodněmi.
Plán pro funkční období vlády (4 roky)
Jasné zákony
Připravíme jeden rámcový zákon o ochraně životního prostředí, který pevně stanoví v souladu s Ústavou základní principy a mantinely
a který bude stručný a srozumitelný.
Na něj - a jen v jeho rámci - naváže několik zákonů upravujících praxi v jednotlivých oborech péče o životní prostředí.
K základním principům bude patřit, že nepřípustné jsou nevratné újmy a ohrožování ekologické stability.
Rozhodování o změnách co nejblíže dotčené krajině a lidem
Kde to je možné, měli by o podstatných zásazích do krajiny rozhodovat lidé v dané lokalitě.
Budeme usilovat (a to i zákonem), aby diskuse o jednotlivých záměrech začaly dříve, než se rozvinou v medializované spory.
Proces posuzování vlivů na životní prostředí musí mít jasná pravidla
- musí proběhnout řádně a se všemi náležitostmi,
ale nemůže být donekonečna protahován.
Péče o krajinu, ochranu vod a půdy
Prioritu budou mít malé a střední zásahy a opatření v jednotlivých povodích před stavbou větších vodních děl.
Podpoříme menší a střední zemědělce a šetrné zemědělství.
Podpoříme návrat drobných krajinných prvků - remízků, alejí - i jako prvků proti pokračující erozi půdy.
Zábory a zástavby půdy musejí mít jasná pravidla - prioritní bude ochrana zemědělské půdy.
Podpoříme šetrnější lesnictví,
návrat původního složení lesů do krajiny
a větší dohled nad těžbou dřeva.
Podpoříme ochranu zdrojů pitné vody.
Ochrana organismů
Dáváme přednost ochraně životního prostředí a stanovišť před ochranou jednotlivých organizmů.
Zajistíme přiměřenou péči o chráněná území.
Rozvoj měst
Podpoříme rozšiřování zelených ploch už v okamžiku návrhů nových projektů (požadavek na zeleň jako součást staveb - včetně např. střech).
Kde to jde, podpoříme alternativu k individuální a automobilové dopravě založené na spalování fosilních paliv.
Odpad
Problém řešení odpadu vidíme jako celek procesu od získávání surovin po nakládání s odpadem.
Soustředíme se na počátek a závěr tohoto procesu, zjm. na prevenci vzniku odpadu a na uzavřené výrobní cykly.
Finančně podpoříme nápady, které vedou ke snížení množství odpadu.
Cílový stav
Konsensuální způsoby rozhodování kultivovaly nejen diskusi o životním prostředí, ale veřejnou diskusi vůbec.
Příroda netvoří roztroušené ostrůvky v lidmi změněné krajině, ale sídla a kultivovaná území jsou zasazena do přírodního rámce.
