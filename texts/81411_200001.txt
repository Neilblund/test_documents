Nikome više ne treba govoriti kako je teško živjeti u domovini.
To svi znamo.
Ipak, unatoč svemu, odustati se ne smije - zbog Hrvatske.
Mi ćemo našu zemlju odvesti u europsko blagostanje.
Mi znamo da će Hrvatska biti bolja, pravednija i sretnija.
Zato krenite s nama u ostvarenje hrvatskog sna.
IZBORI ZA ZASTUPNIČKI DOM HRVATSKOG DRŽAVNOG SABORA SU PRED NAMA!
PROMJENE SU MOGUĆE, ONE OVISE O VAMA!
Građani Hrvatske, pozivamo vas da prihvatite
U G O V O RS LIBERALNOM STRANKOM
Liberalna stranka preuzima obvezu pred svakim hrvatskim građaninom, koji joj povjeri svoj glas na predstojećim parlamentarnim izborima i osigura njezinu zastupljenost u Saboru, da će u postizbornom četvorogodišnjem mandatu, uz ostvarenje svoga općeg programa, ostvarivati i slijedeći konkretni postizborni program:
1.sačuvati postojeća radna mjesta i otvaranjem novih u slijedeće četiri godine stopu nezaposlenosti smanjiti ispod 10%;
2.smanjiti državnu potrošnju
i tako omogućiti ukidanje PDV-a na mlijeko, kruh, ulje, šećer, sol, lijekove, bolničku i dječju opremu, novine i knjige;
uvesti povlaštenu stopu od 6% za stanogradnju, komunalne usluge i turizam;
istodobno opću stopu PDV-a za ostale robe i usluge smanjiti na 18%;
3.povišenje mirovina na minimum 1.500 kuna mjesečno,
i postupno provođenje Odluke Ustavnog suda o vraćanju duga umirovljenicima, uz zajamčeno nasljedno pravo na potraživanje duga;
4.izjednačavanje izdvajanja iz proračuna za znanost,
obrazovanje
i zdravstvo s visinom sredstava koju izdvajamo za obranu;
5.bespoštedna borba protiv korupcije i mita,
s ostvarenjem pretpostavki za sudsko postupanje u svim slučajevima nezakonite pretvorbe i privatizacije;
6.zaštita štediša i njihovih obiteljskih ušteđevina u bankama donošenjem pravednog zakona o zaštiti štediša uz strogu kontrolu njegove primjene;
7.ostvarenje pretpostavki za neovisnost sudstva uz pravično, nepristrano i brzo sudovanje;
odvajanje vojske i policije od utjecaja političkih stranaka,
uz zabranu uplitanja tajnih službi u privatni život građana;
8.uspostavljanje istinske lokalne samouprave, kojoj će ostati na raspologanju svaka treća kuna iz poreza i doprinosa ubranih na njezinom području;
9.uvođenje najstrože štednje u općoj i državnoj potrošnji;
onemogućavanje svake raskoši i rastrošnosti državnog vrha, osobito Pantovčaka, i svih privilegija;
10.što brži ulazak Hrvatske u Partnerstvo za mir,
WTO,
NATO
i Europsku Uniju.
U Zagrebu, 5. listopada 1999.   Predsjednik Liberalne stranke
Vlado Gotovac v.r.
ZATO ŠTO SU NAMA SVI GRAĐANI JEDNAKI PRED ZAKONOM I PRED TIJELIMA DRŽAVNE VLASTI,
ZATO ŠTO LIBERALNA STRANKA BRINE O SUDBINI HRVATSKE I SREĆI NJEZINIH GRAĐANA,
ZATO ŠTO LIBERALNA STRANKA RADI ZA DOBROBIT SVAKOG OD VAS I ZA OPĆE DOBRO
LIBERALNA STRANKA TREBA VAŠ GLAS  -
VI TREBATE PROGRAM LIBERALNE STRANKE
