VI MÅSTE TRYGGA VÅRA BARNS FRAMTID  Se på barnen! Är vi föräldrar och vuxna värda deras rörtroende? Vilken framtid ger vi dem?  Levnadsstandarden har stigit. I Finland behöver ingen mera svälta. Livet har blivit bekvämare. Alla kan få utbildning. Ändå hotar många faror våra barns framtid. Vad kan vi göra?  Stoppa miljöförstöringen! Försurningen av skogarna och olyckan i Tjernobyl är varningssignaler. Kärnkraften skall inte byggas ut. Utsläppen från kol-, olje- och torvkraftverken måste renas. Fungerande avfallshantering. Renare industrier! Renare bilavgaser! Hälsosam mat! Finlands livsmedel hör till världens renaste. Det är därför tryggt att äta inhemskt. Men gifterna i naturen måste minskas. Likaså tillsatsmedlen i maten. Vi måste framför allt se till att vi har livsmedel också under svåra tider.  Trygga barnens hälsa! Informera om alkoholens och tobakens risker. Stoppa knarket. Motarbeta aids genom upplysning redan i skolan. Stöd knattte-idrott, sport och friluftsliv. Glöm inte de handikappade!  Motarbeta våldet! Ge barnen kärlek och förtroende. Ge ungdomarna utrymmen och fritidssysselsättning. Lyssna på dem.  Stöd fredsarbete! Kärnvapenkriget är slutet för oss alla. Stöd u-länderna! Klyftan mellan rika och fattiga länder ökar. Finland måste göra sin insats. Alla människor på jorden har en gemensam framtid.  VALFRIHET OCH SOCIAL _RÄTTVISA_ – INTE KRÅNGEL OCH FÖRMYNDARSKAP  Finland lever i välfärd men inte ännu i social rättvisa.  Det är inte rätt att människor skall dö i väntan på operation. Eller att de som vårdar sina gamla, sjuka eller handikappade hemma inte får ersättning eller avbytarhjälp. Det får inte heller vara så att äldre bland oss kan lämnas ensamma utan omsorg.  Stat och kommun skall svara för grundtryggheten - annars bryr sig ingen om glesbygden och de svaga i samhället. Men tryggheten får inte innebära byråkrati och krångel. Samhället skall stå till din tjänst - inte du i kö.  Vi människor är alla olika. Vi behöver service efter våra personliga behov. Därför behövs valfrihet - inom barndagvården och äldreomsorgen liksom inom hälso- och sjukvården. Privat service bör komplettera den offentliga där luckor finns. Och för att alternativ stimulerar till bättre service.  DU MÅR SOM DU BOR  Omöjligt att hitta en hyresbostad. Hopplöst att börja spara till en ägobostad. Studieskulder. Två barn. Inget arv. De flesta av oss har det bättre än såhär. Men alltför många har det svårt. Bostadspolitiken måste förnyas.  Det måste finnas tillräckligt med hyresbostäder - som man kan bo tryggt i. Reglementeringen måste luckras upp om hyresbostadsbeståndet skall kunna räddas. Kommunerna kan aldrig ensamma svara för hyresbostadsbehovet. Privata satsningar behövs, framförallt i nya bostäder. Det måste helt enkelt löna sig att hyra ut.  Det skall var möjligt att skaffa sig en ägobostad också för den unga familjen. Beskattningen skall gynna det. Arava-systemet måste ses över för att inte förlora sin betydelse.  Hemmet blir inte mindre kärt för att en människa blir gammal. En utvecklad öppenvård behövs så att äldre som vill kan bo hemma.  Och måste ett ålderdomshem kännas som en anstalt? Många är trivsamma och trygga. Så borde det vara på alla ålderdomshem.  DET SKALL GÅ ATT LEVA PÅ SIN LÖN  Beskattningen är invecklad. Avdragsdjungeln är tät. Tilläggsinkomster beskattas hårt. För många är skatten ett problem. Såhär har Peter Malmlund, kemiarbetare  Hangö, upplevt skatterna:    "Chefen vill ibland att jag ska jobba övertid. Vi kan ha bråttom med   en leverans som genast ska vara färdig. Det finns inte utomstående,   som kan dethär jobbet och som är beredda att rycka in med kort varsel.   Det är frågan om en storkund så vi måste vara färdiga i tid. Annars   kan firman mista kunden. Det finns nog utländska företag som gärna tar   över. Det har jag sett.    vi har klarat oss ganska bra hittills. vi gör bra arbete saga det. Men   ibland måste vi riva lite extra. Overtidsarbete är enda utvägen om   företaget ska behålla sina kunder och vi som jobbar våra   arbetsplatser.    Jag är annars också beredd att jobba lite extra Familjen växer och vi   avkortar på vårt bostadslån. Man orkar så länge man är ung.    Men det retar att man rår så litet i handen. Det far i marginalskatt   som det heter. Här ställer man upp på obekväm arbetstid och så far   staten iväg med det mesta.    Man hoppas JU på löneförhöjning som på den uppstigande solen. Men har   är det lite samma sak. Staten tar för sig genom den höga   marginalskatten Det blir inte mycket kvar av löneförhöjningen.    Jag säger som det är. Jag arbetar för att förtjäna pengar. Jag och   frun har varken aktier eller annan förmögenhet. Det måste löna sig att   arbeta. vi lever på Vår lön!"    Det går att sänka skatteprocenten.    Då måste vi samtidigt rensa bland avdragen och se över skattebasen.    Då kan vi förenkla beskattningen.    Då får vi större rättvisa.  NYA ARBETSPLATSER,  MINDRE ARBETSLÖSHET  Arbetslösheten har ökat. Det är en oroväckande utveckling. Den gamla industrin moderniseras för att överleva. Det behövs nya arbetsplatser i glesbygden likaväl som i städerna. Stat och kommun kan sysselsätta fler särskilt inom vård och utbildning. Men om alla skall få arbete behövs nya företag och yrkeskunniga människor. Låt oss därför förhindra alla försök att sätta krokben för företagarna. och låt oss också satsa kraftigt på utbildning och forskning. Då blir talet om full sysselsättning något mera än en dröm.  FRIHET OCH KONKURRENS ISTÄLLET FÖR BEGRÄNSNINGAR OCH MONOPOL  Det är dyrt att leva i Finland. Det är dyrt att bo, att äta och att ha bil. Vårt läge och klimat kan vi ingenting åt. Men staten och näringslivet kan påverkas.  Inhemsk produktion ger arbete i hemlandet. Den skall stimuleras. Men alltför skyddad tillvaro försämrar företagens effektivitet. Följden är höga priser. Monopolen måste brytas eller göras till sällsynta undantag.  En sund konkurrens håller priserna i styr. Då myndigheterna fastställer priserna bör full insyn ges. Det skall gälla statsbolagen lika väl som andra. En sådan politik gynnar både konsumenter och producenter.  Statsbolagen måste hålla sig i schack. Det kan inte godkännas att statsbolag med hjälp av monopolvinster tränger undan privatföretag.  Arbetslivet måste utvecklas. Genom vinstandelar blir de anställda mera intresserade av sitt företag. Öppenhet i alla riktningar gör det lättare att dra åt samma håll. Och all diskriminering baserad på kön måste äntligen upphöra.  Vi vill inte ha ett förmyndarsamhälle. Det finns tecken på att samhället utvecklas i den riktningen. Behöver vi alla dessa invecklade regler? Vi måste tro på den enskilda människan. Du och jag måste få vara med och bestämma. Vi vet vad som är bäst för oss.  STÖD SVENSKHETEN OCH LANDETS TVÅSPRÅKIGHET  Det är en grundlagsenlig rätt att få leva och verka Som svensk i Finland. Ett samhälle som högaktar mänskliga rättigheter är ett gott samhälle för en språklig minoritet. Låt oss slå vakt om toleransen och vidsynen i vårt samhälle!  Finands tvåspråkighet ger en naturlig samhörighet med Norden. Finlands folk behöver det nordiska samarbetet. Tvåspråkigheten behövs som en bro till Norden, en bro västerut.  Landet behöver en levande svenskhet, svenska kärnområden, svenska skolor, svenska massmedier, svenska vårdinrättningar, svenska föreningar, svenska föreningar, svensk kultur. Allt som stärker svenskheten stärker landets tvåspråkighet. Den kan ske genom att  - bygga ut den svenska barndagvården.  - ge de svenska utbildningsenheterna tillräckliga resurser. Avlägsna lärarbristen. Glöm inte de tvåspråkiga elevernas särskilda behov.  - förbättra den svenska servicen inom hälso- och socialvården. Se till att det finns läkare och vårdare, som kan svenska.  - slå vakt om finlandssvenska program i radio- och TV. Ge oss Sveriges TV.  - stöda de svenska föreningarna. Bibehåll gamla svenska hus som träffpunkter för kulturell verksamhet.  - bibehålla svenska i studentexamen!  - kräva svensk service vid disken - både i offentliga verk och i affärer. Gör det lönsamt att kunna svenska - öka språktillläggen.  De tvåspråkiga familjerna är i nyckelställning. Föräldrarna kan ge sina barn en stor gåva, två språk hemifrån. Föräldrarna avgör, men dagvården och skolan skall hjälpa till. Det måste finnas rum för alla tvåspråkiga barn i våra svenska daghem. Barn som behöver det skall få stöd för sin språkutveckling. Våra svenska skolor skall kunna vara det självklara alternativet för tvåspråkiga. Undervisningen i finska skall anpassas också till de tvåspråkiga barnens behov.
