1 Progressieve machtsvorming
In de Nederlandse politiek neemt de kloof toe tussen de wens tot verandering enerzijds en anderzijds de huidige regeringspolitiek en de funeste gevolgen daarvan.
Concrete ideeën voor een actieve vredespolitiek, die bewegingen aandragen staan tegenover de passiviteit van de regering en de volgzaamheid aan de NAVO.
Talrijke vormen van verzet tegen de gevolgen van de economische crisis en het regeringsbeleid bevatten aanzetten tot een nieuwe sociaal-economische politiek.
Het regeringsbeleid negeert deze aanzetten en volstaat met oude recepten, die van kwaad tot erger leiden.
Acties van kraakbeweging en anti-kernenergiebeweging, van arbeiders- en vrouwenbeweging lopen op tegen de Mobiele Eenheid en ander geweld.
De sterke beweging voor zelfstandigheid van vrouwen wordt beantwoord met nieuwe en oude vormen van betutteling en onderdrukking.
Deze kloof wordt nog verergerd door de manier waarop rechts het parlement hanteert, n.l. als doorgeefluik van een verscherpt bezuinigingsbeleid.
Het door het parlement heenjagen van de voorjaarsnota, met ernstige consequenties voor de Nederlandse bevolking, is een voorbeeld van het onmogelijk maken van inspraak door maatschappelijke organisaties.
Het recht van controle door het parlement wordt zo ontkracht.
Naar de mening van de CPN hebben progressieve partijen als taak om tegenover de groeiende afkeer van deze politieke praktijk een nieuw perspectief te plaatsen.
Progressieve machtsvorming, dat wil zeggen de ontwikkeling van overleg en samenwerking tussen progressieve mensen en organisaties zowel binnen als buiten het parlement ten aanzien von gemeenschappelijke actiepunten schept een basis voor een nieuwe politiek en een andere wijze van politiek bedrijven.
Daarmee kan voortzetting van rechts beleid worden voorkomen.
Maar het gaat om meer dan dat.
Het gaat om de vraag: Is er een mogelijkheid om de gevolgen van de economische crisis effectief te bestrijden?
Is er een politiek tot stand te brengen die nieuwe oplossingen aandraagt voor internationale spanningen en aanzetten geeft voor nieuwe verhoudingen in de economie, tussen mannen en vrouwen en in de politiek zelf?
De CPN is ervan overtuigd dat in samenwerking met anderen een dergelijk politiek beleid tot stand kan komen.
Dat is voor haar de inzet voor de komende verkiezingen.
Deze verandering van het beleid en deze politieke vernieuwing kan wat de CPN betreft gerealiseerd worden langs de volgende hoofdlijnen:
— Een actieve vredespolitiek;
geen nieuwe atoomraketten;
alle atoomwapens van ons grondgebied;
het stoppen en terugdringen von de militarisering van regio's.
Nederland moet optreden voor het omdraaien van de spiraal van de toenemende wapenwedloop en tegen de politiek van het opdelen von de wereld in blokken.
Drastische arbeidstijdverkorting, met behoud van loon.
Daardoor kunnen meer mensen werken, worden werkenden minder belast en wordt een voorwaarde geschapen voor herverdeling van betaalde en onbetaalde arbeid tussen mannen en vrouwen.
Herstel van de koopkracht van lage- en middeninkomens;
bescherming en herstel von de sociale zekerheid zodat de financiële problemen van mensen worden tegengegaan.
Door behoud van de koopkracht wordt bedrijvigheid gestimuleerd en kunnen arbeidsplaatsen behouden blijven.
De geldstromen, die nu met name de grote bedrijven ten goede komen moeten anders worden gebruikt en onder democratische controle worden gebracht.
Daardoor kan de regering dat geld gebruiken voor arbeidsplaatsen, handhaving van gemeenschapsvoorzieningen en een milieuvriendelijke produktie die aansluit bij de maatschappelijke behoeften.
Doorbreking van het patroon dat mannen heersen over vrouwen op alle terreinen van het maatschappelijk leven, zowel buitenshuis als binnenshuis.
Uitgangspunt moet zijn de zelfstandigheid van de vrouw op elk gebied, dus geen kostwinnersbegrip, voor bescherming von de bestaande abortuspraktijk en tegen alle vormen van discriminatie.
Een democratisch gecontroleerd milieu- en energiebeleid, sluiting van de kerncentrales en onafhankelijk onderzoek naar alternatieve energiebronnen.
Een strijdbare democratie, een actieve bestrijding van racisme en discriminatie, tegen het gebruik van overheidsgeweld bij democratische acties en voor vergaande democratische controle en zeggenschap.
Naar de mening van de CPN is een dergelijk beleid mogelijk.
Basis daarvoor is progressieve machtsvorming die gestalte krijgt in o.a. de vakbeweging, de vredesbeweging, de vrouwenbeweging, maar ook zijn uitwerking moet krijgen op politiek niveau.
Dat is geen losstaand proces of alleen een kwestie van verkiezingen.
In de praktijk zoeken velen al naar een heroriëntatie in de Nederlandse politiek om nieuwe inzichten tot gelding te brengen.
Onderdeel van dit proces is dat vastliggende scheidslijnen tussen politieke partijen aan het verschuiven zijn.
De CPN is daar een groot voorstander van.
Zij is ervan overtuigd dat een dergelijk proces ook een vernieuwing van de partijen zelf noodzakelijk maakt.
Het proces van vernieuwing dat in de CPN gaande is, is mede veroorzaakt door het inzicht in de noodzaak om dwars door partijpolitieke scheidslijnen heen actie en dialoog op gang te brengen, zodat nieuwe politieke meerderheden zichtbaar worden.
De vredesbeweging bewijst dat het mogelijk is in Nederland een meerderheid te verkrijgen voor een nieuwe, werkelijke vredespolitiek.
Dit blijkt uit de afwijzing van de neutronenbom en het uitstel von de plaatsing van nieuwe atoomraketten.
Het optreden van de vakbeweging, de inzet van mensen in bedrijven, heeft een parlementaire meerderheid voor aantasting van de ziektewet onmogelijk gemaakt.
In het Driebergen-overleg worden sociaal-economische alternatieven geformuleerd door mensen uit diverse politieke partijen en bewegingen, welke perspectieven bieden voor een nieuw sociaal-economisch beleid.
De eisen van de vrouwenbeweging dringen door tot regering en parlement, ondanks het aanwezige anti-feminisme, en bewerkstelligen een uitstel van de pornowetgeving en het omgangsrecht, die niet uit oogpunt van bestrijding van sexueel geweld, maar vanuit verouderde ethische standpunten waren voorgesteld.
Vrouwen stellen oude partijpolitieke lijnen ter discussie en verenigen zich om een feministische politiek af te dwingen.
Tussen vrouwen in vertegenwoordigende lichamen groeit een samenwerkingsverband die hun positie in de afzonderlijke partijen versterkt.
Naar de mening van de CPN is het van groot belang dat dit proces zich doorzet en zich verdiept.
Progressieve machtsvorming ziet zij niet alleen als een kwestie van het optellen van zetels en het vaststellen van statische meerderheden.
Progressieve partijen die zich daarop blindstaren, dreigen zich op te sluiten in een coalitie met rechts, zoals met de PvdA de afgelopen regeerperiode gebeurde.
Teveel werd bepaald door rechts temeer daar D'66 op essentiële momenten de kant van het CDA koos.
Progressief beleid, bleek niet „haalbaar", omdat het regeringsbeleid afgesloten was van progressieve machtsvorming in partijen en bewegingen.
Op deze wijze kan geen vernieuwing van de politiek plaatsvinden.
De CPN zoekt haar inspiratie in de samenwerking tussen de progressieve mensen in bewegingen en partijen, die de laatste jaren gestalte heeft gekregen.
Vooral CPN, PSP en PPR hebben elkaar in verschillende samenwerkingsvormen gevonden.
Dit komt tot uitdrukking in de lijstverbindingen en gemeenschappelijke lijsten bij Provinciale Staten en Gemeenteraden.
De CPN hecht veel waarde aan de versterking van dit bondgenootschap.
Bestaande samenwerkingsvormen met de PvdA, in acties en in besturen, hebben voor mensen herkenbare positieve resultaten opgeleverd.
Versterking en uitbouw van de samenwerking met de PvdA kan mede tot stand komen door samenwerkingsverbanden die alle progressieve partijen omvatten.
De CPN beoordeelt de totstandgekomen lijstverbindingen van de vier partijen in een zestal provincies als zeer positief.
De CPN ziet ook voor de landelijke politiek een zo sterk mogelijke vorm van samenwerking tussen progressieve partijen als onderdeel van een perspectief op een progressief beleid.
Tegenover de autoritaire, perspectiefloze en arrogante bezuinigingslijn van rechts gaat het erom dat links voor maatschappijvernieuwing, anti-crisisbeleid en vredespolitiek een machtsbasis legt.
Daarbij zijn volgens de CPN niet alleen de verhoudingen in het bedrijfsleven en andere maatschappelijke organisaties aan de orde maar ook die in de democratische organen zelf.
De rechten van het parlement dienen beschermd te worden tegenover de neiging van rechts deze ondergeschikt te maken aan een verscherpte en versnelde crisispolitiek.
Maar ook de werkwijze von het parlement is aan herziening toe.
De CPN vindt dot het parlement moet veranderen.
Het is nu een op mannen ingerichte organisatie, terwijl vrouwen en mannen in staat moeten zijn op een gelijke, normale manier aan het politieke bedrijf mee te doen.
Het is nu een orgaan waarin steeds onbegrijpelijker' taal en methodes worden gehanteerd, terwijl het een volksvertegenwoordiging moet zijn waarin de opvattingen uit bewegingen en maatschappelijke organisaties daadwerkelijk gehoor vinden.
De CPN wil samen met anderen vorm geven aan zulke veranderingen.
Voor het werken aan deze doelstellingen is versterking van de CPN-fractie nodig.
Dat betekent niet alleen meer zetels en dus meer stemmen voor de CPN.
Dat betekent niet alleen een krachtige steun voor een progressieve en feministische politiek.
Maar ook een versterking van de samenwerking tussen partijen die deze politiek daadwerkelijk vorm kunnen geven.
Samenwerking van CPN, PPR, PSP en PvdA zal van groot belang zijn.
Het gezamenlijk gewicht van deze partijen is van grote invloed op de samenstelling en het beleid van de toekomstige regering.
II Actieve Vredespolitiek
In Europa en de Verenigde Staten is in enkele jaren een vredesbeweging gegroeid van ongekende omvang, kracht en diepgang.
Zij is het meest hoopvolle element in een dreigende wereldsituatie.
De nieuwe vredesbeweging verenigt vele stromingen en ontwikkelt zich tot een kracht die grenzen overschrijdt, de bewapening en militarisering de voet dwarszet en eigen constructieve oplossingen aandraagt.
De CPN zal, in en buiten het parlement, alles doen om de ontplooiing van deze vredesbeweging te bevorderen en te bewerkstelligen dat Nederland een actie vredespolitiek voert.
In een wereld die mede door de overal voelbare economische crisis en de opeenstapeling van onopgeloste problemen onstabieler dreigt te worden, is terugdringing van de bewapening een levensvraagstuk.
De bewapeningsrace is niet louter een gevolg von bestaande spanningen maar is daarvan zelf één von de oorzaken.
Bovendien wordt Europa door de VS-atoomstrategie voorbestemd tot nucleair oorlogsterrein.
De ontwikkeling en het stationeren van nieuwe wapensystemen is mede daarop gericht.
Nederland dient zich te weer te stellen tegen het streven van de regering-Reagan Europa in een tweede koude oorlog te storten en een wapenwedloop op gang te brengen onder andere met het doel de Sowjet-Unie en haar bondgenoten economisch uit te putten en „op de knieën te dwingen.”
Nederland moet zich ook keren tegen de pogingen de Europese NAVO-landen direct of indirect mee te laten doen aan de Amerikaanse militaire avonturen bui ten het NAVO-gebied, met name he Midden-Oosten.
Tegen de blokdeling
Bovenal dient naar de mening van de CPN alles in het werk te worden gesteld om een vreedzaam einde te maken aan de opdeling von de wereld en Europa in twee vijandig tegenover elkaar staande blokken — de een onder leiding van de Verenigde Staten, de ander onder leiding van de Sowjet-Unie.
Er moet een einde komen aan de praktijk om ook binnen deze blokken in binnenlandse situaties voor politieke en sociale vraagstukken te grijpen naar autoritaire en zelfs militaire „oplossingen".
Dat geldt zowel voor Oost als voor West.
Bestaande problemen moeten langs politieke weg worden opgelost, uitgaande van zelfbeschikkingsrecht van ieder volk en bewegingsvrijheid voor ieder land.
Sowjet-Amerikaanse onderhandelingen zijn noodzakelijk.
Maar zolang er onderhandeld wordt uitgaande van de bestaande blokdeling blijft het gevaar bestaan dat besprekingen op zijn best leiden tot een reguleren van de voortgaande wapenwedloop.
Daarbij komt dat de huidige Amerikaanse regering kennelijk aanstuurt op een mislukking van de onderhandelingen om daarmee plaatsing van de nieuwe raketten in Europa tot een onvermijdelijkheid te kunnen uitroepen.
Terecht is door de vredesbewegingen in Europa en Amerika met kracht tegen deze valstrik stelling genomen en verlangen zij eigen, blokdoorbrekende initiatieven van landen en groepen landen.
Samenwerking met niet-gebonden landen is voor het behoud van de vrede van groot belang.
Belangrijke punten voor de CPN in dit verbond zijn onder meer:De bewapening en vooral de kernbewapening in West en Oost moeten worden teruggedrongen; geen nieuwe kernwapens in Europa; kernwapens de wereld uit; te beginnen uit Nederland.
Verbod van neutronenwapens;
Verhindering van de uitvoering van het NAVO-raketbesluit von 1979;
Snelle afbouw van alle bestaande atoomtaken, geen nucleairisering van de F-16, de Orion of andere bestaande wapensystemen, stopzetten van de bouw van atoomschuilkelders;
Afzien door de NAVO in navolging van de Sowjet-Unie van het voornemen eventueel als eerste kernwapens te gebruiken;
Instelling van atoomwapenvrije zones; met name in Europa;
Stappen om Nederland vrij te maken van de NAVO met als uiteindelijk doel de opheffing van de militaire blokken;
Drastische verlaging van de Nederlandse defensieuitgaven;
Bevordering van de democratisering in het leger;
afschaffing van militaire straf en tuchtrecht, vrijheid van me-  ningsuiting en geen politieke censuur, het recht om de SITE-wacht te weigeren;
Overleg met andere landen over maatregelen tegen verspreiding van kernwapens en kernenergietechnologie en voor uitbanning van chemische en bacteriologische wapens;
Nederland dient internationaal actief te bevorderen dat het Nederlandse standpunt met betrekking tot de binaire gassen navolging vindt.
Internationale verdragen op dit punt moeten worden aangevuld en nageleefd;
Tegengaan van de militarisering van Nederlandse regio's;
stopzetting van de Amerikaanse munitietransporten door Nederland.
Tegen militarisering van regio's
Parallel aan de sociaal-economische afbraak in een aantal regio's Groningen, Drente, Twente en Limburg, vindt juist ook daar een toenemende militarisering plaats.
Tientallen militaire objecten zijn daarvan het resultaat, die bij mogelijke conflicten doel en inzet worden van militair optreden.
De komst van nieuwe militaire objecten wordt aangeprezen onder het mom van het scheppen von arbeidsplaatsen.
Economisch herstel van de regio wordt door militarisering echter bemoeilijkt;
het enige wat militarisering aantrekt is vaak militaire produktie zelf.
De groeiende afkeer en onvrede van de bevolking met dit beleid komt de laatste jaren steeds meer tot uitdrukking.
Dit maakt nodig dat de besluitvorming over militarisering onder scherpe democratische controle komt te staan, vooral omdat de ervaring is dat militarisering ondoorzichtig en oncontroleerbaar is en een eigen leven leidt.
Omschakeling wapenproduktie (conversie)
Het 'omschakelen van de wapenindustrie op vreedzame produktie (conversie) is urgent.
Het is van groot belang dat in de bedrijven en de vakbeweging het verzet groeit tegen de produktie van wapens.
Ideeën worden aangedragen om het beschikbare produktie-apparaat anders te benutten.
Daarbij moeten organen als ondernemingsraden grotere bevoegdheden krijgen.
De CPN is voor een actieve steun aan dergelijke initiatieven.
Internationale solidariteit
De onderontwikkeling in de Derde Wereld is voornamelijk een kwestie van plundering en achterstelling als gevolg van kolonialisme en neokolonialisme.
Machtsvorming voor de vrede vereist solidariteit met de vrijheidsstrijd van de volkeren van de Derde Wereld, die achterstand, armoede en honger willen overwinnen en voor hun vrijheid vechten.
Dit is bijzonder urgent in het Midden-Oosten.
Een vreedzame oplossing is slechts mogelijk door erkenning van het recht op een zelfstandige Palestijnse staat.
De CPN erkent het bestaansrecht van de staat Israël, maar wijst de agressie-politiek van de regering-Begin af.
De CPN steunt de vrijheidsstrijd van o.a. Midden-Amerika, Zuidelijk Afrika en Indonesië.
Elke Nederlandse steun aan het onderdrukkende optreden van de Verenigde Staten, bijvoorbeeld als NAVO-bondgenoot, moet worden beëindigd.
Een economische boycot van Zuid-Afrika moet worden doorgevoerd.
De strijd van de Poolse vakbond Solidarnosc tegen de overheersing van de Poolse junta en voor een democratische heropbouw van Polen moet worden gesteund.
De CPN treedt op voor democratisering van de economische betrekkingen tussen kapitalistische en socialistische landen, waarbij de georganiseerde arbeidersbeweging mee moet kunnen praten.
De CPN steunt het streven van de beweging van niet-gebonden landen om grotere onafhankelijkheid van het kapitalistische westen te veroveren.
De eisen van deze beweging, die gericht zijn op democratisering van de internationale economische betrekkingen en grotere financiële steun, moeten worden ondersteund.
De CPN wil een werkelijke ontwikkelingshulp.
Op dit moment dreigt een steeds groter deel van deze hulp terecht te komen bij corrupte regiems zoals het Soeharto-bewind in Indonesië en multinationale concerns.
Dat moet niet.
Hulp aan landen als Cuba, Vietnam en Angola mag niet worden stopgezet.
De hulp aan de bevrijde naties en bevrijdingsbewegingen van Zuidelijk Afrika en Midden-Amerika moet juist drastisch worden vergroot.
Suriname moet ontwikkelingshulp blijven krijgen.
De CPN vindt de voorlichting over de Derde Wereld en de daadwerkelijke solidariteit in Nederland erg belangrijk.
De financiële steun aan dit werk moet worden vergroot.
De Derde Wereld-organisaties en hun overkoepeling (NCO) mogen niet ondergeschikt worden gemaakt aan de regeringspolitiek.
III Nieuw sociaal- economisch beleid
Een snelle en ingrijpende verandering von het sociaal-economisch beleid is noodzakelijk.
De politiek van loonmatiging en bezuiniging blijkt failliet.
Het huidige regeringsbeleid is onmachtig gebleken om de groei van de werkloosheid, die vooral onder jongeren en vrouwen dramatische vormen aanneemt, te stopt pen.
De achterstelling van de vrouw wordt vergroot door bezuinigingen op voorzieningen waarin vrouwen werk vinden of die de deelname van vrouwen aan het arbeidsproces mogelijk maken.
De inkomens van grote groepen van de bevolking worden aangetast, waarbij de laagstbetaalden in de verdrukking komen en de sociale zekerheid wordt ondermijnd.
De overheidstekorten zijn al met al niet beperkt.
Integendeel.
Er moet nu een keuze worden gemaakt voor een nieuwe aanpak, waarbij werkgelegenheid, inkomensbescherming, sociale zekerheid en collectieve voorzieningen voorop staan.
De economische crisis, in belangrijke mate veroorzaakt door kapitalistisch winststreven en gevestigde machtsverhoudingen, zet niet alleen werk en bestaanszekerheid onder druk, maar belemmert ook de oplossing von andere zwaarwegende Maatschappelijke vraagstukken, zoals milieuvervuiling, energieverspilling, woningnood, regionale onderontwikkeling, arbeidsongeschiktheid.
Daarom is een bevordering van de economische groei altéén niet voldoende.
Een nieuw type van economische ontwikkeling vereist een sterke democratische invloed op richting en organisatie van de produktie.
Zo kan verbetering van de kwaliteit van de arbeid, terugdringen van milieuvervuiling en tegengaan van energieverspilling tot stand komen.
Een nieuwe verdeling van de maatschappelijke arbeid moet de voorwaarden scheppen tot een herverdeling van betaald en onbetaald werk.
Daarmee wordt een bijdrage geleverd aan het opheffen van maatschappelijke onderdrukking van vrouwen.
De nieuwe verdeling van de arbeid is even zeer nodig om de gevolgen van o.a. de automatisering het hoofd te bieden.
Een sturing von de economie in deze richting levert meer garanties tot het scheppen van arbeidsplaatsen dan een globale lastenverlichting, die vooral de grote exportindustrieën ten goede komt.
Voor een herstel van de economische bedrijvigheid, is een mobilisering en inzet van de in ons land beschikbare arbeid, kennis en grondstoffen nodig.
De financiële politiek moet daarop worden gericht, niet op een bestedingsbeperking die werkgelegenheid afbreekt, en het financieringstekort zelfs vergroot.
Het overschot op de betalingsbalans biedt ruimte voor een stimulerend beleid.
Middelen daarvoor moeten tevens gezocht worden in een meer gerichte en doeltreffende besteding van de overheidsuitgaven,
in een drastische beperking van onder andere defensieuitgaven,
in een effectieve belastinginning door het bestrijden van fraude en zwart-geld circuit.
Voor een economisch herstel moeten ook buitenlandse beleggingen en de aardgaswinsten worden gebruikt.
Dat vereist het doorbreken van gevestigde machtsverhoudingen door parlementaire besluitvorming en uitbreiding van de zeggenschap van werknemers en vakbeweging.
De gezamenlijke inspanning von progressieve partijen en sociale bewegingen zal een vernieuwende aanpak mogelijk moeten maken.
In dit kader zijn volgens de CPN de volgende maatregelen aan de orde.
Arbeidstijdverkorting
Een verkorting van de werkweek naar 35 uur kan, indien zij binnen enkele jaren wordt gerealiseerd, voor honderdduizenden werk scheppen.
Bij arbeidstijdverkorting is voor de lage- en middeninkomens verder inleveren niet mogelijk na de matigingspolitiek van de afgelopen jaren.
De preciese vorm waarin de arbeidstijdverkorting kan worden doorgevoerd zal per sector, bedrijfstak en overheidsdienst moeten worden bepaald in overleg met het personeel en zijn organisaties.
Hierbij zijn ook verbetering van de VUT-regeling en ploegendiensten aan de orde.
Uitbreiding van de zeggenschap is tevens een voorwaarde om te garanderen dat arbeidstijdverkorting wordt omgezet in nieuwe arbeidsplaatsen en tot een herverdeling van de arbeid tussen mannen en vrouwen leidt.
Deeltijdarbeid is als doeltreffende aanpak van de werkloosheid volstrekt onvoldoende omdat dit de meeste mensen geen zelfstandige economische positie biedt.
Een goede regeling van de rechtspositie bij deeltijdarbeid is urgent.
Economisch herstel
Een actief, op economisch herstel gericht beleid moet, naast ondersteuning van de koopkracht van de bevolking, een uitbreiding van de investeringen ten doel hebben.
De overheid dient zelf 't voortouw te nemen met een omvangrijk program van overheidsinvesteringen in sectoren als openbaar vervoer, milieubeheer, energiebesparing en andere openbare werken.
Verruiming von financiële middelen van provincies en gemeenten zal armslag verschaffen aan een te ontwikkelen regionaal stimuleringsbeleid.
Zelfstandig initiatief van de overheid in de produktiesfeer kan een rol vervullen in het herstel van de economie.
Uitbreiding van arbeidsplaatsen bij de overheid zelf en in le voorzieningen is eveneens van belang.
De oriëntatie van het industriebeleid moet worden herzien.
Verbetering van de posities von het midden- en kleinbedrijf moet hierin een vooraanstaande plaats gaan krijgen, door meer financiële ondersteuning.
Hierbij kan gedacht worden aan een systeem waarbij de last von sociale premies verschuift van arbeidsintensieve naar kapitaalintensieve bedrijven.
Subsidieregelingen voor kleinere arbeidsprojecten en werkgelegenheidsplannen op initiatief van werknemers, vrouwen en jongeren moeten worden uitgebreid.
Steun aan grote bedrijven moet verbonden worden aan de investeringsovereenkomsten waarbij de inbreng van werknemerszijde en lagere overheden tot gelding moet komen.
Met het oog hierop is een wezenlijke reorganisatie van de subsidiestroom naar het bedrijfsleven vereist.
Het aantal regelingen dient teruggebracht, globale steun (WIR) vervangen door projectgebonden steun, waardoor bezuiniging mogelijk is.
Een wettelijke regeling voor steunverlening aan bedrijven is nodig, waarin controle en medezeggenschapsmogelijkheden voor werknemers en hun organisaties geschapen warden.
Het optreden von de CPN voor de Nederlandse land- en tuinbouw richt zich op het behoud en de versterking van deze belangrijke nationale bedrijfstak.
Daarbij gaat het om verbetering van de bestaansmogelijkheden van de mensen die daarin werken en het scheppen van garanties voor jonge boeren die een eigen bedrijf willen oprichten.
De bestaande werkgelegenheid in deze sectoren mag niet langer in gevaar worden gebracht door allerlei EEG-maatregelen en voorschriften.
Beheersing van kapitaalstromen
Middelen vrijmaken voor werkgelegenheid gaat gepaard met het scheppen van nieuwe zeggenschapsverhoudingen in de economie.
Via beleggingsvoorschriften moet richting worden gegeven aan de aanwending van de in ons land gevormde kapitalen van verzekeringsmaatschappijen, kredietinstellingen en pensioenfondsen.
Ook de kapitaalsverstrekking door de banken moet beïnvloedbaar gemaakt worden voor democratische besluitvorming.
Beperking van de kapitaaluitvoer moet bereikt worden door heffingen.
Controle op de internationale kapitaalstromen door vakbonden en OR.
De winsten op het aardgas moeten worden afgeroomd' ten behoeve van een nationaal georiënteerd industriebeleid.
Betaalbaar wonen is een recht
Ondanks de grote behoefte aan huurwoningen wil de regering de produktie verlagen.
De CPN is van mening dat de woningproduktie en stadsvernieuwing moet worden gestimuleerd, waarmee tevens een impuls kan worden gegeven aan de economie.
In woningbouwprogramma's dient veel meer ruimte geschapen te worden voor één en twee persoonshuishoudens en woongroepen, alsmede aangepaste woonvormen voor bejaarden en gehandicapten.
Uit oogpunt van zorgvuldig beheer dient woningonderhoud en -verbetering aanzienlijk worden uitgebreid;
voor een slagvaardig beleid in de stadsvernieuwing moeten de gemeenten kunnen beschikken over meer bevoegdheden en middelen.
De leegstand meet worden aangepakt.
De rol van de kraakbeweging dient hierbij positief beoordeeld te worden.
Het overheersende anti-kraak karakter van de huidige leegstandwet moet verdwijnen.
Beschikbare ruimten (bedrijfspanden) moeten door eenvoudige verbouw aansluitend op eigen initiatief bruikbaar worden gemaakt als betaalbaar woonalternatief.
Er moeten maatregelen genomen worden om nog verder onttrekken van woningen aan de distributiesector te voorkomen.
De snel stijgende woon- en hypotheeklasten brengen veel mensen in steeds grotere financiële problemen.
Renteverlaging en/ of aankoop door de gemeente kan voor de noodkopers een oplossing bieden.
De overheid dient haar beleid te richten op het keren van de stijging van het huurpeil in de nieuwbouw en de stadsvernieuwing door het treffen van maatregelen die de bouwkosten sterk verlagen, zonder de kwaliteit aan te tasten.
Hierbij wordt gedocht aan verlaging van het BTW-tarief in de bouw, het onder controle stellen van de bouwfinanciering en het aanpakken von grondprijzen.
Het huidige systeem van huurharmonisatie wijst de CPN af.
Het stelsel van huursubsidie moet wettelijk worden vastgelegd, en worden gehanteerd als instrument om de koopkracht van de laagstbetaalden te beschermen.
De woonlasten moeten naar verhouding tot het inkomen omlaag.
De uitbreiding van de huursubsidie naar een woonlastensubsidie moet mogelijk worden gemaakt.
De aardgastarieven voor kleinverbruikers moeten omlaag.
Inkomensherstel
De achteruitgang van de lage- en middeninkomens moet worden gestopt.
Het op peil houden von de binnenlandse bestedingen is een belangrijke voorwaarde tot herstel van de bedrijvigheid.
Voor de bescherming van de inkomens is de prijscompensatie een belangrijk instrument.
Elke poging deze verder aan te tasten moet met kracht van de hand worden gewezen.
Dat geldt eveneens voor het trendbeleid van het (semi)overheidspersoneel.
De komende tijd zal grote inzet zijn vereist de prijscompensatie te handhaven.
Dat kan alleen indien de vakbeweging in volle vrijheid kan onderhandelen over loon en arbeidsvoorwaarden zonder ingrijpen door de overheid via loondictaten.
Het scheppen van een harde garantie voor herstel en bescherming van de koopkracht van de minimum-inkomens zonder onderscheid naar leefsituatie is toetssteen voor een progressief beleid.
Hoge inkomens en vermogens moeten via sluitende maatregelen zwaarder worden belast, waarbij ook de maximum grenzen van de premieheffing sterk omhoog moeten.
De overheid moet een verscherpt prijsbeleid voeren waarbij zijzelf het voor beeld geeft van matiging van prijsstijgingen (tarieven, eigen bijdragen).
Recht op sociale zekerheid
Voor de CPN is het recht op een zelfstandig inkomen voor iedereen uitgangspunt, waarbij een maatschappelijke herverdeling van inkomens aan de orde is.
Plannen om in het stelsel van sociale zekerheid de toepassing van het kostwinnersbegrip uit te breiden — door de hoogte van de uitkering te koppelen aan de leefsituatie — moeten worden afgewezen, omdat daarmee de economische afhankelijkheid, met name van vrouwen, wordt versterkt.
De bijstandsnormen, in het bijzonder van één-ouder gezinnen, moeten worden opgetrokken.
Het handhaven van de koppeling van de uitkeringen aan de lonen is een van de belangrijkste middelen om de positie van de uitkeringsgerechtigden te beschermen.
Daarbij is het verkrijgen van een democratische invloed van de betrokkenen zelf op de uitvoering van de sociale wetten van groot belang.
Plannen tot regionalisatie von de uitkeringsinstanties wijst de CPN af.
Voorschriften en maatregelen ten aanzien van uitkeringsgerechtigden (zoals afschutting WAO-ers, sollicitatieplicht, strafkortingen) moeten, waar zij mede gezien de enorm toegenomen werkloosheid achterhaald zijn, worden ingetrokken.
Werk voor buitenlanders
Buitenlandse arbeiders(sters) hebben te maken met een specifieke achter-standsituatie.
Vooral de sterke stijging van de werkloosheid onder buitenlandse jongeren vereist snel specifieke overheidsmaatregelen.
De bestaande voorzieningen voor om- en bijscholing dienen meer toegankelijk gemaakt te worden voor deze groepen.
Aanbeveling verdient het oprichten van speciale cursussen en scholingsprojecten en verruiming van de mogelijkheden voor het leren van de Nederlandse taal.
Tevens moet de overheid ter versterking van de arbeidsmarktpositie stimuleren dat in het bedrijfsleven mogelijkheden worden geschapen om in werktijd de Nederlandse taal te leren.
Maatregelen dienen genomen te worden ter voorkoming van discriminatie bij de arbeidsbemiddeling.
Betaald werk voor vrouwen
Er zijn speciale maatregelen nodig om de positie van vrouwen op de arbeidsmarkt te versterken.
Het regeringsbeleid, de investeringsstromen en subsidies moeten voortdurend gecontroleerd worden op hun effecten voor vrouwen, zodat zij meer kansen krijgen.
Ditzelfde geldt voer de verdeling van de arbeidsplaatsen die vrijkomen bij arbeidstijdverkorting.
Opdat vrouwen op grote schaal deel kunnen nemen aan betaald werk, dienen ook andere voorwaarden gerealiseerd te worden.
Vrouwen en meisjes, van welke leeftijd ook, moeten in aanmerking kunnen komen voor alle mogelijke vormen van scholing en (bedrijfs)opleidingen.
Arbeidsbureau's mogen vrouwen niet afwijzen als „niet bemiddelbaar".
Bedrijven en instellingen moeten in hun aannemingsbeleid vrouwen de voorkeur geven.
Via het stellen van voorwaarden bij het verstrekken van subsidies en door zelf het voorbeeld te geven, kan de overheid hier invloed op uitoefenen.
Kinderopvang en andere voorzieningen, zoals ouderschapsverlof, die het vrouwen mogelijk maken buitenshuis te werken, dienen drastisch uitgebreid en ook financieel bereikbaar gemaakt te worden.
Perspectief voor jongeren
Uitgangspunt voor de CPN is dat voor jongeren maatregelen moeten worden getroffen die het perspectief op een zelfstandig bestaan scheppen.
Uitbreiding van de werkgelegenheid staat daarbij voorop.
Het overheidsbeleid moet direct aansluiten bij de initiatieven van jongeren zelf die plannen en projecten ontwikkelen om werk te scheppen.
Daarbij moeten de regels, die opleiding en werk met behoud van de uitkering mogelijk maken worden versoepeld.
Dat mag niet leiden tot het omzetten van betaalde arbeid in onbetaalde arbeid en het inzetten van jongeren als goedkope arbeidskrachten.
De CPN wijst iedere verplichting of morele dwang op jongeren om zgn. gemeenschapstaken te verrichten af.
De inkomenspositie van jongeren dient verbeterd te worden door het ongedaan maken van de verlaging van de jeugdlonen en door het terugbrengen van de minimumloonleeftijd naar 18 jaar.
De beurzen moeten aan het sociale minimum worden gekoppeld, en het volwaardig recht op sociale uitkeringen moet worden hersteld.
IV Een zelfstandig bestaan voor vrouwen
De CPN wil de strijd van vrouwen tegen hun onderdrukking ondersteunen.
Opheffing van de discriminatie van vrouwen behoort tot de prioriteiten in het CPN-beleid.
Vrouwen worden — als vrouwen, als sekse — onderdrukt door mannen.
Niet alleen in tijden van bezuinigingen, zoals nu;
wel is het zo dat de positie van vrouwen door het crisisbeleid van regering en ondernemers verslechtert.
Centraal uitgangspunt is dat vrouwen een zelfstandig bestaan moeten kunnen leiden.
Dit vereist veel verdergaande veranderingen in de maatschappelijke en menselijke verhoudingen dan alleen het bestrijden van de crisis.
Het gaat om het doorbreken van structuren en patronen.
Opdat vrouwen economisch en emotioneel niet langer afhankelijk zijn van mannen.
Opdat vrouwen niet langer alléén verantwoordelijk gesteld worden voor huishoudelijke en verzorgende taken.
Opdat het betaalde werk verdeeld wordt tussen mannen en vrouwen, en vrouwen niet langer afgescheept worden met de laagstbetaalde banen en de verzorgende en dienstverlenende arbeid toebedeeld krijgen.
En bovendien juis daar dreigen ze momenteel uit weggesaneerd te worden.
Opdat vrouwen de beschikking hebben over een eigen inkomen en de wetgeving ervan uitgaat dat ze zelfstandige individuen zijn.
Het gaat om het bestrijden van minachting, vernedering en geweld tegen vrouwen.
Het gaat om het doorbreken van de heteroseksuele norm (de vanzelfsprekendheid dat een vrouw bij een man hoort), om het zoeken naar nieuwe samenlevingsvormen, nieuwe vormen van kinderverzorging en het creëren van voorzieningen om de huishoudelijke arbeid te vermaatschappelijken.
Kostwinnersbegrip
Een zelfstandig bestaan voor vrouwen betekent recht op een eigen inkomen dat voldoende is om een normaal leven te leiden.
Ook vrouwen die nooit betaald gewerkt hebben moeten in een tijd van veranderde verhoudingen tussen mannen en vrouwen een eigen inkomen kunnen krijgen.
Lijnrecht in tegenspraak hiermee zijn de plannen om de grondslagen van het sociale verzekeringsstelsel zodanig te veranderen, dat niet-kostwinners (en dat zijn vrijwel altijd vrouwen) afgescheept worden met lagere uitkeringen.
Vooruitlopend hierop worden vrouwen in de WAO al afgeschat, omdat zij toch een man hebben die verdient.
Het kostwinnersbegrip, dat reeds verankerd is in een reeks van sociale en andere wetten, dient juist uit de wetgeving verwijderd te worden.
Dit betekent ook dat er een einde moet komen aan de vernederende controle van bijstandsvrouwen op het al dan niet hebben van een relatie.
Betaald werk
Vrouwen nemen op de arbeidsmarkt een marginale positie in.
Veelal doen zij zwaar en laaggeschoold werk, verzorgend en huishoudelijk werk en dienstverlenend werk.
De werkloosheid is schrikbarend groot, vooral onder jonge meisjes en oudere vrouwen (herintreedsters), die vaak niet eens geregistreerd staan.
Er dient een specifiek werkgelegenheidsbeleid ontwikkeld te worden dat gericht is op het scheppen van werk voor vrouwen.
Buitenlandse vrouwen
Buitenlandse vrouwen worden dubbel gediscrimineerd: als vrouw en als buitenlandse.
Een belangrijke voorwaarde voor versterking van haar positie is het recht op een zelfstandige verblijfsvergunning.
De eigen organisatie en centra van buitenlandse vrouwen dienen financiëel gesteund te worden.
Op grote schaal moeten alfabetiseringscursussen worden georganiseerd, zowel in de eigen taal als in het Nederlands.
Buitenlandse meisjes moeten in staat worden gesteld zelf hun bestaan in te richten en een opleiding te volgen.
Bescherming tegen seksueel geweld
Op de openbare weg, op de werkplek, in het openbaar vervoer beschouwen mannen vrouwen maar al te vaak als „te kijk en te grijp".
Vrouwen worden nagefloten, beledigd, betast, aangerand en verkracht.
Tijdschriften, reclame- en pornoblaadjes beelden vrouwen af als lust- en machtsobjecten van mannen, waarbij in de porno geweldmisdrijven en het hanteren van fascistische symbolen niet worden geschuwd.
Maar niet alleen in het openbaar, ook binnenshuis, vatten mannen vrouwen vaak als hun eigendom op.
De vrouwenbeweging onderkent seksueel geweid en andere vormen van gewelddadigheid tegen vrouwen steeds meer en bragt het onder de aandacht.
Van de overheid wordt een veel actiever beleid verwacht ter bescherming van vrouwen.
TV, radio, en andere media, maar ook het onderwijs zijn hierin erg belangrijk.
Pornografie dient teruggedrongen, waarbij middels wetgeving vernederende en gewelddadige pornografie moet worden verboden;
Verkrachting binnen het huwelijk moet strafbaar gesteld worden;
Er moeten richtlijnen komen voor de opvang van verkrachte en mishandelde vrouwen in politiebureau's, zodat een zodanige situatie wordt verkregen dat vrouwen zonder angst voor vernedering e.d. ook daadwerkelijk aangifte kunnen doen.
Het moet ook mogelijk gemaakt worden dat vrouwen via vertrouwensvrouwen in bedrijf, Blijf-van-mijn-Lijfhuis en vrouwencentra aangifte kunnen doen van geweldmisdrijven;
De subsidies van Blijf-van-mijn-Lijfhuizen moeten gegarandeerd worden.
Vrouwen in Blijf-van-mijn-Lijf-huizen moeten bij voorrang andere woonruimte krijgen via de woningtoewijzing;
Binnen bedrijven komen vertrouwensvrouwen, die vrouwen steunen en beschermen als ze te maken krijgen met „ongewenste intimiteiten" op de werkplek.
Abortus
We zitten in ons land nog steeds opgezadeld met een abortuswetgeving, die haaks staat op de eisen van de vrouwenbeweging.
Haar uitgangspunten voor een goede abortuswet, nl. : „de. vrouw beslist",
„abortus uit het wetboek van strafrecht"
en „abortus in het ziekenfondspakket" zijn in de huidige wet terzijde geschoven.
Deze wet is ook in tegenspraak met en vormt een bedreiging voor de uitstekende abortuspraktijk, die in Nederland ontwikkeld is.
De CPN zal te allen tijde opkomen voor de bescherming van de bestaande abortuspraktijk, maar daar kan het niet bij blijven.
De huidige wet moet worden ingetrokken.
V Voorzieningen
Door de bezuinigingspolitiek van de afgelopen regering zijn de verschillende gemeenschapsvoorzieningen onder zware druk gekomen.
Tienduizenden arbeidsplaatsen staan op de tocht of zijn al verdwenen.
Dit treft voor een groot deel vrouwen, voor wie de werkgelegenheidssituatie toch al zo slecht is.
De kwaliteit van het werk kan, ondanks de vaak grote inzet van de werk(st)ers nauwelijks gehandhaafd blijven.
Capaciteitsproblemen en vaak hoge eigen bijdragen maken het voor velen onmogelijk gebruik te maken van diensten die zij nodig hebben.
Tegelijkertijd is er de ontwikkeling dot hogere eisen gesteld worden aan de verschillende voorzieningen.
Mensen verwachten terecht dat deze beschikbaar zijn om hen te helpen bij het opbouwen van een zelfstandig bestaan en bij hun individuele ontplooiing
Voorzieningen kunnen een rol spelen bij het bewustmaken van maatschappelijke onderdrukking en bij het ongedaan maken hiervan.
Om te voorkomen dat mensen worden betutteld en afhankelijk worden gemaakt van deskundigheid moet het werk en de manier van werken worden afgestemd op de gebruik(st)ers en hun eigen initiatief, ervaringen en achtergronden.
Hiertoe is democratisering von de instellingen nodig en een versterking van de positie van de gebruiker.
Binnen de voorzieningen zijn al vele aanzetten voor inhoudelijke vernieuwing en democratisering.
Door de bezuinigingen worden de kansen voor deze werksoorten en projecten steeds slechter.
De CPN is van mening dat het huidige en desastreuze bezuinigingsbeleid in de voorzieningensector omgebogen moet worden en dat prioriteit gelegd moet worden bij het beschermen en mogelijk maken van vernieuwing en bij behoud en uitbreiding van werkgelegenheid.
De CPN wijst privatisering van voorzieningen en van dienstverlening door de overheid af.
Voorzieningen moeten voor iedereen bereikbaar en toegankelijk zijn.
Dit betekent dat er geen profijtbeginsel mag worden toegepast.
Bijzondere aandacht is nodig voor het toegankelijk maken van alle soorten voorzieningen voor gehandicapten en mensen die slecht ter been zijn.
Bij het plannen van voorzieningen zal veel meer rekening gehouden moeten worden met de sterke vergrijzing van de bevolking.
Voorzieningen zijn voor vrouwen, meer nog dan voor mannen, een belangrijke bestaansvoorwaarde.
Inkrimping dreigt vrouwen weer op te zadelen met traditionele vrouwenplichten als burenhulp en het opvangen en verzorgen van zieken en kinderen.
Onder het mom van „participatie" en vrijwilligerswerk worden m.n. vrouwen misbruikt om bij te springen in het onderwijs, de hulpverlening en de kinderopvang.
Of vrouwen worden genoodzaakt voor minimale arbeidsvoorwaarden (alphahulp in de gezinsverzorging) aan het werk te gaan.
Voor de CPN betekent het serieus nemen van de bevrijding von vrouwen, dat het stelsel van voorzieningen nog verder versterkt moet worden, bijvoorbeeld de kinderopvang, de gezinsverzorging en bejaardenhulp.
Maar ook moeten er nieuwe voorzieningen komen om nog meer huishoudelijke en verzorgende taken te vermaatschappelijken: goedkope eet- en wasgelegenheden, opvang voor lagere schoolkinderen, betere begeleiding von oudere, zelfstandig wonende mensen.
Vrijwilligerswerk is slechts dan aanvaardbaar als het geen vervanging is van beroepsmatige hulp- en dienstverlening.
Vrijwillig(st)ers dienen te kunnen beschikken over onkostenvergoedingen, eventueel noodzakelijke scholing, uitzicht op betaald werk bij het vrijkomen van banen en invloed op het beleid van de instelling.
Onderwijs
Naar de mening van de CPN moet het uitgangspunt „Elk kind alle kans op elk onderwijs" met kracht worden doorgezet in het onderwijsbeleid.
Daartoe dient er onder andere een einde te komen aan het huidige onderwijsstelsel, waarin leerlingen geselecteerd worden naar niveau.
Aansluitend op de nieuwe basisschool moet de middenschool gestalte krijgen voor alle leerlingen van 12 tot 16 jaar.
Daarna moeten ze minstens een volwaardige beroepsopleiding kunnen volgen.
Hoge collegegelden en examengelden voor universiteiten en +180-instellingen vormen een rem op deelname aan het onderwijs, evenals studentenstops.
De CPN wijst dergelijk belemmeringen af.
Studenten hebben het recht op een volwaardig en zelfstandig inkomen, dus een beurs gekoppeld aan het sociale minimum.
De CPN blijft de invoering van de twee-fasenstructuur afwijzen.
De CPN steunt de ontwikkeling von het onderwijs aan volwassenen, waarbij het uitgangspunt is dat onderwijs en vorming geïntegreerd worden en inhoud en werkwijze aan de doelgroep zijn aangepast.
Ook studeren met behoud van uitkering moet mogelijk gemaakt worden en blijven.
Vredesonderwijs moet een plaats krijgen op de scholen, in het kader van de daarvoor in aanmerking komende bestaande vakken en projecten, evenals aandacht voor anti-racisme en anti-fascisme.
Bij beroepsvoorlichting dient geen propaganda voor leger en ME te worden gemaakt.
Ook het sterk wordende verzet tegen rolbevestigende normen en woorden in de verhouding tussen mannen en vrouwen moet tot uitdrukking komen in het onderwijs.
Democratisering van het onderwijs moet met kracht worden gestimuleerd.
Op grond van het arbeidsplaatsenplan van de onderwijsvakbonden moeten meer onderwijsgevenden werk krijgen.
Dit is nodig om de grote problemen in het onderwijs goed te kunnen aanpakken.
Gezondheidszorg en maatschappelijke dienstverlening
Alle aandacht zal de komende tijd gericht moeten worden op de versterking van hulpverlening in de wijken, de eerste lijn.
Dit is nodig om tot een integrale hulpverlening ie kunnen komen: mensen zijn geen nummers, organen of stukjes problemen, maar één geheel.
Tevens moet het mogelijk zijn dat gehandicapten en ouderen zolang mogelijk in hun eigen omgeving kunnen blijven wonen.
Bezuinigingen in de eerste lijn, zoals bij de gezinsverzorging, moeten gestopt worden.
Om de versterking in menskracht en financiële middelen mogelijk te maken dient serieus nagegaan te worden hoe geldstromen en arbeidsplaatsen uit andere delen van de gezondheidszorg aangewend kunnen worden in de eerste lijn.
Samenwerking tussen hulpverleners en instellingen dient door de overheid gestimuleerd en financiëel mogelijk gemaakt te worden.
In de ziekenhuissector zelf is een verruiming van het aantal verplegenden en verzorgenden per bed nodig om een meer humane zorg voor patiënten te kunnen realiseren en tot verbetering van werkomstandigheden in de verpleging te komen.
Hetzelfde geldt voor verzorgingstehuizen.
Er is een snelle uitbouw van de preventieve taak van de (bedrijfs)gezondheidszorg- en diensten nodig.
De CPN wil dat het bouwen van nieuwe psychiatrische ziekenhuizen ernstig wordt heroverwogen.
Bestaande inrichtingen dienen te worden bezien en zo mogelijk vervangen door kleinschalige opvang in de wijken en een uitbreiding van de ambulante zorg.
De drugshulpverlening moet erop gericht worden verslaafden uit de criminele sfeer te halen.
Er zijn uiteenlopende vormen van hulpverlening mogelijk, die financiële steun verdienen.
Uitgangspunt voor de CPN is dat de hulpverlening dicht moet aansluiten bij de leefsituatie van de verslaafden, en een bijdrage moet leveren aan het opheffen van de overlast voor de bevolking.
Recht op welzijn
Er is een groeiende behoefte aan welzijnsvoorzieningen.
Dit hangt o.a. samen met de toenemende problemen ten gevolge van de woningnood en het verval van stadswijken.
Tevens is meer aandacht nodig voor de aanpak van de vraagstukken die samenhangen met het aantal ouderen, werklozen, arbeidsongeschikten en buitenlanders.
Dat vereist een grote inspanning in de welzijnssector.
Ook zijn er nieuwe behoeften ontstaan, zoals educatie, en kinderopvang.
In de praktijk werkt de decentralisatie van het welzijnsbeleid uit als een puur bezuinigings-, zelfs afbraakbeleid.
Vele, verschillende voorzieningen worden ernstig bedreigd in kwaliteit en toegankelijkheid, zoals de bibliotheken, volks hogescholen, buurt en clubhuizen, jongerencentra, VOS-cursussen, kinderopvang.
Welzijn dreigt een luxe te worden, voor mensen die het betalen kunnen.
De CPN is van mening dat een democratisch welzijnsbeleid afgestemd moet worden op de plaatselijke behoeften van de bevolking en dat bestaande voorzieningen financieel gegarandeerd moeten worden.
Een democratisch en samenhangend cultuurbeleid
De CPN acht de scheppende en uitvoerende kunstbeoefening van groot belang.
Het geeft kleur aan de samenleving, het vormt een creatieve uitdrukking ervan, maar het is tevens een confrontatie met de sociale werkelijkheid.
De overheid mag geen groepen kunstenaars of delen van het publiek uitsluiten met haar beleid.
Dit betekent ondermeer het waarborgen van de artistieke vrijheid, het afzien van paternalisme en bestrijding van de vercommercialisering van de kunst.
Het betekent ook dat kunstbeoefening door amateurs in het beleid betrokken moet worden.
Zo'n democratisch en samenhangend cultuurbeleid vereist dat de overheid één procent van haar financiën bestemt voor de vervaardiging en verspreiding van kunst.
De bezuinigingen die gepland zijn op het budget voor de scheppende kunsten — nu 0,18% van de rijksbegroting —zullen tot gevolg hebben dat het brede culturele aanbod dat er nu nog is, zal verdwijnen.
Juist de breedheid van het aanbod vormt de basis voor nieuwe ontwikkelingen in de kunst en het is bovendien een absolute voorwaarde om het niveau te bereiken waar een aantal Nederlandse gezelschappen zo vermaard om is.
De CPN wijst deze bezuinigingen dan ook met kracht af.
Sport en recreatie
Sport en recreatie vervullen een steeds belangrijkere rol in de vrijetijdsbesteding.
De gemeenten worden door de rijksoverheid steeds minder in staat gesteld aan deze groeiende behoefte tegemoet te komen, terwijl ook verscherping van belastingmaatregelen tegen sportverenigingen grote problemen oplevert.
De CPN treedt op voor verdere democratisering van sport en recreatie via gemeenten en verenigingen.
De gemeenten moeten voldoende financiële ondersteuning krijgen bij het aanleggen van sportaccommodaties en de exploitatie daarvan.
De verenigingen moeten gesteund worden door o.a. bekostiging van sporttechnisch en administratief kader en bijscholing van vrijwilligerskader.
De regering moet middelen beschikbaar blijven stellen voor recreatiegebieden en openluchtrecreatie.
VI Milieu en energie
De CPN beschouwt als grondslag voor een progressief milieu- en energiebeleid dat de bescherming von de natuurlijke omgeving en het tegengaan van verspilling van grondstoffen een essentiële voorwaarde voor de mens zelf is.
Daarom moeten er vanuit dit oogpunt voorwaarden worden gesteld aan activiteiten die in de maatschappij worden ondernomen.
In de huidige economie staat niet een schoon milieu voorop, maar schone winst.
In de vele acties die in de afgelopen jaren zijn gevoerd komt de betrokkenheid van de bevolking bij de vraagstukken van milieu en energie tot uitdrukking.
De CPN zal zich zowel in de actie als in het parlement sterk maken voor een democratische milieu- en energiepolitiek.
Geen kernenergie, veilige energievoorziening
De strijd om de energievoorziening spitst zich toe.
De Brede Maatschappelijke Discussie verspilt onnodig miljoenen.
Volgens de CPN is maar één conclusie in het belang van de bevolking mogelijk: geen kernenergie en het ontwikkelen van methoden voor een schoon gebruik van steenkool als voorwaarde voor de toepassing ervan bij de electriciteitsopwekking.
Uitgangspunt voor een veilige energievoorziening zijn de bronnen die Nederland zelf ter beschikking heeft: aard-gas, zon, wind en steenkool.
Verder zijn allerlei besparingen gewenst die de verspilling van energiebronnen kunnen terugdringen.
Het onderzoek naar en de toepassing van duurzame energiebronnen zoals zon, water en wind moet met kracht ter hand worden genomen.
Het is nodig dat een serieuze studie wordt ondernomen naar veilige herwinning van de Nederlandse steenkool, potentieel onze grootste energiereserve.
Een schoon gebruik is daarbij voorwaarde.
Een veilig energiebeleid gaat in tegen de machtspositie van de energiemultinationals.
Het onder democratische controle brengen van de produktie, exploitatie en distributie van energie is een noodzaak.
De kerncentrales Dodewaard en Borssele moeten onmiddellijk gesloten worden.
Deelname aan internationale kernenergieprojecten als de UCN en Kalkar wordt beëindigd.
Levering van atoom-stroom aan Nederland zal worden voorkomen.
Er moet worden opgetreden tegen het beleid van de Belgische en Westduitse overheden om juist langs de Nederlandse grens kerncentrales te bouwen.
Voor doeltreffend milieubeheer
Het is in het belang van de leefbaarheid van de gehele bevolking dat de schaarse ruimte zo doelmatig mogelijk wordt gebruikt en de bescherming van natuur en landschap uitgangspunt wordt voor het ruimtelijk beleid.
Dat is e achtergrond waartegen de CPN o.a. inpoldering van de Markerwaard, een rijksweg door Amelisweerd, afgraving van het Mergelland, van de hand wijst.
Ook om andere redenen is de CPN tegen de aanleg van nieuwe militaire oefenterreinen zoals op de Veluwe, in de Lauwersmeer en in de oostelijke provincies, alsmede tegen nieuwe militaire complexen.
De wetgeving op het gebied van bodembescherming, chemisch afval en milieugevaarlijke stoffen moet verbeterd en vooral moet de -dievoering ervan gecontroleerd worden.
Op gemeentelijk en provintiaal niveau moet daartoe deskundigheid worden opgebouwd.
Afvalscheiding aan de bron verdient voorkeur.
De kosten voor verwijdering van afval en gifstortplaatsen onder woonwijken en bij waterwingebieden moet betaald worden door de veroorzakers.
De vervuiling van Rijn en Maas neemt bedreigende vormen aan voor de drinkwatervoorziening en het agrarisch bedrijf.
Harde aanpak van de industriële vervuilers in Frankrijk, Duitsland, België en Nederland is nodig.
Het storten van chemisch- en kernafval in bodem, binnenwateren en Noordzee dient verboden te worden.
Door middel van acties zijn allerlei verbeteringen in het milieu bereikbaar, die hun invloed hebben op de arbeidsomstandigheden.
Voor het afdwingen van een veilig en goed milieu (ook op de werkplek) is het noodzakelijk dat er verbindingen komen tussen milieu- en consumentenorganisaties en de arbeidersbeweging.
Democratisch gekozen organen als gemeente- en ondernemingsraden moeten meer beslissings- en controlebevoegdheden krijgen.
De overheid dient een actief milieueducatiebeleid te voeren.
De doorwerking van milieuverontreiniging en milieuverontreinigende industrieën op korte en lange termijn op de volksgezondheid dient zorgvuldig onderzocht te worden.
Het verzamelen en analyseren van ziektegevallen en -verschijnselen dient daarom een vast onderdeel uit te maken van het takenpakket van o.a. basisgezondheidsdiensten.
Aan basisgezondheidsdiensten dient daartoe de nodige bevoegdheden te worden verleend.
VII Versterking van democratische rechten, tegen racisme en discriminatie
Elk individu moet zich zelfstandig kunnen ontplooien.
Daarom treedt de CPN op tegen elke vorm van onderdrukking.
Zij komt daarentegen op voor een volwaardig zelfstandig bestaan van ieder individu in politiek, sociaal, cultureel, religieus en sexueel opzicht.
Voor communisten is bescherming en uitbreiding van de individuele en gemeenschappelijke rechten van de burgers van belang om ruimte voor maximale eigen ontplooiing te scheppen.
Maar die democratische rechten en individuele vrijheden zijn ook nodig voor een grondige verandering van de samenleving in socialistische zin.
De CPN komt op voor politieke vrijheden: het recht op vrije meningsuiting, voor vrijheid en pluriformiteit van de media, voor stakingsrecht en vrijheid van vereniging en vergadering.
De CPN is tegen discriminatie op grond van politieke gezindheid, met name in de uitoefening van beroep en politiek ambt.
Bescherming van de privacy en bestrijding van bureaucratische misstanden moeten uitgangspunten en maatstaven zijn bij het ontwerpen en uitvoeren van regelingen door de overheid en de inrichting van haar diensten en instellingen.
De in acties door de massabewegingen aan de orde gestelde oplossingen worden in toenemende mate tegemoet getreden met geweld, intimidatie en dreigementen.
Ondemocratische methoden worden gehanteerd tegen democratische acties.
De CPN wijst deze aanpak volledig af en keert zich met name tegen het inzetten van Mobiele Eenheid, politie en leger bij maatschappelijke conflicten.
Een ander belangrijk element van een strijdbare democratie is het optreden tegen racisme, antisemitisme en tegen alle vormen van discriminatie van Surinamers, Antillianen, Molukkers en andere mensen van buitenlandse herkomst.
De CPN heeft in haar hele geschiedenis fel gestreden tegen fascisme, racisme en antisemitisme.
Communisten treden ook nu op voor een krachtige antiracisme wetgeving in ons land, tegen de onmenselijke behandeling van zigeuners en tegen de zogenaamd „niet-jood"- verklaringen, die Nederlandse bedrijven in verband met de Arabische boycot van Israël aan hun medewerkers (laten) verstrekken.
De CPN veroordeelt racisme en antisemitisme, waar ook ter wereld.
Organisaties en partijen, die racisme propageren moeten verboden en ontbonden worden.
Het verbod zal ook op genoemde gronden moeten plaatsvinden en niet onder het mom van verstoring van de openbare orde.
De CPN treedt er voor op dat de vijfde mei een volledig doorbetaalde vrije dag wordt.
Gelijke rechten voor buitenlanders, Surinamers en Antillianen
Van de overheid mag een beleid verwacht worden om de maatschappelijke positie van buitenlanders gelijk te maken aan die van Nederlanders, met behoud van eigen cultuur.
Met name in verband met wonen, werken, onderwijs en welzijnsvoorzieningen moeten de bestaande achterstanden verdwijnen.
Wat betreft de rechtspositie betekent dit afschaffing van de discriminerende Wet Arbeid Buitenlandse Werknemers, de beruchte „1 novemberwet".
Hierdoor kan o.a. voorkomen worden dat buitenlandse vrouwen, die in het kader van gezinshereniging naar Nederland zijn gekomen, een „afhankelijke verblijfsvergunning" krijgen.
Bij maatregelen die de belangen van buitenlanders, Surinamers en Antillianen raken, zal de CPN in overleg met de democratische belangenorganisaties van buitenlanders, Surinamers en Antillianen haar stellingname ontwikkelen en van de overheid eisen dat zij deze organisaties betrekt bij de besluitvorming.
Alle in de grondwet vastgelegde grondrechten moeten ook voor buitenlanders van toepassing zijn en door hen benut kunnen worden.
Uitbreiding en verbetering van de opvang van politieke vluchtelingen is noodzakelijk.
Recht op eigen seksualiteit
In ons land heeft zich een brede en veelvormige beweging ontwikkeld, die op tal van terreinen en plaatsen de vanzelfsprekendheid van de dwingende norm van hetero-seksualiteit ter discussie stelt.
Met eigen vormen geven homoseksuele mannen en vrouwen, flikkers en potten, uitdrukking aan hun streven naar het recht op een eigen onafhankelijk bestaan.
Zij strijden tegen onderdrukking, discriminatie en verachting.
Zij ontwikkelen nieuwe vormen van samenwonen en geven in een snel groeiende flikker- en pottencultuur uiting aan hun strijd voor de eigen belangen en verlangens.
De CPN ondersteunt deze strijd en ontwikkelt haar politiek o.a. in wisselwerking met deze beweging.
Concreet betekent dit voor de CPN dat zij opkomt tegen discriminatie van homoseksuelen met betrekking tot wonen, werken, sociale wetgeving en politiebeleid.
Het voorontwerp van wet op de antidiscriminatie is een logisch en noodzakelijk uitvloeisel van het nieuwe grondwetsartikel — waar de CPN-fractie duidelijk voor is opgekomen — dat discriminatie op grond van ras of sekse verbiedt.
Dit voorontwerp geeft een aanzet voor een wettelijke regeling, die ook discriminatie op grond van seksuele voorkeuren en relatievormen verbiedt.
De CPN is voor een zo effectief mogelijke wettelijke regeling die het iedereen in Nederland onmogelijk zal maken op welke grond dan ook te discrimineren.
Om bestaande achterstanden ongedaan te maken zullen echter gerichte stimulansen en maatregelen nodig zijn.
