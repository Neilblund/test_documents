KESKUSTA PUOLUEEN  VAALI OHJELMA  Vuoden 1962 eduskuntavaalit käytiin ulkopolitiikan merkeissä. Suomen kansa antoi kannatuksensa tasavallan presidentin johtamalle ja maalaisliiton tinkimättömästi tukemalle Paasikiven—Kekkosen linjan ulkopolitiikalle.  Aikaisemmin esiintyneet kriisit on voitu välttää. Vaalien jälkeen ulkopoliittinen tilanne on ollut rauhallinen. Suomen kansalla on ollut edellytykset keskittää voimansa maan sisäiseen rakennustyöhön. Tätä työtä on maalaisliitto hallituksesta käsin johtanut Taloudellinen kehitys on mennyt nopeasti eteenpäin. Tuotanto on noussut maatilataloudessa, teollisuudessa ja muilla aloilla. Kulttuurikehitys on ollut suotuisa. Kansalaisten sosiaalista turvaa on voitu jatkuvasti parantaa. Eräs historiamme suurimpia sosiaalisia uudistuksia, koko kansan sairausvakuutus on toteutettu. Kansan elintaso on noussut, ansiot ovat kaikilla aloilla parantuneet. Milloinkaan ennen ei Suomen  kansa ole päässyt niin suuriin saavutuksiin kuin juuri kuluneen vaalikauden aikana.  Yhteiskunnassamme on edelleen puutteita ja epäkohtia. Niiden poistamiseksi tarvitaan tehokkaita toimenpiteitä. On harjoitettava kehitystä edistävää, uudistusystävällistä politiikkaa. Tärkeintä on, että kaikki kansalaispiirit ja maan kaikki alueet pääsevät tasapuolisesti osallisiksi kehityksen tuloksista. Vasemmistoenemmistöisen eduskunnan aikana liiaksi paisutettu valtion talous aiheuttaa jatkuvasti vaikeuksia uudistusten toteuttamiselle. Keskustapuolue katsoo, että eräs keskeisiä tehtäviä on hoitaa valtion taloutta siten, että tulot riittävät menoihin. Sen vuoksi on lähivuosina noudatettava säästäväisyyttä. Säästöt on tehtävä tasapuolisesti. Heikommassa asemassa olevien taakkaa ei saa lisätä.  Myös näissä vaaleissa on välttämätöntä turvata rauhallinen ulkopoliittinen kehitys. Keskustavoimien vahvistaminen on paras tae Paasikiven—Kekkosen linjan jatkumiselle. Sisäpolitiikassa on kaksi voima-ryhmää: sosialistis-kommunistinen vasemmisto ja uudistusystävällinen keskusta. Jos ensiksimainittu ryhmittymä vahvistuu, yksilön toimintamahdollisuudet supistuvat, laajoja alueita uhkaa näivettyminen ja maatalouden asema käy kestämättömäksi. Vasemmisto ajaa asutuksen, talouselämän ja kulttuurin keskittymistä harvoihin pisteisiin. Oikeisto tukee näitä pyrkimyksiä. Tällainen kehitys merkitsee koko maalle sekä syrjäseuduille että väestönvirtoja vastaanottaville alueille, erittäin suuria vaikeuksia. Keskustapuolue kannattaa valtakunnallista hajakeskitystä, maan eri osien tasapainoista kehittämistä, yhteistyötä maatilatalouden ja teollisuuden, maaseudun ja taajamien välillä. Keskustapuolue vetoaa koko kansaan, sekä maaseudun että taajamien äänestäjiin. Rajat maaseudun ja taajamien väliltä on poistettava. Kaikki kansalaiset ovat yhtä arvokkaita. Kaikkien työ on välttämätöntä koko maan kannalta. Ennakkoluulojen  ja epäilyjen sijaan on saatava ymmärtämystä ja yhteistyötä eri kansalaispiirien kesken. Keskustapuolue ei taistele ketään vastaan. Me taistelemme epäkohtien poistamisen puolesta maaseudulla ja taajamissa, me taistelemme jokaisen rehellisen, työtä tekevän Suomen kansalaisen puolesta. Me tahdomme rakentaa suomalaista yhteiskuntaa yksityisen omistuksen ja vapaan yritteliäisyyden pohjalle. Ennen muuta tahdomme muistaa politiikassamme Santeri Alkion velvoitusta — köyhän ihmisen asiaa.  Keskustapuolueen politiikan tarkoituksena on Suomen kansan vapauden jo riippumattomuuden turvaaminen sekä henkisen ja aineellisen kulttuurin kohottaminen. Keskustapuolue ei hyväksy kommunistis-sosialistista pakkoyhteiskuntaa ei myöskään harvalukuisten suuromistajien johtamaa yhteiskuntaa. Yhteiskunta on sen jäseniä varten. Sen on huolehdittava kansalaisten sosiaalisesta turvallisuudesta sekä pyrittävä jatkuvasti parantamaan kaikkien kansalaisten, ennen muuta vähäväkisten väestönkerrosten elinehtoja. Keskustapuolue noudattaa politiikassaan oikeudenmukaisuutta ja tasapuolisuutta kaikkiin ammattiryhmiin ja maamme eri alueisiin nähden. Keskustapuolueen politiikka turvaa ulkonaisen ja sisäisen rauhan. Keskustapuolueen politiikka takaa kansalaisten vapauden ja yhdenvertaisuuden, taloudellisen itsenäisyyden ja sosiaalisen turvallisuuden. Tämän politiikan toteuttamiseksi puolue kutsuu yhteistyöhön eduskuntavaaleissa kaikkia Suomen kansalaisia.  Rauha ja turvallisuus  Elämme, ristiriitojen maailmassa. Rauhantilaa ei ole kyetty vakiinnuttamaan. Väkivalta jo sota eivät ole kadonneet ihmiskunnan keskuudesta. Ydinaseistus on  saattanut maailman hirvittävän uhan alaiseksi. Yksikään maa ja kansa ei ole tämän vaaran ulkopuolella.  Jännityksen pysyvästä laukeamisesta ei näytä olevan toiveita. Kriisit taittuvat ja kiristävät kansainvälistä tilannetta. Pyrkimykset aseistariisuntaan eivät ole tuottaneet tuloksia. Suurvallat nojaavat aseelliseen voimaan. Ne pitävät tiukasti silmällä turvallisuuttaan ja strategisia etujaan. Tämä tekee pienten maiden aseman arkaluontoiseksi. Myös niille on turvallisuus suuri ongelma.  Meidän pienelle maallemme kallisarvoisin asia on rauhan ja turvallisuuden säilyminen nyt ja tulevaisuudessa. Jokaiselle meistä on tärkeintä se, että saamme elää rauhassa vapaassa, itsenäisessä maassa. Tämä kysymys kohoaa kaikkien muiden ongelmien yläpuolelle.  Pienenä kansana emme voi turvata voimaan. Vapautemme ja itsenäisyytemme varmin tae on järkevä ulkopolitiikka. Yhteiskunnan sisäisessä  rakentamisessa esiintyvät puutteet ja virheet ovat korjattavissa. Ulkopoliittiset erehdykset ovat kohtalokkaita, ne saattavat tuhota kaiken.  Paasikiven—Kekkosen linja, ystävyyden ja rauhan politiikka on osoittautunut kansallemme siunaukselliseksi. Tämä politiikka rakentuu tosiasioiden tunnustamiselle ja ehdottoman vilpittömyyden ja luottamuksen toteuttamiselle erityisesti suhteissamme Neuvostoliittoon. Ei riitä, että me luotamme naapureihimme ja vakuutamme heille hyvää tahtoamme. Ratkaisevaa on naapurien luottamus meihin. Tämä asettaa ehdottomia velvoituksia noudattamallemme ulkopolitiikalle ja kaikille kansalaisille. Niillä jotka kantavat vastuun ulkopoliittisten suhteidemme hoitamisessa, on oltava koko kansan tuki. Vastuu voidaan antaa vain niille, joilla on riittävästi harkintakykyä |a edellytyksiä onnistua tässä kansakunnan kannalta elintärkeässä tehtävässä. Haihattelulla ja uhkapelillä ei saa olla sijaa ulkopolitiikassamme.  Keskustapuolue on Paasikiven—Kekkosen rauhanpolitiikan vankkumaton kannattaja. Se on osoittanut pystyvänsä toimimaan maan etujen mukaisesti. Keskustapuolueen voimistuminen vahvistaa maamme ulkopoliittista asemaa.  Suomalainen puolueettomuuspolitiikka on aktiivista rauhan politiikkaa. Maamme on tuettava kaikkia pyrkimyksiä, jotka vahvistavat rauhantilan säilymistä maailmassa. Maamme on annettava tukensa maailman rauhanjärjestön Yhdistyneitten Kansakuntien toiminnalle. Rauhanasian edistämiseksi on tehtävä kaikki mikä on mahdollisuuksiemme rajoissa. Voidaksemme toimia tämän päämäärän hyväksi on pantava alulle myös tieteellinen rauhantutkimus.  Maailmassa on suunnattomasti köyhiä ja kärsiviä. Väkiluku kasvaa nopeammin kuin elintarvikkeiden tuotanto. Kehitysmaiden olot ovat puutteelliset. Ne eivät omin voimin saa kiinni eroa parempiosaisiin maihin. Ihmiskunnan myönteiset voimat on saatava liikkeelle köyhien kansojen ja maanosien auttamiseksi. Myös Suomen antamaa kehitysapua on lisättävä.  Taloudellinen kasvu turvattava  Sodanjälkeisestä taloudellisesta aallonpohjasta on talouselämämme nopeasti elpynyt. Kansantulo henkeä kohti on maassamme noussut kansainvälisestikin ottaen erittäin korkealle tasolle. Taloudellinen kasvumme on ollut suhteellisesti nopeampaa kuin esimerkiksi Ruotsissa. Maamme sodanjälkeinen edistys on todelllinen Suomen ihme.  Myönteiseen taloudelliseen kehitykseemme on puolueemme sodanjälkeisinä vuosina ratkaisevasti myötävaikuttanut. Keskustapuolueen talouspolitiikan perustana on yksityisomistus ja vapaa markkinatalous. Valtiovallan on kuitenkin kyettävä riittävän tehokkaasti ohjaamaan talouselämän kehitystä, erityisesti on edistettävä pienomistusta ja pienyritteliäisyyttä. Pienyrittäjien toimintavapautta on suojattava. Valtiovallan suoranaista taloudellista toimintaa tarvitaan eritoten niillä aloilla ja alueilla, missä yksityinen yritteliäisyys ei kykene tai ei tunne kiinnostusta yritystoimintaan.  Taloudellisen kasvumme nousun ehdoton edellytys on kaikkiin suuntiin hyvin hoidettu ulkomaankauppa. Viisaalla ulko- ja kauppapolitiikalta valtiovalta voi luoda suotuisat puitteet ulkomaankaupalle. Jokainen kuluttaja voi tukea maamme talouselämää suosimalla suomalaista tuotantoa. Maltillinen ja järkevä keskustapolitiikka takaa parhaiten maallemme tasaisen taloudellisen kasvun.  Oikeudenmukaisuutta tulo- ja palkkapolitiikkaan  Keskustapolitiikan vahvistamisella varmistetaan myös hyvinvoinnin hedelmien oikeudenmukainen jako eri kansalaispiirien kesken. Sen vuoksi on harjoitettava oikeudenmukaista palkka- ja tulonjakopolitiikkaa. Korkea- ja pienpalkkaisten eroja on tasoitettava, erityisesti on pidettävä huoli siitä, että alimmissa palkka- ja tuloryhmissä olevien tyydyttävä ansiotaso turvataan. Tämän tavoitteen saavuttamiseksi on sekä työmarkkinapolitiikassa että tarvittaessa lainsäädännöllä turvattava sellaisten jälkeenjääneiden ryhmien kuten pienviljelijäin, metsätyömiesten ja muilla aloilla työskentelevien pienipalkkaisten väestöryhmien elintaso.  Valtiontalous tasapainotettava  Taloudellisen kasvumme jatkuvuus on turvattava. Tämän kehityksen keskeisin edellytys on valtiontalouden saattaminen määrätietoisin toimenpitein tasapainoon. Valtion menoja ei voida lisätä ellei vastaavasti voida lisätä tuloja. Opposition suurieleiset ehdotukset sinänsä hyväksyttävien asioitten edistämiseksi ovat helppohintaista propagandaa, koska oppositio ei osoita vastaavia tulonlisäyksiä. Säästäväisyyspolitiikka — vaikka se ei aina olekaan miellyttävää — on ainoa tie valtiontalouden tervehdyttämiseen, ja se koituu jokaisen väestöryhmän ja kansalaisen parhaaksi.  Maa- ja metsätalouden asema turvattava  1. VILJELIJÄN TULOTASO turvattava LAILLA  Pienviljelyvaltainen maatilataloutemme on ollut viime vuosien aikana hillittömien hyökkäilyjen kohteena. Maa- ja metsätalousväestöllä ei ole puolueiden joukossa muuta puolustajaa kuin Keskustapuolue. Sen vaatimuksesta maataloustulolaki saatiin aikaan. Sosialistit ja kommunistit estivät talvella 1965 tämän lain uudistamisen ja saattoivat siten viljelijäväestön lainsuojattomaan asemaan. Keskustapuolue tekee kaikkensa jotta eduskunta turvaa lakisääteisesti viljelijäväestölle ansiotason, joka nousee muiden väestöpiirien ansiotasoa vastaavasti.  Lakisääteisessä maataloustulojärjestelmässä on maan eri osien samoin kuin pienten tilojen erikoisolosuhteet otettava huomioon. Luonnonolosuhteiden epävakaisuudesta aiheutuvat satovahingot on korvattava ja sitä varten viipymättä selvitettävä mahdollisuudet toteuttaa oloihimme soveltuva satovahinkovakuutusjärjestelmä.  2. Asutustoimintaa jatkettava  Puolueemme kannattaman ja nykyään kaikkien muiden puolueiden vastustaman asutustoiminnan avulla on itsenäisen Suomen aikana torpparit vapautettu, siirtoväelle hankittu uudet tilat sekä rintamamiehille ja muille maantarvitsijoille jaettu tiloja ja tontteja. Näin ovat sadattuhannet köyhät ihmiset saaneet oman kodin ja omaa maata sekä päässeet itsenäisiksi yrittäjiksi. Ilman näitä toimenpiteitä ei suomalainen yhteiskunta olisi kestänyt eteen tulleita kovia koettelemuksia. Asutustoimintaa on jatkettava. Sen päätavoite ON PIENTILOJEN ELINKELPOISUUDEN PARANTAMINEN lisämaita antamalla.  Keskustapuolueen toimenpiteiden ansiosta on saatu aikaan tärkeä maatalouden perusluottolaki. Sen avulla voi  maatalous saada pitkäaikaista luottoa tilojen elinkelpoisuuden säilyttämistä ja parantamista varten.  3. TALONPOIKAINEN MAAN- JA METSÄNOMISTUS SÄILYTETTÄVÄ  Keskustapuolue puolustaa järkkymättä talonpoikien maanomistusoikeutta. Lainsäädännöllä on estettävä peltojen ja metsien siirtyminen yhtiöiden, säätiöiden ja maakeinottelijoiden käsiin. Valtion, yhteisöjen ja maakeinottelijoiden hallussa olevia maita on entistä tehokkaammin käytettävä asutustoiminnan välityksellä pientilojen suurentamiseen. Myös kauempana kotitilasta olevia yhteismetsiä on edelleen voitava muodostaa  4. TUOTANTOPOLITIIKAN TAVOITTEET  Maataloustuotannon tehtävänä on varmistaa kansallemme omavaraisuus tärkeimpien elintarvikkeiden osalta. Karuissa luonnonolosuhteissa toimiva pienviljelysvaltainen maataloutemme on tämän tavoitteen suurimmalta osin jo saavuttanut. Maataloutemme kannattavuutta ja kilpailuedellytyksiä on jatkuvasti parannettava. Tällöin on kehitettävä erityisesti sellaisia tuotannonaloja, joiden tuotteilla on kysyntää myös maan rajojen ulkopuolella.  Metsätalouden puolella on yhä lähes rajattomat tuotannon laajentamisen mahdollisuudet. Keskustapuolue pitää välttämättömänä metsänviljelyn nopeaa laajentamista, soiden kuivattamista ja metsittämistä sekä metsänomistajien metsäammattikoulutuksen tehostamista. Kaikkiin näihin tarkoituksiin valtion antamaa tukea on lisättävä. Valtiovallan on huolehdittava siitä, että metsänviljelyn siementen ja taimien saanti turvataan.  5. METSÄTYÖMIEHELLE OIKEUTTA  Eduskunta on maalaisliiton aloitteesta säätänyt pysyvän metsäpalkkalain. Sen mukaan työntekijän palkkaus on kiinteästi sidottu puunjalostusteollisuuden työntekijäin palkkoihin, turvattu työntekijälle valitusoikeus ja järjestetty valtiovallan tarkkailuoikeus kaikilla työmailla. Keskustapuolue vaatii tämän lain tehokasta toteuttamista.  Tehokkaaseen kehitysaluepolitiikkaan  Nopea kehitys on aiheuttanut yhteiskunnassamme myös monia epäkohtia. Alueelliset erot ovat muodostuneet maassamme järkyttävän suuriksi. Väestö ahtautuu muutamiin pisteisiin maan eteläosissa ellei nopeit  aalueellisia ratkaisuja suoriteta. Kaikille kansalaisille on turvattava asuinpaikasta riippumatta oikeus päästä tasavertaisesti osallisiksi kasvavasta hyvinvoinnista. On suoritettava voimakas hallinnon, kulttuurin ja talouselämän hajakeskitys, jolla turvataan kaikkien maakuntien voimakas kehitys. Maalaisliiton sitkeän aluepolitiikan ansiosta on tällä alalla saavutettu jo eräitä merkittäviä tuloksia. Keskustapuolue vaatii, että  — maa- ja metsätalouden suomia kehitysmahdollisuuksia käytetään hyväksi ja tällöin mm. erityisesti laajoja peruskuivatustöitä tehostetaan.  — valtion tukemaa uudisraivaustoimintaa pientilojen parantamiseksi kehitysalueilla jatketaan ja kivenraivaustoimintaa tuetaan.  -   uutta teollisuutta rakennetaan sinne, missä on raaka-aineita ja työvoimaa mutta työstä puutetta.  —kehitysalueiden teollistamista jarruttavat rautatie- ja epäoikeudenmukaiset sähkötariffiperusteet korjataan.  — kehitysalueille syntyvälle uudelle tuotantotoiminnalle annetaan riittävät verohelpotukset.  — kehitysalueitten tuotantotoiminnalle järjestetään riittävästi halpakorkoisia lainoja.  — pääkaupungin ulkopuolella olevia korkeakouluja nopeasti laajennetaan ja rakennetaan Oulun ja Itä-Suomen yliopistot.  — toimeenpannaan tehokas hallinnon hajakeskitys siirtämällä päätäntävaltaa aluehallintoportaaseen ja toisaalta siirtämällä valtion virastoja ja laitoksia pääkaupungin ulkopuolelle.  — TUTKITAAN ENSI TILASSA toisen hallintokaupungin PERUSTAMISMAHDOLLISUUDET.  — LUODAAN ERI PUOLILLE maata uusia VOIMAKKAITA KESKUKSIA TASAPAINOISEN kehityksen aikaansaamiSEKSI.  — valtakunnansuunnittelua, seutusuunnittelua, yhdyskunta- ja asuntosuunnittelua tehostetaan ja  — työllisyyspolitiikkaa hoidetaan alueelliset näkökohdat huomioonottaen ja luovutaan siirtotyömaista.  Kuntien valtionapujärjestelmä uudistettava  KESKUSTAPUOLUE VAATII VALTION ja KUNTIEN VÄLISEN kustannustenjaon PIKAISTA UUDISTAMISTA SITEN, ETTÄ kaikissa kunnissa voidaan järjestää SAMANTASOISET peruspalvelut SUHTEELLISESTI SAMANSUURUISELLA VEROTUKSELLA. YHTEISKUNNALLISIIN peruspalveluihin kuuluvat ENSI SIJASSA opetus- ja SIVISTYSTOIMI, terveyden- ja SAIRAANHOITO sekä sosiaalihuolto. AINAKIN NÄILLÄ ALOILLA VALTION ON maksettava köyhille kunnille niin paljon suuremmat avustukset, että niiden ei tarvitse käyttää veroäyriä kohti enemmän omia varojaan kuin varakkaiden kuntien. Keskustapuolueen vaatima uudistus antaisi vähävaraisille kunnille mahdollisuuden alentaa kohtuuttomaksi nousseen veroäyrinsä hintaa.  Ellei tällaista uudistusta toteuteta, joudutaan harkitsemaan kuntien menojen rahoittamista tulo- ja omaisuusverotuksella koottavilla varoilla, kuten tasavallan presidentti on todennut.  Sosiaaliseen asuntotuotantoon  Suomalaisen yhteiskunnan räikeimpiä epäkohtia  on huono asuntotilanne. Keinottelu rehottaa sekä  asuntotuotannossa että asuntomarkkinoilla. Aravajärjestelmä  on osoittautunut sosiaalisesti kelvottomaksi. Se turvaa asuntoja vain hyvätuloisille ja tulee yhteiskunnalle kalliiksi. Asuminen kuuluu kansalaisen perusoikeuksiin. Siksi yhteiskunnan on huolehdittava siitä, että keinottelu ehkäistään ja jokaiselle kansalaiselle luodaan mahdollisuus hankkia asunto kohtuullisin kustannuksin. Keskustapuolueen asuntopoliittisen ohjelman toteuttaminen tekee tämän mahdolliseksi. Keskustapuolueen asuntopoliittiset perusvaatimukset ovat:  — Asuntopolitiikkaa on toteutettava koko maassa sekä maaseudulla että taajamissa samojen perusteiden mukaan ja perustetaan sitä varten asuntohallitus. Valtion lainoitus on toteutettava sosiaalisten periaatteiden mukaan.  — Tonttikeinottelulle ja tonttimaan sekä asuntojen hintojen kohtuuttomalle nousulle on asetettava lainsäädännöllä sulku.  -   Sosiaalisessa asuntotuotannossa on siirryttävä entistä enemmän omakoti- ja pientalolinjalle.  — On luotava tavalliselle kansalaiselle soveltuva asuntosäästöjärjestelmä.  — Erityistä painoa on pantava suuriperheisten, vanhusten ja opiskelijain sekä rintamamiesveteraanien asunto-olojen parantamiseen.  — Valtion asuntotuotantomäärärahoja on lisättävä.  — Asunto-osaketaloille myönnettävät valtion lainat on muutettava talokohtaisista henkilökohtaisiksi lainoiksi.  Maaseudun taajamissa ja asutuskeskusten läheisyydessä asutushallituksen on maankäyttölain nojalla pääasiassa vapaaehtoisin kaupoin hankittava asuntotuotannon tarpeisiin maa-alueita ja laadittava niille kaavoitus. Tällaisilla alueilla kunnallisteknilliset työt:  tie-, vesi- ja viemäriverkoston suunnittelu ja rakentaminen — on toteutettava yhteistyössä maataloushallituksen insinööriosaston kanssa ellei kunta niitä voi tehdä.  Taajamaväestön ongelmia  Sadattuhannet ihmiset ovat työtä ja parempaa toimeentuloa etsiessään siirtyneet kaupunkeihin ja taajamiin. He ovat joutuneet kokemaan monia vaikeuksia, erityisesti asunnonsaannissa, koska vanhat kaupungit ja taajamat eivät ole kyenneet riittävän nopeasti ratkaisemaan väestönkasvun mukanaan tuomia ongelmia. Sekasortoisesti kasvaneet kaupungit ja muut taajamat eivät ole pystyneet luomaan nykyaikaista, tervettä ja viihtyisää työ- ja asuinympäristöä. Keskustapuolue vaatii kaupunkisuunnittelun perusteellista uudistamista ja nykyaikaistamista. Kaupungit on rakennettava ihmisiä varten. Nykyajan tiede ja tekniikka tarjoaa siihen mahdollisuuden.  Työntekijöiden taloudellisen aseman lujittamiseksi heille on annettava entistä paremmat mahdollisuudet osallistua yritysten omistukseen ja johtoon. Keskustapuolue suhtautuu myönteisesti ammattiyhdistystoimintaan ja haluaa myötävaikuttaa siihen, että ammattiyhdistykset keskittyisivät jäsenistönsä etujen ajamiseen ja luopuisivat puoluepolitiikasta.    NAISTEN ERIKOISKYSYMYKSET   Yhteiskunnassamme perheenäitien asema on vielä monessa suhteessa turvaton. Erityisen vaikeissa oloissa suorittavat arvokasta työtään maaseudun pienviljelijä-perheiden äidit samoin kuin monet muutkin  suuriperheisten kotien äidit. Alkeelliset työolosuhteet, puuttuvat mukavuudet sekä pitkät ja raskaat työpäivät rasittavat heitä jatkuvasti. Asiantilan korjaamiseksi Keskustapuolue vaatii, että  — MAASEUDUN vesi- JA viemärijohtojen RAKENTAMISEEN VARATAAN riittävästi HALPAKORKOISIA lainoja JA AVUSTUKSIA.  — varataan riittävä määräraha lomanvieton järjestämiseksi kaikille perheenäideille.  — valtion avustuksen turvin jokaiseen kuntaan palkataan riittävä määrä kodinhoitajia.  — maassamme otetaan käytäntöön äidinpalkka.  — kokonaiseläkejärjestelmää luotaessa otetaan huomioon myös perheenäidit.  — nuorille naisille järjestetään lakisääteinen kansalaiskasvatuskurssi, jonka opetusohjelma sisältää teoreettista ja käytännöllistä opetusta ruokataloudessa ja kodinhoidossa sekä antaa ohjeita perhekasvatuksessa, terveyden- ja lastenhoidossa.  Nuorisosta on huolehdittava  Yhteiskunnan tehokas huolenpito nuorisostaan on kaukonäköistä työtä tulevaisuuden hyväksi. Keskustapuolue pyrkii paremman yhteiskunnan rakentamiseen tulevien vuosikymmenien kansalaisille. Tämän vuoksi Keskustapuolue haluaa.  — ETTÄ KAIKILLE NUORILLE tarjotaan tasapuoliset ja RIITTÄVÄN HYVÄT MAHDOLLISUUDET heidän taipumustensa MUKAISEEN OPILLISEN JA ammatillisen SIVISTYKSEN hankkimiseen.  — että henkilökohtainen varattomuus ei saa olla opiskelun esteenä.  — että opiskelijain asuntokysymys saatetaan tyydyttävään ratkaisuun,  — ETTÄ KAUPUNGEISSA JA maaseudulla YHÄ tärkeämmäksi TULEVALLE vapaa-aikatoiminnalle varataan  henkisten ja fyysisten harrastusalojen vaatimat tilat, ohjaajavoimat ja välineet.  — että nuorten yhteiskuntakasvatusta kouluissa, nuorten järjestöissä ja yhteiskunnan asettamissa nuorisotyöelimissä tehostetaan ja tuetaan ja  — että äänioikeusikärajaa nykyisestään alennetaan. Nuorten omatoiminen aktiivisuus on arvokas asia. Sitä on terveellä tavalla ohjattava ja voimakkaasti tuettava. Epäterveiden harrastusten moittiminen ja tuomitseminen ei riitä, niiden tilalle on voitava osoittaa parempi vaihtoehto ja mahdollisuus.  Koulutusyhteiskunta  1. Yhtenäiskoulujärjestelmään  Koulujärjestelmä on uudistettava siten, että luodaan 9-vuotinen yhtenäinen peruskoulu. Se muodostaa perustan toisaalta ammattikoulutukselle toisaalta lukiolle ja korkeakouluopetukselle. Yleisen ammattiopetusvelvollisuuden säätäminen on otettava harkittavaksi.  2. Jatkokoulutus  Jatkokoulutusmahdollisuuksia on tasoitettava ja lisättävä kaikilla aloilla. Uusia yleisiä ja erikoisalojen ammattikouluja ja -opistoja on rakennettava ja parannettava jokapäiväisen työn ohella opiskelumahdollisuuksia. On kehitettävä erityinen opintotukijärjestelmä, jonka avulla kaikille varallisuudesta ja asuinpaikasta riippumatta tulee mahdolliseksi tarpeellisen jatkokoulutuksen saaminen. Uuteen ammattiin siirtyvän aikuisväestön uudelleenkoulutus on järjestettävä.  3. OVET AVOIMIKSI  Ammattioppilaitosten, opistojen ja yliopistojen sekä muiden korkeakoulujen pääsyvaatimukset on nykyaikaistettava siten, että aikaisemmasta koulupohjasta riippumatta kaikki opiskeluun kykenevät henkilöt saavat tilaisuuden opiskeluun haluamallaan alalla.  Korkeakoulujen ja yliopistojen hallinto on uudistettava ja myös opiskelijoille taattava mahdollisuus osallistua siihen.  4. Tieteen ja taiteen edistäminen  Yhteiskunnan voimakkaan kehityksen eräänä edellytyksenä on tieteellisen tutkimuksen tehostaminen. Sen vuoksi valtiovallan on harjoitettava määrätietoista tiedepolitiikkaa. Korkeamman opetuksen ja tutkimustoiminnan määrärahoja on lisättävä ja tiedemies- ja tutkijakasvatusta tehostettava.  Taiteen merkitys kasvaa elintasomme kohotessa. Siksi yhteiskunnan on turvattava taiteen harjoittamisen edellytykset ja tasapuolisesti maan eri osissa luotava taiteilijoille entistä paremmat mahdollisuudet taiteelliseen työhön.  Eläketurva jokaiselle  Keskustapuolue vaatii sellaisen kokonaiseläkejärjestelmän luomista, joka takaa jokaiselle kansalaiselle sellaisen eläkkeen, joka vastaa 60 % hänen vuotuisansiostaan ja joka turvaa tyydyttävät eläkkeet myös niille sadoilletuhansille eläkkeensaajille, jotka nyt on jätetty pelkän kansaneläkkeen varaan. Kun työ- ja virkasuhteessa olevat saavat 60 % eläketurvan, Suomen kansasta kuuluu siten puolet etuoikeutettujen ryhmään ja vajaa puolet jälkeenjääneeseen ryhmään. Tällainen kansalaisten jako ei voi olla oikein. Tämän epäkohdan poistaminen on Keskustapuolueen mielestä kaikkein kiireellisin sosiaalipoliittinen tehtävä. Ellei tähän tavoitteeseen muuten päästä, on harkittava koko sosiaalivakuutuksen ottamista yhteiskunnan hoidettavaksi. Niitä sodassa mukana olleita varten, jotka normaalia aikaisemmin menettävät työkykynsä tai osan siitä, mutta eivät ole oikeutettuja saamaan sotilasvammalain mukaista korvausta, on säädettävä rintamamiesveteraanien eläkelaki.  Keskustapuolue noudattaa politiikassaan oikeudenmukaisuutta ja tasapuolisuutta kaikkiin ammattiryhmiin ja maamme eri alueisiin nähden. Keskustapuolueen politiikka turvaa ulkonaisen ja sisäisen rauhan. Keskustapuolueen politiikka takaa kansalaisten vapauden ja yhdenvertaisuuden, taloudellisen itsenäisyyden ja sosiaalisen turvallisuuden. Tämän politiikan toteuttamiseksi puolue kutsuu yhteistyöhön eduskuntavaaleissa kaikkia Suomen kansalaisia.
