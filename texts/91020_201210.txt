Naprijed Crna Goro!
Na izborima 14. oktobra 2012. godine ostvarićemo još jednu izbornu pobjedu.
Evropska Crna Gora
Odluka Evropskog Savjeta o otvaranju pregovora o pristupanju Evropskoj uniji 29. juna 2012. još jedan je dokaz realne evropske perspektive Crne Gore.
To je potvrda našeg ukupnog demokratskog
i ekonomskog napretka
i još jedan dokaz da smo dostojni istorijskih tekovina obnovljene nezavisnosti Crne Gore.
Crna Gora nije samo kostruktivan akter učvršćivanja regionalne stabilnosti
i pokretač dobrosusjedske saradnje,
nego i država čija dinamika evropskih i evroatlantskih integracija služi za primjer u regionu.
Naše opredjeljenje za razvojnu strategiju u čijem je središtu kvalitet života svakog građanina Crne Gore,
kao i spremnost na dijalog sa svim strukturama društva i na svim nivoima – odraz je svijesti da je prosperitet naše države zajednička odgovornost i zadatak svih koji u njoj živimo.
Integracija Crne Gore u EU
i NATO najbolji je okvir, kako za očuvanje tekovina 21.maja 2006. godine, tako i za ostvarivanje naših razvojnih ambicija.
Crna Gora ostaje primjer multietničke demokratije u regionu
Crna Gora je primjer multietničkog društva koje svoje utemeljenje ima u viševjekovnoj tradiciji multikulturalnosti, ali i u podršci susjeda i međunarodnih partnera.
Tolerancija i dijalog,
dobrosusjedski odnosi
i negovanje temeljnih vrijednosti demokratije – to su glavna znamenja države.
Najbolja garancija stabilnosti
i prosperiteta Crne Gore.
Koalicija „Evropska Crna Gora“
Nastavljamo sa politikom koja doprinosi sazrijevanju svijesti kod građana da su razmah domaćeg preduzetništva i stimulisanje stranih investicija neophodni činioci rasta društvenog bogastva i razvoja Crne Gore,
zasnovanog na radu i socijalnoj pravdi.
Ekonomski napredak Crne Gore – evropski kvalitet života svih građana Crne Gore
Crnogorska ekonomija posljednje dvije godine rasla je po stopi od 2,5%, oporavljajući se brže od zemalja u regionu i većine zemalja u Evropi.
Koristimo prednosti male ekonomije i kroz primjenu mjera ekonomske politike amortizujemo snažne finansijske udare krize koja je zadesila Evropu i svijet.
Ulaganja u kapitalne projekte u prethodnom periodu bila su veće od nominalnih zaduživanja i iznosila gotovo 500 miliona eura.
Uprkos izazovima poreski sistem i dalje je konkurentan.
Imamo najnižu stopu PDV-a u regionu i među najnižima u Evropi.
Javni dug trenutno je oko 50% BDP-a, što je u granicama kriterijuma koji važe za najrazvijenije zemlje, članice Eurozone i ispod prosjeka javnog duga u zemljama EU.
U 2012. godini ostvareno je članstvo u Svjetskoj trgovinskoj organizaciji (STO), čime je Crna Gora postala zemlja koja nudi lak pristup držištu od 800 miliona ljudi.
Konkurentnost Crne Gore kao investicione destinacije unaprijeđena je sprazumima o slobodnoj trgovini sa zemljama EFTA - bogatim zemljama Zapadne Evrope, koje nijesu članive EU,
i sa zemljama CEFTA – centralne Evrope i regiona.
Odlični odnosi sa SAD,zemljama EU,Rusijom, Kinom i zemljama Srednjeg istoka predstavljaju izuzetak potencijal za buduće unapređenje trgovinske i ekonomske saradnje.
Stabilno izvršavamo sve budžetske obaveze.
Sigurno i bez kašnjenja nastavićemo da obezbjeđujemo sredstva za plate, penzije, socijalna davanja i međunarodna plaćanja.
Nastavićemo intenzivne aktivnosti na realizaciji mjera za suzbijanje sive ekonomije.
Realizovaćemo najvažnije razvojne projekte koji garantuju dugoročnu, stabilnu i prosperitetnu ekonomiju Crne Gore
i novi kvalitet života svih građana.
NASTAVLJAMO REALIZACIJU INFRASTRUKTURNIH OBJEKATA
–AUTO-PUT, PUTNA,ŽELJEZNIČKA I AERODROMSKA INFRASTRUKTURA,
IZVORI ENERGIJE,
VODOSNABDIJEVANJE,
IZGRADNJA OBJEKATA KOMUNALNE INFRASTRUKTURE
Strateški infrastrukturni projekti daljeg ekonomskog razvoja Crne Gore ostaju prioritet u radu izvršne vlasti:
unapređenje postojeće željezničke
i aerodromske infrastrukture,
projekat vodosnadbijevanja
i tretmana otpadnih voda,
izgradnja dionice Podgorica-Mateševo kao dijela auto-puta Bar- Boljare,
pripreme za početak gradnje Jadransko-jonske autoceste kroz Crnu Goru,
izgradnja deponija čvrstog otpada.
Rehabilitacija postojećih i razvoj novih regionalnih pravaca: Berane - Kolašin, Plav - Podgorica, Pljevlja - Bijelo Polje, Sukobin-Ulcinj, Bioče-Petnjica–Rožaje.
Realizacija projekta remonta pruge Pljevlja-Bijelo Polje-Berane-granica sa Kosovom,kao i modernizacija postojećih pružnih pravaca, projektom valorizacije aerodroma u Beranama u cilju povećanja dostupnosti Crne Gore kao turističke organizacije.
Potvrda zamaha u pomorskom saobraćaju su novi brodovi „Kotor“ i „21. maj“ i pregovori o kupovini još dva broda za Barsku plovidbu.
Ekonomski prosperitet zavisi od racionalnog, inovativnog i funkcionalnog raspolaganja resursima.
Zato je nužno stvarati i iznova unapređivati poslovni ambijent.
Samo ulaganjem u znanje i istraživanje doći ćemo do inovacija – što predstavlja novu vrijednost.
Otvorenom ekonomijom, širenjem tržišta, preduzetništvom, razvojem malih i srednjih preduzeća, razvijanjem biznis zone i klastera, sinergetski će se ostvarivati rezultati veća zaposlenost
i konkurentnost.
Poljoprivreda i ruralni razvoj
Posvećeni nacionalnim interesima Crne Gore, prilagođavajući se vanrednim uslovima rada usljed posljedica krize, nastavljamo sa realizacijom Strategije ravnomjernog regionalnog razvoja.
Posebne mogućnosti vidimo u oblasti poljoprivrede,
proizvodnje hrane
i ruralnog razvoja uopšte.
Ulažemo u jačanje kadrovske strukture u oblasti poljoprivrede
i infrastrukturni razvoj kroz državnu podršku i međunarodnu saradnju.
U saradnju sa međunarodnim finansijskim institucijama, Vlada će obezbijediti više od 10 miliona eura finansijske podrške poljoprivrednim proizvođačima, od čega će 50% biti bespovratna sredstva.
CRNA GORA POSJEDUJE OGROMAN ENERGETSKI POTENCIJAL I MOGLA BI POSTATI ENERGETSKO ČVORIŠTE ZA PLASMAN VIŠKOVA ENERGIJE IZ ČITAVOG REGIONA NA TRŽIŠTE EU
Potpisan je Memorandum o razumijevanju za realizacije projekta Drugog bloka TE Pljevlja
kao i Memorandum o razumjevanju za realizaciju projekata izgradnje hidroelektrana na Morači i Komarnici.
Sa italijanskim partnerom potpisan je ugovor o izgradnji pomorskog kabla između Crne Gore i Italije.
Nastavljamo da razvijamo elektro–energetskog sistem Crne Gore u saradnji sa postojećim i budućim partnerima, bazirajući ga na obnovljivim izvorima električne energije.
Pored toga, u toku su intenzivne pripreme za objavu tendera za istraživanje i proizvodnju nafte i gasa.
CRNA GORA JE PREPOZNATLJIVO TURISTIČKO LJETOVALIŠTE
Prema istraživanju Svjetskog savjeta za turizam i putovanja (WTTC) i Oxford Economics Crna Gora će u sektoru turizma ostvariti najbrži porast u svijetu u narednih 10 godina.
Strategijom razvoja turizma do 2020. godine, opredijelili smo se za održivi razvoj turizma baziran na potencijalima prirode, pejzaža i kulture.
Naš cilj je da Crna Gora postane jedna od vodećih tursističkih destinacija na Mediteranu.
Uz trend rasta zaposlenosti u turizmu
bilježimo i rast prihoda od turizma.
Po zvaničnoj statistici Crnu Goru je do kraja jula ove godine posjetilo 4,6% više tursita nego u istom periodu prošle godine,
a prihod od turizma do kraja ove godine iznosiće oko 700 miliona eura.
U cilju daljeg ekonomskog rasta, nastavlja se realizacija započetih projekata: Porto Montenegro Tivat, Luštica Bay Resort Tivat, Plavi horizonti, Aman Sveti Stefan, Kraljičina plaža Chedi Miločer, Maljevik i Kraljičina plaža u Baru, Hilton Crna Gora, Hotel Žabljak, kao i skoro potpisani ugovor sa kompanijom Socar za turističku valorizaciju Kumbora.
U cilju podizanja nivoa turističke ponude, posebna pažnja biće posvećena rekonstrukciji hotela na ulcinjskoj rivijeri.
Takođe, počećemo sa realizacijom projekata predviđenih razvojno-planskom dokumentacijom za valorizaciju potencijala Bjelasice, Komova, Durmitora i nacionalnih parkova.
NOVA ŠANSA MLADIMA
Obrazovanje je temelj ukupnog razvoja crnogorskog društva.
Stvaramo društvo znanja!
Uradili smo mnogo na reformi obrazovnog sistema u svim oblastima.
Unapređujemo nastavu na visokoškolskim ustanovama
i ojačavamo istraživačko-inovativnu komponentu naučnih institucija, praveći vezu sa privredom i tržištem.
Na ovaj način omogućujemo veću spremnost za ulazak na tržište rada
i pružanje odgovora na globalne izazove u integracionim procesima.
Ulaganje u nauku i istraživanje ima za cilj inovaciju
i povećanje konkurentnosti.
Osnovali smo Ministarstvo nauke
i za poslednje dvije godine udvostručili sredstva koja ulažemo u nauku.
Nivo ulaganja će u 2012. godini dostići 13.3 miliona eura.
Vlada je ove godine obezbijedila pet miliona eura kojima će sufinansirati 104 projekta crnogorskih naučnika i istraživača.
Program za stručno usavršavanje kao uslov za polaganje stručnog (pripravničkog) ispita u 2013. godini obezbijedićemo za 4.500 svršenih studenata, izdvajajući preko 10 miliona eura.
To je ujedno put da stvorimo kritičnu masu znanja za realizaciju ambicioznih razvojnih planova.
NAPRIJED SA RAZVOJNIM ZAMAHOM U KULTURI I SPORTU!
Kulturno stvaralaštvo i sport su resursi kojima se posebno posvećujemo kao izuzetnom plodnom prostoru afirmacije multikulturalnosti našeg društva,
snaženja patriotskog osjećanja
i jačanja svijesti o državnom identitetu.
Sprovođenje nacionalne strategije kulture,
jačanje institucionalnih i kadrovskih kapaciteta,
prezentacija crnogorske kulture,
međunarodna saradnja
kao i koncept ravnomjernog razvoja na cijeloj teritoriji (rekonstrukcija objekata kulture u 11 opština na sjeveru)
- osnovni su zadaci na planu doprinosa kulturnom i duhovnom utemeljivanju Crne Gore.
Pokazaćemo brigu za očuvanje baštine,
otvorenost prema kulturi različitosti
i podsticati individualno stvaralaštvo.
Programom „Cetinje-grad kulture 2012-2013“ realizujemo aktivnosti kroz projekte međunarodne afirmacije Cetinja, oživljavajući ulogu i funkciju Prijestonice i njenog kulturnog kapitala.
Ukupna vrijednost ulaganja je 20 miliona eura.
Gradimo društvo vrhunskih sportskih dostignuća.
Dajemo punu podršku crnogorskom sportu od nivoa školskog i studentskog do vrhunskog sporta.
Od 2006. godine uložili smo više od 12,6 miliona eura na izgradnju i rekonstrukciju sportskih objekata i sportske infrastrukture u 12 crnogorskih opština.
Strategijom Vlade Crne Gore do 2017. planirano je da, razvojem sportske infrastrukture, brigom za sportski talenat, Crna Gora postane država u kojoj će sport biti dostupan svakome
-država u kojoj će sport biti činilac razvoja
i donositi vrhunska sportska dostignuća.
VAŽNI ZADACI VLADE CRNE GORE U BUDUĆEM PERIODU:
• Sprovođenje niza politika i programa koje će pomoći povećanju zaposlenosti, posebno mladih ljudi
• Suzbijanje korupcije
i organizovanog kriminala
• Fiskalno prilagođavanje u cilju održanja zdravih javnih finansija
i unaprijeđenja kreditnog rejtinga,
jačanje poreske discipline
i reforma poreskog sistema
• Nastavak strukturnih reformi u svim oblastima kako bi se obezbijedila dugoročna ekonomska konkurentnost
i unaprijedio ambijent
• Smanjivanje barijera na državnom i lokalnom nivou u cilju ubrzavanja investicione aktivnosti
Od sticanja nezavisnosti, 2006. godine, prosječne plate i penzije u Crnoj Gori su udvostručene,
a obezbijeđena je redovnost njihove isplate uprkos globalnoj ekonomskoj krizi.
Životni standard u Crnoj Gori veći je nego u državama u okruženju - Srbiji, BiH, Makedoniji, Albaniji, Rumuniji i Bugarskoj.
40 000 ljudi zasnovaće radni odnos u narednom četvorogodišnjem periodu u Crnoj Gori.
Naprijed, Crna Goro
Proces evropskih integracija, jačanje institucija i pravne sigurnosti građana imaju za cilj da izgradimo stabilnu i naprednu ekonomiju
I dostignemo evropski kvalitet života.
Razvojni uzlet Crne Gore, usljed produženog trajanja globalne ekonomske krize, jeste nakratko usporen,ali se uspješno prilagođavamo vanrednim uslovima rada I savladavamo krizne izazove.
NAPRIJED KA NAŠEM NAJVAŽNIJEM CILJU - EVROPSKOM KVALITETU ŽIVOTA SVIH GRAĐANA!
Naprijed, Crna Goro!
