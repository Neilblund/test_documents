DEKLARAĆJA WYBORCZA
POLSKIEGO STRONNICTWA LUDOWEGO
Stanęliśmy na progu-XXI wieku.
Szybka globalizacja światowej gospodarki, przynosi ogrom wyzwań.
Od nas Polaków zależy, czy wyzwania te podejmiemy i wspólnym wysiłkiem zapewnimy Naszej Ojczyźnie należne miejsce w Europie i Świecie.
Polska dzisiaj
Polacy wiązali ogromne nadzieje i oczekiwania z transformacją ustrojową.
Tymczasem ewidentne blędy w polityce gospodarczej nieudolnych rządów koalicji UW-AWS niweczą niewątpliwe dokonania w budowie demokratycznego państwa prawa, W poszerzaniu swobód obywatelskich, w obraniu kursu na gospodarkę rynkową oraz bezpieczeństwo euroatlantyckie.
Gorzkie „owoce" tych błędów to:
malejące tempo wzrostu gospodarczego grożące recesją, ogromne i wciąż rosnące bezrobocie,
pogłębiający się deficyt bilansu handlowego i wysokie zadłużenie zagraniczne,
ogrom nieuprawnionych transferуw pieniędzy za granicę,
narastający kryzys finansów publicznych,
pogłębianie się zróżnicowania majątkowego i dochodów osobistych spoleczeństwa,
pogorszenie szans życiowych obywateli.
Polskie Stronnictwo Ludowe wyraża obawy o przyszłość ekonomiczną Polski i Polaków, jest zaniepokojone narastaniem społecznej frustracji.
Proces globalizacji wymaga szybkiej poprawy konkurencyjności i innowacyjności polskich przedsiębiorstw.
Poprawa ta jest tymczasem zagrożona z powodu zanikającego tempa wzrostu gospodarczego, degradacji zaplecza naukowo-technicznego, ułomności oświaty i szkolnictwa wyższego, niedowładu instytucji państwa.
Do rosnącej konkurencji na rynku krajowym i rynkach zagranicznych Polska staje bez własnych dużych i sprawnych firm, oraz bez systemu wsparcia logistycznego i finansowego krajowego biznesu.
W ocenie PSL, Polska pozbawiona jest udziału w korzyściach z globalizacji, jest natomiast realnie zagrożona marginalizacją gospodarczą.
Integracja z Unią Europejską to duża szansa dla Polski, ale też ogromne wyzwanie.
worzy przede wszystkim przesłanki dla nadrobienia w okresie jednego - dwуch pokoleń historycznego zapóźnienia cywilizacyjnego.
Niestety, poczynania rządu w ostatnich 4 latach doprowadziły do wyraźnej asymetrii na niekorzyść Polski w relacjach z krajami Unii Europejskiej Stało się to, w ocenie PSL, jedną z istotnych przyczyn przejęcia kontroli nad strategicznymi segmentami polskiej gospodarki przez firmy zagraniczne, ogromnego deficytu w obrotach handlowych i rozwinięcia w Polsce potężnego lobbingu na rzecz interesów zagranicznych.
Skrajnie liberalna polityka gospodarcza AWS i UW doprowadziła do degradacji ekonomicznej dużej części naszego społeczeństwa.
W wielu domach, tak na wsi jak i w miastach, na niespotykaną dotychczas skalę, zapanowała bieda.
W szczególnie dramatycznej sytuacji znaleźli się rolnicy, ponieważ ich dochody spadły w największym stopniu Nie widzą oni przyszłości dla siebie i swoich dzieci.
Nie mogą sprzedać.
wytworzonych produktow.
Ich gospodarstwa nie dają dostatecznego dochodu, a jednocześnie nie ma miejsc pracy poza rolnictwem.
Rośnie jawne i ukryte bezrobocie.
Jednocześnie pojawiła się i ciągle rozrasta grupa ludzi bardzo bogatych, demonstrujących wysoką konsumpcję, przy czym bardzo często bogactwo to nic pochodzi z pracy bądź wiedzy, lecz ze zwyczajnej nieuczciwości.
To budzi niezadowolenie i sprzeciw społeczeństwa.
Szybko zmniejsza się szacunek dla Państwa i jego instytucji, postępuje lekceważenie i nieprzestrzeganie prawa takrzez obywateli jak i urzędy.
Szerzy się korupcja i nepotyzm.
Walnie nepotyzm się do tego przyczyniły czteroletnie rządy AWS i UW.
Rośnie zagrożenie bezpieczeństwa publicznego, osobistego, ekonomicznego i socjalnego.
Topnieje zaufanie do instytucji Państwa i samorządu terytorialnego, co zagraża demokracji.
Musimy przeciwstawić się tym procesom.
Jakiej Polski chcemy
Potrzebne jest nam państwo silne, rządne, sprawne i sprawiedliwe wnoszące znaczący wkład do rodziny narodów europejskich oraz dążące do zajęcia wśród nich należnego miejsca.
Państwo silne potrzebne jest wszystkim – biednym i bogatym, słabym i silnym, chorym i zdrowym, starszym i młodym, mieszkańcom miast, miasteczek i wsi, metropolii i głębokiej prowincji.
Polska silna potrzebna jest po to, byśmy mogli jako naród podołać wyzwaniom i realizować swoje aspiracje.
Państwo powinno tworzyć warunki odrabiania historycznych zapóźnień cywilizacyjnych, powinno tworzyć możliwości rozwoju krajowej wytwórczości i chronić rodzimy potencjal gospodarczy, zapewnić: porządek i bezpieczeństwo obywateli, sprawiedliwość, warunki rozwoju duchowego i intelektualnego oraz sprawnie działające instytucje publiczne i samorząd.
Chcemy więc państwa prawa, by móc w pelni korzystać z wolności obywatelskiej, demokracji i rzeczywistej samorządności.
7. Chcemy państwa:
w ktorym konsekwentnie przestrzegana jest umowa społeczna wyrażona w Konstytucji.
jest to święty obowiązek i drogowskaz dla partii Mit cznych i władz publicznych a także każdego Obywatela.
Konstytucja nakazuje bowiem działania na rzecz podstawowych praw obywatelskich i ludzkich: pracy, zabezpieczenia społecznego, ochrony zdrowia, edukacji, własności, bezpieczeństwa osobistego, ochrony środowiska,
w ktorym społeczna gospodarka rynkowa stanowi podstawę ustroju gospodarczego,
gmina jest podstawową jednostką samorządu terytorialnego,
a rodzinne gospodarstwo rolne podstawą ustroju rolnego,
prowadzącego politykę wysokiego wzrostu gospodarczego, ho tylko na tej drodze możliwe jest zmniejszenie bezrobocia, unowocześnienie przemysłu i rolnictwa, rozwiązanie problemów społecznych, a w przyszłości - zmniejszenie podatków,
które przywrуci ludziom nadzieję na lepsze, godniejsze i sprawiedliwsze życie,
kształtującego nowoczesną politykę przemysłową, opierającą rozwój gospodarczy na dominacji rodzinnych średnich i malych firm, które stanowić będą fundament krajowego systemu gospodarczego.
Z zachowanymi pod kontrolą państwa bankami i firmami ubezpieczeniowymi, a także ze strategicznymi przedsiębiorstwami przemysłowymi będą one kreować obraz naszej gospodarki w wymiarze międzynarodowym.
Polskiej gospodarki nie stać na finansowanie zatrudnienia za granicą, a takie są konsekwencje wielkiej nadwyżki importu nad eksportem,
dbającego o wieś i rolnictwo, tworzącego warunki do jego wydobycia z zapasci ekonomicznej.
Przywrocenie oplacalności produkcji oraz godności pracy rolnika i wykorzystanie potencjału produkcyjnego wsi, to droga, którą pragniemy zmierzać do osiągnięcia pełnej samowystarczalności żywnościowej,
troszczącego się o byt materialny swoich obywateli i nie pozwalającego, aby w Polsce ludzie byli głodni.
Wzrost nierówności w spożyciu i dochodach nie może prowadzić do dziedziczonej biedy i głębokiego ubóstwa, poniżej minimum socjalnego, przyjętego za granicę sfery niedostatku,
dbającego o swoją spuściznę kulturalną, o narodowe wartości i doświadczenia przez wieki gromadzone,
o środowisko przy które stanowi wielkie bogactwo narodowe i tworzy Warunki dla jakości życia,
wspołdziałającego z Kościolem Katolickim i innymi Kościolami w najważniejszych dla Polski i Polaków sprawach.
Ideologię PSL w szerokim zakresie inspiruje etyka chrześcijańska eksponująca podmiotowość człowieka i jego niezbywalne prawo do godnego życia, zgodnie z myślą społeczną Papieża - Polaka Jana Pawla II,
budującego bezpieczeństwo narodu na aktywnym uczest- nictwie w strukturach NATO
oraz współpracy politycznej, i gospodarczej i kulturalnej ze wszystkimi sąsiadami.
Celem naszym będzie uzyskanie członkostwa w UE na warunkach partnerskich, zapewniających ochronę naszych istotnych interesów narodowych, w tym - objęcie rolnictwa wspólną polityką rolną.
Jednocześnie dążyć będziemy do zaktywizowania obustronnie korzystnej współpracy gospodarczej z Rosją, Ukrainą i innymi wschodnimi sąsiadami.
Jaką drogę proponujemy
Polskie Stronnictwo Ludowe w dokumencie „Czas na zmianę...” zaprezentowało program, w którym kierując się zasadami społecznej gospodarki rynkowej
i systemem wartości wyrosłym z myśli chrześcijańskiej
oraz patriotycznych i narodowych tradycji ruchu ludowego, proponuje sposób osiągania założonych celów – dostatniego oraz godnego i bezpiecznego życia.
Pożądany kształt państwa i gospodarki chcemy osiągnąć poprzez:
Odrzucenie ortodoksyjnego liberalizmu ekonomicznego na rzecz kojarzenia skuteczności mechanizmów rynkowych z aktywną rolą i świadomym interwencjonizmem państwa, zwłaszcza w obszarze rolnictwa, kształtowania warunków pracy i zwalczania bezrobocia, budownictwa mieszkaniowego, edukacji, ochrony zdrowia.
Praktyczne zastosowanie solidaryzmu spolecznego, co oznacza, że bogatsi partycypują w poprawie życia najbied- niejszych.
Jesteśmy za utrzymaniem zasady progresywnego opodatkowania i obniżeniem podatku dla ludzi ubogich poprzez podniesienie kwoty wolnej,
wprowadzenie jednolitego opodatkowania osób prowadzących dzialalność gospodarczą, z zastosowaniem rozwiązań zachęcających do inwestowania, zwiększania zatrudnienia i eksportu.
Jesteśmy zwolennikami utrzymania obniżonych stawek VAT na podstawowe środki do produkcji rolnej i usługi dla rolnictwa
oraz materiały budowlane i sprzedaż mieszkań.
Popieramy żądania szerokich rzesz społeczeństwa domagających się objęcia podatkiem majątkowym nieruchomości osób fizycznych o wysokiej wartości, a wysoką akcyzą - import ponadstandardowych towarów konsumpcyjnych.
Zdynamizowanie eksportu, co wymaga ułatwień podatkowych, racjonalnego ksztallowania stóp procentowych, wsparcia finansowego dla eksporterów, zwiększenia rządowych gwarancji i poręczeń kredytowych oraz aktywnej promocji za granicą.
Prywatyzację slużącą unowocześnianiu i wzmacnianin konkurencyjności przedsiębiorstw.
Wymaga to nie tyle sprzedaży udziałów Skarbu Państwa co powiększania kapitalu akcyjnego, szczególnie w podmiotach o znaczeniu strategicznym.
Pod kontrolą państwa powinny pozostać strategiczne przedsiębiorstwa przemysłowe, sieci przesyłowe, energetyka zawodowa, sieć komunikacyjna i pozostałe jeszcze w polskich rękach banki.
Reprywatyzacja może dotyczyć tylko majątków przejętych z naruszeniem prawa i przy wykorzystaniu zasady częściowej rekompensaty w papierach wartościowych.
Zagwarantowanie bezpłatnego dostępu do szkól wszystkich szczebli,
wprowadzenie nauki szkolnej dla 6-latków
unowocześnienie programów nauczania i lepsze wyposażenie szkól wiejskich, zaprzestanie ich likwidacji,
zahamowanie degradacji zawodu nauczycielskiego,
rozpowszechnienie edukacji na odleglość (internet, telewizja)
i umocnienie systemu pomocy dla dzieci i młodzieży znajdującej się w trudnej sytuacji materialnej, w tym bezpłatnego żywienia dzieciej z rodzin najuboższych.
Zwiększenie skuteczności państwa w utrzymywaniu ładu, porządku i bezpieczeństwa obywateli.
Wymaga to usunięcia wad systemu ścigania i wykonywania prawa, wyeliminowania przyczyn coraz trudniejszego dostępu do korzystania z prawa ludzi niezamożnych oraz lepszej pracy organów ścigania i wymiaru sprawiedliwości.
Aktywną politykę rynku pracy, realizowaną poprzez pomoc dla przedsiębiorstw tworzących nowe miejsca pracy, ulgi inwestycyjne i uproszczenie opodatkowania, koncentrowanie środków w regionach strukturalnego bezrobocia, uruchomienie dużych programów budowy infrastruktury.
Szybkie podjęcie dzialań na rzecz wydźwignięcia z kryzysu wsi i rolnictwa.
W pierwszym rzędzie wymaga to poprawy sytuacji dochodowej rodzin rolniczych.
Łącząc krajowe zasoby finansowe ze środkami Unii Europejskiej należy wesprzeć modernizację, restrukturyzację i promocję gospodarstw towarowych odbudowując jednocześnie tradycyjne więzi w handlu żywnością ze Wschodem.
Rolnikom starszym należy zapewnić godne świadczenia spoleczne.
Szybko należy stworzyć system prawny chroniący nasza ziemię rolniczą przed wykupem przez cudzoziemców.
Ważne jest także upowszechnienie rolnictwa ekologicznego i zalesienie słabych gruntów rolnych.
Prowadzenie aktywnej i skutecznej polityki regionalnej, tworzącej szanse dla regionów zaniedbanych i zapóźnionych oraz zapobiegającej ich marginalizacji.
Wymaga to finansowania lub dofinansowywania rozbudowy infrastruktury, inwestowania w rozwój zasobów ludzkich, głównie poprzez edukację oraz wspierania finansowego i instytucjonalnego małych i średnich przedsiębiorstw.
W tym celu należy zwiększyć dochody samorządów terytorialnych.
Dla rozwoju infrastruktury, w tym budowy autostrad oraz ochrony środowiska, należy wykorzystać pomoc Unii Europejskiej, jak również długoterminowe kredyty międzynarodowych instytucji finansowych.
PSL zasługuje na zaufanie i poparcie w wyborach parlamentarnych
Polskie Stronnictwo Ludowe ma ponad stuletnie tradycje w walce o godne życie Polaków i sprawiedliwe państwo.
Wielokrotnie płaciło najwyższą ofiarę za swoje cele i ideały.
Tak było podczas walki o niepodległość w czasie pierwszej wojny światowej.
Tak było w okresie II Rzeczypospolitej podczas walki o godne życie i sprawiedliwość społeczną.
Tak było w czasie okupacji hitlerowskich Niemiec, kiedy to ruch ludowy sformował 160-tysięczną armię Bataliony Chłopskie.
Tak było po drugiej wojnie światowej, kiedy opór Polskiego Stronnictwa Ludowego przeciwko władzy komunistycznej i zniewoleniu sowieckiemu został silą i krwawo zdławiony.
W późniejszym okresie opór ze strony ruchu ludowego uchronił wlasność chlopską i rolnictwo przed powszechną kolektywizacją.
Tak było również w 1989 r. , kiedy polityczny ruch ludowy współtworzyl rząd wielkiej koalicji.
O godne życie ludzi i sprawiedliwe państwo walczymy także obecnie, ponieważ w okresie transformacji to pracownicy i chłopi ponieśli i ponoszą największe ofiary ekonomiczne.
PSL nie jest ugrupowaniem okazjonalnie pojawiającym się na scenie politycznej przed wyborami - dla zdobycia mandatów i posad.
PSL jest partią o wieloletnich tradycjach i idealach, jest partią centrowo-lewicową, partią dla wszystkich kierujących się dobrem państwa i humanistycznym systemem wartości oraz wrażliwością społeczną: rolników, pracowników najemnych, przedsiębiorców, rzemieślników, kupców, inteligencji, studentów i uczniów, emerytów i rencistów, mieszkańców wsi, malych miast ale także i metropolii.
Polskie Stronnictwo Ludowe wyznaje zasadę kojarzenia interesów wszystkich grup spolecznych.
Kieruje się jednocześnie wysoką tolerancją dla innych poglądów i koncepcji, jeśli mają one na celu pomnażanie dobra wspólnego.
Stronnictwo dąży do porozumienia politycznego w glуwnych dla Polski sprawach; nie pozuje przy tym na wyłączność wiedzy, nie unika odpowiedzialności za przeszlość i jest gotowe wziąć odpowiedzialność za przyszłość.
PSL zajmuje postawę patriotyczną i propaństwową.
Opowiada się za Europą państw narodowych z zachowaniem ich tożsamości narodowej i kulturowej.
Polskie Stronnictwo Ludowe nie jest skalane zaprzedaństwem obcym potęgom i organizacjom - nigdzie nie jeździlo po instrukcje ani w przeszłości, ani obecnie, ani też nie będzie jeździć w przyszłości.
PSL niepokoi w ostatnich latach bieg spraw w Polsce, czemu Stronnictwo daje wyraz publicznie, narażając się często na zaciekle i demagogiczne ataki ze strony różnych ugrupowań i osób.
Zabiegając o szerokie poparcie w wyborach parlamentarnych pragniemy uświadomić wszystkim zatroskanym o przyszłość, iż bez silnej reprezentacji Stronnictwa w Parlamencie zostanie utracona być może ostatnia szansa na zmianę polityki gospodarczej i spolecznej - na poprawę bytu zwykłych mieszkańców miast i wsi, ale i na pomyślny rozwój rodzimej przedsiębiorczości, na niezależność ekonomiczną kraju, na rzeczywistą ochronę konstytucyjnych praw Obywateli.
Nie dajmy posłuchu tym siłom, którym zależy na rozbiciu społeczności wiejskiej i miejskiej.
Nie możemy po raz kolejny utracić szansy polepszenia sytuacji ludzi najbardziej potrzebujących tej poprawy.
Glosując na kandydatów Polskiego Stronnictwa Ludowego, glosujemy za Polską bliską ludzkich spraw.
Komitet Wyborczy
Polskiego Stronnictwa Ludowego
Warszawa, lipiec 2001 r.
