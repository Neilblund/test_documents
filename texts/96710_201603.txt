Slovenská národná strana
Volebný program pre silný štát 2016 – 2020
PRIJMEME ÚSTAVNÝ ZÁKON O NÁRODNÝCH ZÁUJMOCH SLOVENSKÉHO NÁRODA
PRIJMEME NÁRODNÝ PROGRAM NA PODPORU MATERSTVA A RODIČOVSTVA
PRIJMEME NOVÝ ZÁKON O SLOVENSKOM JAZYKU
1. Volebný program pre Národný  štát
Silný národný  štát je nevyhnutným predpokladom úspešného života svojich občanov v tvrdej konkurenčnej súťaži jednotlivých štátov a ich záujmov.
Slovenský  národ je dlhodobo ukotvený   na území Slovenska, čerpá z tradícií svojich slovanských predkov, kresťanského základu a ďalších európskych civilizačných vplyvov.
Účelom vzniku a existencie Slovenskej republiky je trvalý a všestranný  rozvoj štátotvorného slovenského národa, ochrana slovenského jazyka a slovenskej národnej kultúry.
Slovenská republika zaručuje rovnaké práva a dôstojný  život pre všetkých občanov
, vytvára podmienky pre plnohodnotný  život neslovenských národností na báze kultúrnej rozmanitosti.
Slovenská republika si chráni a zveľaďuje svoje národné bohatsvo – vodu, pôdu, nerastné suroviny, faunu a flóru, ako aj kultúrne dedičstvo po predkoch.
1.1 Prijmeme ústavný zákon o národných záujmoch slovenského národa a štátnych záujmoch Slovenskej republiky.
1.2 Uskutočníme komplexný program štátnej rodinnej politiky, pretože rodina je základným stavebným kameňom spoločnosti.
Dobrá rodinná politika je najlepšou prevenciou proti problémom v sociálnej oblasti.
Podporíme prirodzený rast domácej populácie, pretože je v našom záujme, aby sa rodilo dostatok detí, ktoré zabezpečia reprodukciu slovenskej spoločnosti.
Uskutočníme Národný program na podporu materstva a rodičovstva.
Nosnými prvkami Národného programu podpory materstva a rodičovstva sú: podpora rodiny – aby bolo na Slovensku viac detí ako rodičov,
ochrana a pomoc tehotným matkám, vytvorenie celoslovenskej siete zariadení pre tehotné ženy v krízovej situácii,
zavedenie dotácie na podporu tehotných matiek v núdzi,
uľahčenie situácie študujúcim rodičom zmenou študijného systému na vysokých školách pre študentov-rodičov,
zohľadňovanie záujmov rodiny zo strany štátnej správy a územnej samosprávy,
špeciálne zvýhodnené úverové produkty pre mladé rodiny na podporu bývania, za každé narodené dieťa zníženie istiny úveru.
Percentá zníženia istiny budú stanovené podľa aktuálnych makroekonomických podmienok a na základe regionálnych kritérií,
zastavenie radikálnej politickej agendy LGBTI menšín
1.3 Prijmeme nový zákon o slovenskom jazyku, aby sme ho dôsledne chránili a zveľaďovali, pretože slovenčina je základným pilierom slovenského národného života a slovenskej štátnosti.
ZABRÁNIME NÚTENEJ EKONOMICKO-EXISTENČNEJ EMIGRÁCII
ZAVEDIEME TZV. ŠTÁTNU DEFINITÍVU PRE ŠTÁTNYCH ZAMESTNANCOV,
ZÁROVEŇ  ZRUŠÍME ICH KOLEKTÍVNU ZODPOVEDNOSŤ
NAVRHNEME NOVÉ ÚZEMNÉ ČLENENIE po celospoločenskej diskusii
2. Volebný program pre Celistvý štát
Slovenská republika v záujme uchovania ľudského potenciálu a duchovnej celistvosti vytvára podmienky na uplatnenie prirodzených schopností každého jednotlivca na jej území a zabraňuje tak nútenej ekonomicko-existenčnej emigrácii.
Slovenská republika trvalo zabezpečuje celistvosť štátu v medzinárodne uznaných hraniciach.
Slovenská republika má trvalo ukotvené také územno-správne členenie štátu, ktoré zabraňuje vnútornému rozpadu štátu.
Slovenská republika rozvíja a chráni občiansky princíp ako jednotiaci prvok prirodzenej lojality všetkých jej obyvateľov.
Slovenská republika dbá o lojalitu všetkých slovenských občanov.
2.1 V strednodobom horizonte a za podmienky získania celospoločenského konsenzu zmeníme územné a správne členenie Slovenskej republiky na základe širokého spoločenského konsenzu s cieľom znížiť počet krajov.
2.2 Vytvoríme efektívny verejný sektor,
znížime byrokraciu a počet úradov,
zjednodušíme ich prácu dobudovaním systému elektronickej komunikácie medzi občanmi a verejnou správou, tzv. elektronická vláda – e-Government.
2.3 Zvýšime profesionalitu štátnych úradníkov,
odstránime politizáciu verejnej správy zavedením tzv. štátnej definitívy pre kľúčových zamestnancov vo verejnom sektore,
súčasne zrušíme kolektívnu zodpovednosť zamestnancov verejnej správy a presunieme ich individuálnu zodpovednosť do roviny občianskeho a trestného práva.
2.4 Zastavíme nerovnomerný rozvoj slovenských regiónov formou cielených stimulov a dotácií, ktorými spustíme postupné vyrovnávanie regionálnych rozdielov
a naštartujeme trvalo udržateľný rozvoj obcí, miest a regiónov Slovenska.
2.5 Vytvoríme podmienky na zastavenie vysídľovania obcí a vyľudňovania slovenského vidieka vhodnými nástrojmi,
ktorými sú najmä: rozvoj vidieckej infraštruktúry,
podpora a stimuly pre lokálnych zamestnávateľov,
cielená lokálna bytová politika štátu, ktorá zabezpečí dostupné bývanie pre mladé rodiny.
2.6 Zabránime šíreniu šovinizmu, revizionizmu, národnostnej neznášanlivosti, narúšaniu vnútornej a vonkajšej celistvosti štátu zahraničnými extrémistickými politickými stranami, hnutiami a jednotlivcami.
PRIJMEME NÁRODNÝ PROGRAM NA OCHRANU SUVERENITY SLOVENSKA
OBMEDZÍME VPLYV NADNÁRODNÝCH MONOPOLOV A OLIGARCHOV  NA EKONOMICKO-SOCIÁLNY VÝVOJ SLOVENSKA
POUŽIJEME VŠETKY NÁSTROJE PROTI PRIJATIU TRANSATLANTICKEJ DOHODY MEDZI USA A EU (TTIP)
Volebný program pre Zvrchovaný štát
Slovenská republika zaručuje svojim občanom slobodu voľby a rozhodovania v základných otázkach vývoja štátu v oblasti ústavného zriadenia, ekonomiky, spoločnosti, bezpečnosti a životného prostredia.
Slovenská republika si zvrchovane, bez zasahovania cudzej moci, určuje svoje národné a štátne záujmy.
Slovenská republika odolá vplyvu nadnárodných skupín a kartelovým dohodám, ktoré zneužívajú svoje postavenie a poškodzujú záujmy slovenských občanov.
3.1 Uskutočníme Národný program na ochranu suverenity Slovenskej republiky, ktorého nosnými prvkami sú:
dôsledná ochrana štátnych hraníc Slovenskej republiky pred masovou a nekontrolovateľnou inváziou nelegálnych migrantov,
najmä s ohľadom na naše členstvo v Európskej únii a Schengenskom priestore,
evidencia a kontrola utečencov, vytvorenie stálych centier prvého kontaktu -ochrana zdravia a bezpečnosti slovenských občanov,
bezprostredná pomoc v núdzi skutočným utečencom,
dodržiavanie azylového procesu v Slovenskej republike - ochrana pred tzv. ekonomickými migrantami a ochrana pred infiltráciou medzinárodných teroristických buniek,
vytvorenie špecializovanej spravodajskej jednotky na odhaľovanie a elimináciu medzinárodného extrémizmu a terorizmu na území Slovenska,
ochrana práv slovenských občanov pred akoukoľvek formou alebo pokusom o narušenie slovenskej etnickej, kultúrnej, náboženskej a sociálnej integrity zo strany nelegálne migrujúcich cudzincov, ktorí pochádzajú z odlišného etnického, kultúrneho, náboženského a sociálneho prostredia,
zastavenie vplyvu a moci nadnárodných korporácií a záujmových skupín oligarchov, ktorí ponižujú Slovensko, bezohľadne využívajú jeho ekonomický potenciál a občanov vnímajú len ako zdroj lacnej a poslušnej pracovnej sily a priestor pre odbyt svojich produktov, ktoré sú zámerne nekvalitné a poškodzujú životné prostredie a zdravie človeka,
zastavenie všetkých politických, ekonomických, kultúrnych a sociálnych pokusov o likvidáciu slovenského národa a jeho rozpustenie v tzv. globálnom super štáte,
•  ochrana slovenských občanov pred prijatím nevýhodnej Transatlantickej dohody medzi USA a EÚ o voľnom obchode ( TTIP).
ZRIADIME NOVÝ DOPLNKOVÝ PENZIJNÝ SYSTÉM ZAVEDIEME NÁRODNÝ PROGRAM PRE SOCIÁLNU OBLASŤ
ZABEZPEČÍME ŠTÁTOM RIADENÝ VÝKUP NELEGÁLNE ZABRATÝCH POZEMKOV
4. Volebný program pre Sociálny štát
Slovenská republika garantuje dôstojnosť pre každého svojho občana.
Slovenská republika a občania spoločne vytvárajú rozsah solidarity a vyrovnávania sociálnych rozdielov tam, kde jednotlivec nemôže ovplyvniť svoje spoločenské a ekonomické postavenie.
Slovenská republika umožňuje, aby každý občan mohol mať aj vlastným pričinením lepšie sociálnoekonomické postavenie.
Slovenská republika dôsledne uplatňuje princíp zásluhovosti a výkonu, sociálna politika štátu sa riadi heslom „pracovať sa oplatí“.
Slovenská republika podporuje prirodzený prírastok domáceho obyvateľstva a trvalý pozitívny demografický vývoj.
Slovenská republika podporuje prirodzenú rodinu a jej podstatu – zväzok muža a ženy.
Slovenská republika podporuje aktívnu politiku zamestnanosti prostredníctvom individuálnej sebarealizácie občanov.
Slovenská republika vybuduje kvalitný a dostupný systém sociálnej a zdravotnej starostlivosti o seniorov.
4.1 Prijmeme stratégiu nového financovania sociálnej sféry
a posilníme postavenie štátnej sociálnej poisťovne vo vzťahu k dôchodkovému poisteniu.
4.2 Zriadime nový doplnkový penzijný systém zameraný na dlhodobú starostlivosť o bezvládnych a starších občanov.
4.3 Vytvoríme zamestnanecké penzijné pripoistenie ako súčasť dôchodkového doplnkového sporenia.
4.4 Zabezpečíme sociálnu ochranu a pomoc rodinám v núdzi,
najmä v tzv. jednorodičovských rodinách, podporou osamelých rodičov na trhu práce a zosúladením ich rodičovských a pracovných povinností.
4.5 Uskutočníme Národný program pre sociálnu oblasť, ktorého nosnými prvkami sú: zníženie medziregionálnej mobility za prácou formou podpory aktivít najmä vo vidieckych oblastiach a v menších mestách (aby ľudia nemuseli za prácou cestovať do Bratislavy, resp. ešte do vzdialenejších destinácií),
riešenie zamestnanosti mladých ľudí,
zriadenie podnikateľských inkubátorov pre začínajúcich podnikateľov finančným a materiálno-technickým zabezpečením,
podpora podnikania na vlastnej pôde,
zamestnávanie rodinných príslušníkov v mikro podnikoch - koncepčná pomoc malým farmárom
rozvoj služieb starostlivosti o seniorov v zariadeniach rodinného typu,
efektívna a spravodlivá podpora pre rodiny s deťmi so zdravotným postihnutím a osoby so zdravotným postihnutím prostredníctvom daňových úľav pre zamestnávateľov, ktorí zamestnávajú uvedené znevýhodnené skupiny občanov,
poskytovanie dávok pre dlhodobo nezamestnaných podmienime prísnemu dodržiavaniu povinnej školskej dochádzky ich detí, prípadne výkonom verejnoprospešných prác v tzv. verejnoprospešných podnikoch, ktoré zriadi samospráva.
ZABEZPEČÍME ZDRAVOTNÚ STAROSTLIVOSŤ PROSTREDNÍCTVOM JEDNEJ ŠTÁTNEJ ZDRAVOTNEJ POISŤOVNE
ZABEZPEČÍME ABY BOL V KAŽDEJ SKUPINE MINIMÁLNE JEDEN LIEK BEZ DOPLATKU
ZAVEDIEMEDO PRAXE ELEKTRONICKÚ KARTU POISTENCA A ELEKTRONICKÚDOKUMENTÁCIU PACIENTA
5. Volebný program pre Zdravý štát
Slovenská republika vychádza z poznania, že zdravie človeka je základným predpokladom pre jeho šťastný život a zdravá populácia je hybnou silou zdravého štátu.
Slovenská republika garantuje poskytovanie zdravotnej starostlivosti na základe verejného zdravotného poistenia pre všetkých svojich občanov.
Slovenská republika nad rámec garantovanej zdravotnej starostlivosti vytvára predpoklady pre zvýšenie dostupnosti kvalitného poskytovania zdravotnej starostlivosti prostredníctvom viaczdrojového financovania.
Slovenská republika zabezpečuje dostupnú zdravotnú starostlivosť prostredníctvom len jednej štátnej zdravotnej poisťovne, ktorá je verejnoprávnou inštitúciou bez možnosti vytvárania zisku.
Slovenská republika bojuje proti všetkým druhom závislostí, ktoré poškodzujú zdravie jej obyvateľov.
Slovenská republika podporuje a propaguje zdravý životný štýl, životosprávu a všestranný rozvoj telesnej kultúry občanov ako prevenciu pred chorobnosťou.
Slovenská republika systematicky podporuje rozvoj amatérskeho, výkonnostného a profesionálneho športu ako predpokladu zdravej a kultúrnej spoločnosti.
5.1 Prijmeme zákon, aby všeobecne dostupnú zdravotnú starostlivosť zabezpečovala len jedna zdravotná poisťovňa ako verejnoprávna inštitúcia bez možnosti vytvárania zisku.
Peniaze, ktoré občan a štát zaplatia, sa musia vrátiť späť do zdravotného systému.
5.2 Vytvoríme podmienky pre vznik pripoistenia zdravotného rizika, aby sa nezneužíval princíp solidarity v zdravotníctve časťou obyvateľstva buď vedomým sebapoškodzovaním, alebo nerešpektovaním liečby (napr. užívatelia drog, adrenalínové športy a podobne).
5.3 Presadíme, aby za cenotvorbu výkonov, ktoré sú platené zo zdravotného poistenia, bolo zodpovedné výhradne ministerstvo zdravotníctva – ceny musia vychádzať z reálnych nákladov.
5.4 Rozšírime tzv. Rezidentský program pre absolventov lekárskych fakúlt, aby mladí lekári mohli získať špecializácie v potrebných odboroch a zabezpečiť generačnú obmenu na jednotlivých ambulanciách špecializovanej zdravotnej starostlivosti.
5.5 Prijmeme zákon, ktorý určí stabilnú sieť zdravotníckych zariadení, hierarchicky usporiada zdravotnú starostlivosť, urobí kategorizáciu nemocníc s jasnou definíciou pracovísk v danom type nemocnice a určí spádové územia nemocníc v rámci štátu.
5.6 Zabezpečíme, aby bol v rámci liekovej politiky v každej skupine minimálne jeden liek bez doplatku, teda úplne zaplatený zdravotnou poisťovňou.
5.7 Uvedieme do praxe systém elektronického zdravotníctva, známy ako e-Health, súčasťou ktorého je najmä elektronická karta poistenca a elektronická dokumentácia pacienta.
5.8 Zlepšíme podmienky pre zdravú výživu obyvateľstva, najmä prísnou kontrolou dovážaných potravín,
zvýšením povedomia obyvateľov o potrebe zdravého životného štýlu a zdravom životnom a pracovnom prostredí.
5.9 Postavíme štátnu Univerzitnú Nemocnicu v Bratislave ako liečebné a diagnostické, a súčasne aj výučbové centrum pre postgraduálne zariadenie slovenskej medicíny.
ZLEPŠÍMESPOLOČENSKÉ POSTAVENIE A KREDIT UČITEĽOV A ŠKOLSKÝCHZAMESTNANCOV
ZAVEDIEMEJEDNODUCHÝ A SPRAVODLIVÝ SYSTÉM FINANCOVANIA ŠKOLSTVA
PODPORÍME ŠPIČKOVÚ UNIVERZITNÚ VEDU A APLIKOVANÝ VÝSKUM
ZABEZPEČÍMEPODPORU ŠPORTU ZDANENÍM NADNÁRODNÝCH MONOPOLOV
6. Volebný program pre Vzdelaný štát
Slovenská republika vychádza zo skutočnosti, že len vzdelaný človek je základom existencie a prosperity štátu, pretože rozmýšľa kriticky a racionálne.
Je teda prirodzenou súčasťou a zároveň oponentom spoločenských procesov.
Slovenská republika zabezpečuje dostupnosť kvalitného vzdelávania pre každého obyvateľa.
Slovenská republika si ctí postavenie pedagóga a uskutočňuje všetky kroky pre navrátenie a udržanie spoločenského kreditu učiteľského stavu.
Slovenská republika kladie osobitný dôraz na kvalitnú výuku a dobré osvojenie si štátneho jazyka.
Slovenská republika zabezpečuje svoju primárnu povinnosť v oblasti vzdelávania prostredníctvom predškolských zariadení a základného školstva.
Slovenská republika podporuje uplatnenie sa občanov v praxi prostredníctvom využiteľnosti stredoškolského odborného vzdelania.
Slovenská republika v princípe garantuje bezplatnosť štátneho školstva až do úrovne vysokoškolského vzdelania.
Slovenská republika vytvára základy sociálneho, ekonomického a kultúrneho života aj prostredníctvom podpory vzdelávania, investícií do vedy, výskumu a inovácií.
Slovenská republika systematicky buduje svoje vedecké a výskumné kapacity a trvalo podporuje rozvoj vedy a výskumu a rozvoj vedomostnej a informačnej spoločnosti.
6.1 Zavedieme jednoduchý a spravodlivý systém financovania škôl na základe ich kvality a vytvoríme efektívnu školskú sieť .
6.2 Vytvoríme spravodlivý systém hodnotenia kvality základných a stredných škôl, nielen cez merania schopností žiakov, ale aj na základe ďalších kritérií ako kvalita pedagogického zboru, kvalita školských a mimoškolských aktivít, úspešnosť absolventov, prepojenie vzdelávania s praxou a pod.
6.3 Zameriame sa na zvýšenie gramotnosti žiakov a študentov, najmä čitateľskej, matematickej, prírodovednej gramotnosti a ďalších sociálno-komunikačných zručností žiakov a študentov.
6.4 Preveríme kreditový systém kontinuálneho vzdelávania a upravíme ho na základe diskusie s pedagógmi a v spolupráci s vysokými školami a najnovšími výsledkami pedagogického výskumu.
6.5 Zavedieme povinnú školskú dochádzku do osemnásteho roku života s nutnosťou ukončenia vzdelania minimálne výučným listom.
6.6 Zvýšime spoločenské postavenie učiteľov, a to ako na morálnej, tak aj na finančnej úrovni.
6.7 Zlepšíme kvalitu diagnostiky, zvýšime podporu špeciálnych pedagógov a psychológov v oblasti špeciálneho školstva, zabezpečíme bezbariérové špeciálne školy.
6.8 Posilníme výchovu žiakov a študentov k vlastenectvu, národnej hrdosti a ochrane slovenskej národnej kultúry;
zabezpečíme školský program na celoročné spoznávanie slovenských pamätihodností a osobností slovenského života.
6.9 Posilníme výchovu žiakov a študentov k zdravému životnému štýlu, úcte k ľudskému zdraviu a životu, ochrane životného prostredia, a to prostredníctvom telesnej, etickej, náboženskej a environmentálnej výchovy.
6.10 Poskytneme primeranú výchovu a vzdelávanie žiakom a študentom národnostných menšín v ich materinskom jazyku, pričom v týchto školách sa bude klásť dôraz aj na výborné ovládanie slovenského jazyka.
6.11 Podporíme vznik a rozvoj učebných odborov v tradičných remeslách;
rozšírime ponuku odborov aj o typicky regionálne remeselné odbory.
6.12 Zvýšime kvalitu vzdelávania na vysokých školách a prednostne podporíme vysoké školy, na ktorých sa dosahujú špičkové výsledky vo vede a v aplikovanom výskume.
Zrušíme vysoké školy s nedostatočnou úrovňou vedy a výskumu a kvalitou absolventov, ktorí sa nevedia uplatniť na trhu práce.
6.13 Zabezpečíme spravodlivé financovanie vysokých škôl na základe ich kvality v zmysle komplexnej akreditácie a uplatnenia sa absolventov v praxi.
6.14 Zabezpečíme systémovú a dlhodobú podporu športu, a to masového, výkonnostného aj profesionálneho.
Vytvoríme prostredie, v ktorom bude šport vnímaný ako spoločensky prospešná činnosť, ktorá zvyšuje kvalitu života každého obyvateľa Slovenska.
6.15 Rozšírime pôsobnosť zákona o športe tým, že:
každá nadnárodná spoločnosť podnikajúca na Slovensku bude povinná odvádzať 3% zo zisku na slovenský šport (resp. vedu, kultúru),
štátna lotériová spoločnosť TIPOS bude povinná odvádzať 50% zo zisku do slovenského športu,
investor bude pri investičnej výstavbe povinný plnohodnotne nahradiť zaniknuté športovisko novým.
ZAVEDIEME CENTRÁLNY VÝBER VŠETKÝCH DANÍ, ODVODOV A CIEL
ZAVEDIEME JEDNOROČNÉ ZÚČTOVANIE VŠETKÝCH PRÍJMOV DAŇOVNÍKA
ZNÍŽIME DAŇ Z PRÍJMOV FYZICKÝCH A PRÁVNICKÝCH OSÔB NA ÚROVEŇ 19%
ZNÍŽIME DPH NA 10% PRE SLUŽBY V CESTOVNOM RUCHU A DOMÁCE POTRAVINY Z DVORA
PRIJMEME ZÁKON O ZDANENÍ MONOPOLOV A BÁNK,
ZÁKON O POTRAVINOVEJ SEBESTAČNOSTI
ZAVEDIEME OSOBITNÚ DAŇ Z OBRATU PRE OBCHODNÉ REŤAZCE
PRIJMEME ÚSTAVNÝ ZÁKON NA OCHRANU STRATEGICKÝCH SPOLOČNOSTÍ
7. Volebný program pre Ekonomicky zdravý a efektívny štát
Slovenská republika zabezpečuje svoje sociálne funkcie a verejné služby efektívne a hospodárne.
Zároveň rozvíja podnikateľské prostredie a predpoklady pre budúci udržateľný makroekonomický rast.
Slovenská republika je povinná podporovať všetky funkcie štátu v súčasnosti a zároveň ich neohroziť v budúcom období a to najmä zodpovednou rozpočtovou politikou a trvalým vytváraním osobitných rezerv pre budúce generácie.
Slovenská republika vytvára systémové podmienky pre zdravú štruktúru svojho hospodárstva;
najmä v oblasti vzdelanostnej ekonomiky,
významných investícií,
priemyselnej výroby
a trvalého zlepšovania podnikateľského prostredia.
Slovenská republika vytvára stabilné a štandardné podmienky na rozvoj malého a stredného podnikania odstraňovaním prekážok a zvyšovaním pozitívnej motivácie s cieľom podnikať a pracovať na Slovensku.
Slovenská republika podporuje domáce tradične prosperujúce sektory hospodárstva a
zároveň trvalo vytvára podmienky na rozvoj hospodárskych oblastí, pre ktoré sú na Slovensku zdroje a prirodzené podmienky.
Slovenská republika chráni národné ekonomické záujmy Slovenska v súlade s princípmi voľného trhu služieb, voľného pohybu pracovnej sily a kapitálu.
Slovenská republika osobitne zabezpečuje rozhodujúci vplyv v strategických podnikoch štátu a infraštruktúre Slovenska.
Slovenská republika trvalo udržuje bezpečný a rozhodujúci podiel domácej poľnohospodárskej a potravinárskej produkcie.
Slovenská republika obmedzuje neúmerný vplyv a zasahovanie súkromných korporácií do života spoločnosti a
zabraňuje prerastaniu štátnych a súkromných inštitúcií v jeden celok.
Slovenská republika si ctí každého poctivého zamestnanca, štátneho a verejného zamestnanca, podnikateľa, či investora.
Vytvára predpoklady pre spravodlivý systém solidarity a individuálnej zásluhovosti.
Slovenská republika zaslúžený úspech netrestá, ale podporuje.
7.1 Skonsolidujeme verejné financie –
základným východiskom finančnej politiky SNS v rámci správy štátneho rozpočtu je dlhodobá udržateľnosť verejných financií a napĺňanie našich základných cieľov v tejto oblasti:  krátkodobého cieľa, ktorým je vyrovnané rozpočtové hospodárenie
a dlhodobého cieľa, ktorým je prebytkové rozpočtové hospodárenie štátu a následné znižovanie štátneho dlhu.
7.2 Zavedieme centrálny výber daní, odvodov a ciel, čím podporíme efektívnejšiu správu verejných zdrojov a to prostredníctvom konsolidačných procesov a zníženia administratívnych nákladov.
Začneme tlmiť prehlbujúce sa nehospodárne nakladanie s verejnými zdrojmi a to dôsledným zavedením centrálneho automatizovaného informačného systému v oblasti výberu daní, ciel, odvodov a to na úrovni finančnej správy, ale aj sociálnej poisťovne.
Zásadným znížením subjektívneho vyhodnocovania daňových povinností a práv limitujeme daňové úniky a daňovú trestnú činnosť, osobitne v oblasti DPH, tzv. „DPH mafia“, ktorá za asistencie „kompetentných“ pripravuje Slovenskú republiku o stovky miliónov EUR ročne.
7.3 Zároveň zavedieme 1-ročné zúčtovanie všetkých príjmov daňovníka.
7.4 Garantujeme podstatné zmeny v daňovej a odvodovej politike, v dôchodkovom systéme, na trhu práce, ktoré vylepšia podnikateľské prostredie
a vytvoria podmienky pre spravodlivejšie prerozdeľovanie hodnôt, ktoré sú vytvorené účasníkmi trhu na Slovensku.
Občania, živnostníci, malé i stredné firmy na strane jednej a globálne monopoly, banky, oligarchovia na strane druhej.
V SNS nepochybujeme, na ktorej strane by mal stáť štát so svojím verejným rozpočtom.
7.5 Znížime dane z príjmov fyzických a právnických osôb na úroveň 19%.
7.6 Znížime sadzbu DPH na úroveň 10% pre všetky slovenské potravinárske výrobky z dvora a na služby v cestovnom ruchu a kúpeľníctve.
7.7 Znížime sadzbu tzv. zrážkovej dane na 20%.
7.8 Uvoľníme platby v hotovosti na úroveň 10.000 EUR.
7.9 Zrušíme nespravodlivé, demotivačné a nezmyselné daňové opatrenia:
zrušíme daňové licencie,
zrušíme povinnosť odberateľa platiť DPH za dodávateľa, ktorý ju nezaplatil,
zrušíme povinnosť platby, zábezpeky pri registrácii platcu DPH, samozrejme okrem daňových neplatičov,
zrušíme superodpočítateľné položky,
zrušíme zdravotné odvody z dividend,
zrušíme povinné minimálne odvody pre živnostníkov,
zrušíme živnostníkom, malým a stredným podnikateľom povinnosti, ako program vlastnej činnosti, povinné preškoľovanie vodičov, pracovnú zdravotnú službu, organizačný poriadok, povinnosť viesť správy registrácií a množstvo ďalších nezmyselných opatrení a povinností, ktoré byrokratizujú a likvidujú zdravé podnikateľské prostredie.
7.10 Prijmeme zákon o zdanení monopolov a bánk a zavedieme osobitné zdanenie do výšky minimálne 6%, lebo predovšetkým banky a telekomunikačné spoločnosti dlhodobo zneužívajú svoje dominantné postavenie na trhu v neprospech svojich klientov, čiže občanov, malých i stredných podnikateľov a živnostníkov.
7.11 Zavedieme osobitnú daň z obratu obchodných reťazcov minimálne 6%.
7.12 Prijmeme ústavný zákon o ochrane strategických podnikov, ktorým je daná povinnosť vlády odkúpiť, spravovať a rozvíjať majetkové účasti v strategických podnikoch tak, aby štát nad nimi už nikdy nestratil kontrolu.
Zároveň treba zákonom definovať strategické podniky a striktne zakázať akejkoľvek vláde nakladať s majetkovými právami v strategických podnikoch tak, aby stratila nad nimi majoritnú kontrolu (osobitne zamerané na energetiku, plynárenstvo, petrochemický priemysel, telekomunikácie).
Týmto zákonom definitívne určíme hranicu medzi dlhodobým národohospodárskym záujmom všetkých občanov Slovenska a individuálnymi či úzkoskupinovými záujmami, ktoré sa realizujú v rámci súkromného sektora.
7.13 Poskytneme investičné stimuly len tým podnikateľským subjektom, ktoré si pravidelne plnia daňové a odvodové povinnosti, prednostne vždy firmám so slovenskou vlastníckou štruktúrou.
7.14 Vypracujeme nový dopravný model Slovenska s cieľom definovať alokáciu dopravnej záťaže a vzájomnej interakcie medzi diaľničnú, cestnú, železničnú, kombinovanú, leteckú a vodnú dopravu.
Navrhneme systém optimalizácie integrovanej regionálnej, prímestskej a mestskej dopravy a systém alokácie verejných dopravných služieb.
Predefinujeme verejný záujem v oblasti dotovanej verejnej dopravy,
vypracujeme korektné pravidlá vo vzťahu k súkromnej sieti dopravcov a ich vzájomnej súťaživosti.
7.15 Zvýšime dĺžku diaľnic a rýchlostných ciest.
Prioritnými dopravnými stavbami sú diaľnica D1 v celej trase, diaľnica D3 v celej trase, diaľnice D4 v celej trase a vybrané úseky rýchlostných ciest R2, R3 a R4.
7.16 Zmodernizujeme železničnú trasu Bratislava – Košice, Bratislava – Kúty a Bratislava – Štúrovo na moderné vysokorýchlostné trate.
Do prepravy tovarov zapojíme vo vyššej miere železničnú dopravnú sieť a lodnú riečnu dopravu.
7.17 Opravíme a budeme pravidelne udržiavať cesty I. triedy – dopravné koridory európskeho a celoslovenského významu,
a cesty II. triedy – dopravné koridory celoslovenského významu.
7.18 Prijmeme nový stavebný zákon, ktorý bude systémovo regulovať stavebnú činnosť.
7.19 V oblasti reštrukturalizácií a konkurzných konaní presadíme podmienku minimálneho 60% uspkojenia veriteľov v časovom horizonte maximálne do 5 rokov.
7.20 Uskutočníme Národný program revitalizácie vidieka, ktorého nosnými prvkami sú:
využívanie nástrojov Spoločnej poľnohospodárskej politiky EÚ pre rozvoj všetkých typov poľnohospodárskej výroby,
zákaz prevodu vlastníctva pôdy cudzozemcom,
zjednodušenie legislatívy pri zamestnávaní sezónnych pracovníkov,
udržanie kultúrneho charakteru krajiny so vzťahom k prírode,
zvýšenie ochrany poľnohospodárskeho a lesného fondu,
prepojenie odborného školstva s praxou a podpora učebných odborov, ktorých je na trhu práce nedostatok,
rozvoj lesného hospodárstva a podpora domácich subjektov pôsobiacich v lesnom hospodárstve,
zrušenie dane z pozemkov, aby sa nadmerne nezaťažoval základný výrobný prostriedok na vidieku
7.21 Prijmeme zákon o potravinovej sebestačnosti Slovenska, ktorý bude nástrojom na zabezpečenie trvalého dominantného postavenia domácich výrobcov na slovenskom trhu.
7.22 Zakážeme dovoz a pestovanie všetkých geneticky upravovaných potravín na Slovensku, aby sme potvrdili svoju potravinovú sebestačnosť a ochránili zdravie slovenských občanov.
7.23 Prijmeme koncepciu regionálneho rozvoja, ktorá rešpektuje osobitosti a ekonomické predpoklady daného regiónu a vytvorí možnosti na vyrovnanie regionálnych rozdielov v rámci Slovenska.
7.24 Podporíme rozvoj cestovného ruchu ako významného odvetvia hospodárstva, pričom za jeho nosné aktivity považujeme kúpeľníctvo a agroturistiku.
PODPORÍME PROJEKTY ZABRAŇUJÚCE STRATÁM POVRCHOVEJ A PODZEMNEJ VODY
VYTVORÍME JEDNOTNÉ ZÚČTOVACIE CENTRUM PRE ODPADOVÉ HOSPODÁRSTVO
VYTVORÍME SYSTÉM ZÁLOHOVANIA JEDNORÁZOVÝCH NÁPOJOVÝCH OBALOV
ZABRÁNIME ĎALŠÍM PRIEMYSELNÝM A DEVELOPERSKÝM INVESTÍCIÁM NA ÚKOR BONITNÉHO PÔDNEHO A LESNÉHO FONDU
Volebný program pre Ekologický štát
Slovenská republika podporuje ochranu a obnovu životného prostredia nielen kvôli zachovaniu prírodného dedičstva, ale aj ako významnú investíciu s perspektívou zdravého vývoja súčasných aj budúcich generácií.
Slovenská republika nebude podliehať tlaku korporácií, ktorých záujmom je nekontrolovateľná ťažba prírodných zdrojov Slovenska,
ale ani zahraničným projektom, ktoré zneužívajú ekologické cítenie našich ľudí.
Našim vzorom je odkaz našich predkov, ktorí nám zanechali prírodné zdroje (najmä v predkomunistickom období) v oveľa lepšom stave, ako sú dnes.
Ich znalosti, schopnosti, vzťah k okolitému prostrediu a životný štýl v súlade a rovnováhe s prírodou nech je nám všetkým vzorom a inšpiráciou aj v 21. storočí.
8.1 Uchováme rozmanitosť našej prírody a funkčné ekosystémy;
zlepšíme ochranu chránených území.
8.2 Vytvoríme systém efektívneho využívania prírodného a nerastného bohatstva Slovenska, predovšetkým racionálnym využívaním podzemných a povrchových vôd a využitím potenciálu geotermálnej energie z geotermálnych prameňov.
8.3 Zabezpečíme, aby spravovanie vodohospodárskych systémov bolo výhradne v rukách štátu, resp. obcí.
8.4 Dokončíme systém protipovodňových opatrení v rizikových regiónoch zvýšenie ochrany poľnohospodárskeho a lesného fondu,
a podporíme opatrenia a projekty, ktoré zabraňujú úniku, ale aj stratám povrchovej a podzemnej vody z nášho územia.
8.5 Zlepšíme starostlivosť o lesy;
zastavíme nadmernú ťažbu a nekontrolovateľný vývoz kvalitnej drevnej suroviny.
8.6 Zlepšíme separovanie a recykláciu odpadov;
presadíme, aby obchodníci a výrobcovia vyhradených výrobkov platili všetky náklady spojené so spracovaním odpadov z takýchto výrobkov.
8.7 Vytvoríme jednotné zúčtovacie centrum pre odpadové hospodárstvo s centrálnym informačným systémom.
8.8 Vytvoríme systém nepriameho zálohovania jednorazových nápojových obalov – PET fliaš, hliníkových plechoviek a sklenených fliaš.
8.9 Zabránime ďalšiemu rozširovaniu výstavby fabrík a developerských projektov na úkor kvalitného lesného a pôdneho fondu.
Štátne stimuly pre investorov budú v prvej etape viazané iba na pôvodné industriálne areály, zastavané plochy, prioritne s ekologickou záťažou, ktoré sa po revitalizácii automaticky stanú súčasťou podmienok štátnej podpory.
ZABEZPEČÍME ZÁSADNÉ ZVÝŠENIE VYMOŽITEĽNOSTI PRÁVA DÔSLEDNÝM ODDELENÍM A VZÁJOMNOU KONTROLOU VÝKONNEJ, ZÁKONODÁRNEJ A SÚDNEJ MOCI – SYSTÉMOM BŔZD A PROTIVÁH
ZVÝŠIME DÔVERU OBČANOV V SÚDNU MOC ZAVEDENÍM OSOBNEJ ZODPOVEDNOSTI ZA VÝKON FUNKCIE SUDCOV A PROKURÁTOROV
PRIJMEME ZÁKON O MAJETKOVÝCH PRIZNANIACH
PRIJMEME NOVÝ ZÁKON O SCHRÁNKOVÝCH SPOLOČNOSTIACH A ZAVEDIEME CENTRÁLNY REGISTER UŽÍVATEĽOV KONEČNÝCH VÝHOD
PRIJMEME NOVÝ ZÁKON O VEREJNOM OBSTARÁVANÍ
9. Volebný program pre Právny štát
Slovenská republika je zodpovedná za stabilitu právneho poriadku.
Slovenská republika je zodpovedná za kvalitné výstupy a lojalitu zákonodarnej, výkonnej a súdnej moci.
Slovenská republika zvýši kvalitu procesu tvorby slovenského práva, sprehľadní a zjednoduší právne normy.
Slovenská republika vytvorí a bude systematicky zdokonaľovať právny rámec na motiváciu čestného a zákonného konania efektívnym potieraním korupcie.
Slovenská republika zabezpečí profesionálne, funkčné a nezávislé súdnictvo, ako základný predpoklad fungovania právneho štátu.
Slovenská republika pomáha a ochraňuje občanov v krízových životných situáciách.
Slovenská republika zabezpečí profesionalitu a autoritu orgánov ochrany právneho poriadku.
9.1 Zlepšíme vymožiteľnosť práva dôsledným uplatnením nových procesných kódexov v praxi – Civilný sporový poriadok (z.č. 160/2015 Z.z.), Civilný mimosporový poriadok (z.č. 161/2015 Z.z.) a Správny súdny poriadok (z.č. 162/2015 Z.z.).
9.2 Dokončíme proces rekodifikácie občianskeho práva;
v súvislosti s prijatou novou úpravou občianskeho procesného práva je potrebné dokončiť reformu prijatím nového znenia občianskeho zákonníka ako hmotno-právneho kódexu.
9.3 Zvýšime vážnosť súdov a prokuratúry:
transparentným výberovým konaním na funkciu sudcu a prokurátora,
výberom vhodných sídel súdov a prokuratúry,
zodpovedajúcim materiálnym a technickým vybavením súdov a prokuratúry.
9.4 Zvýšime nároky na občiansku bezúhonnosť a etické správanie sa sudcov na pracovisku i v súkromnom živote,
zvýšime informovanosť o činnosti súdov.
9.5 Zabezpečíme rotáciu súdnych funkcionárov a funkcionárov prokuratúry maximálne po dvoch po sebe nasledujúcich volebných obdobiach.
9.6 Zabezpečíme lepšie procesné postavenie a väčšiu ochranu práv poškodeného v trestnom konaní.
9.7 Zabezpečíme osobnú zodpovednosť za výkon funkcie sudcu, prokurátora a príslušníka bezpečnostných zložiek (spravodajské služby, Policajný zbor Slovenskej republiky) z hľadiska občianskeho a trestného práva
.9.8 Prijmeme zákon o majetkových priznaniach ako základné východisko nielen deklarovaného, ale aj reálneho úsilia v boji s korupciou.
9.9 Prijmeme zákon o osobitnom režime schránkových spoločností v štátoch s osobitným daňovým režimom (tzv. daňové raje) a firmám z nejasnou vlastníckou štruktúrou.
Tieto firmy budú mať zákaz čerpať verejné zdroje na Slovensku a zároveň zavedieme centrálny register užívateľov konečných výhod a osôb oprávnených konať za tieto subjekty.
9.10 Zjednodušíme zákon o verejnom obstarávaní, pripravíme systémové zmeny na efektívne a transparentné verejné obstarávanie.
Presadíme, aby rovnakú váhu pri výberových kritériách okrem ceny, mali aj garancie, kvalita a čas v dodávateľsko-odberateľskom vzťahu.
ZABEZPEČÍME OCHRANU OBČANOV SLOVENSKEJ REPUBLIKY PRED MASOVOU A NEKONTROLOVATEĽNOU INVÁZIOU NELEGÁLNYCH EKONOMICKÝCH MIGRANTOV
ZABEZPEČÍME PLNÚ OBRANYSCHOPNOSŤ SLOVENSKEJ REPUBLIKY PROSTREDNÍCTVOM PRIJATIA NOVEJ OBRANNEJ KONCEPCIE
PODPORÍME REVITALIZÁCIU SLOVENSKÉHO OBRANNÉHO PRIEMYSLU
10. Volebný program pre Bezpečný štát
Slovenská republika sa stará o bezpečnosť slovenských občanov doma a v zahraničí.
Slovenská republika trvalo disponuje funkčnými a akcieschopnými profesionálnymi ozbrojenými silami.
Pre potreby svojej bezpečnosti môže vytvárať ďalšie ozbrojené zložky na báze občianskej dobrovoľnosti.
Slovenská republika zabezpečuje profesionálnu ochranu svojich strategických záujmov,
ako aj ochranu životov, zdravia a majetku svojich občanov.
Bezpečnostné zložky Slovenskej republiky sú riadené a kontrolované legitímnou civilnou mocou, aby sa zabránilo zneužitiu silových zložiek v politickom súboji.
10.1 Zabezpečíme plnú obranyschopnosť Slovenskej republiky.
Prijmeme novú koncepciu obrany štátu, ktorá vychádza z princípu jednotného bezpečnostného systému v štáte.
10.2 Zabezpečíme, aby príslušníci profesionálnej armády boli riadne vycvičení, vyzbrojení a vystrojení a súčasne aby boli k dispozícií vycvičené zálohy podľa potreby a v dostatočnom množstve.
10.3 Zvýšime veľmi nízky početný stav vojakov ozbrojených síl.
Rozšírime a zatraktívnime možnosť dobrovoľnej vojenskej služby.
Príslušníci DVS budú mať prednostné právo uchádzať sa o zamestnanie v bezpečnostných zložkách štátu, budú mať špeciálne daňové a odvodové bonusy.
DVS bude tvoriť aktívnu zálohu pre ozbrojené sily a môže byť nasadzovaná aj na riešenie krízových situácií civilného charakteru.
10.4 Podporíme revitalizáciu slovenského obranného priemyslu s dôrazom na prednostnú modernizáciu a funkčnosť výzbroje ozbrojených síl.
10.5 Zavedieme brannú výchovu do školských osnov, aby si mladá generácia vedela poradiť v krízových situáciách.
10.6 Podporíme rozvoj vojenského vysokého školstva s ohľadom na potreby vedomostí o modernom štýle vedenia vojny (terorizmus, kybernetické útoky).
10.7 Zabezpečíme dôslednú ochranu vonkajších hraníc Slovenskej republiky a budeme spolupracovať pri nepretržitej ochrane Schengenského priestoru.
10.8 Vytvoríme špeciálnu zložku v rámci bezpečnostných síl na odhaľovanie a potláčanie medzinárodného extrémizmu a terorizmu, ktorá bude pod civilnou kontrolou mimo silových rezortov.
10.9 Zmeníme nelegálny prechod vonkajších hraníc schengenského priestoru z priestupku na trestný čin.
10.10 Zvýšime trestné sadzby voči organizovaným zločineckým skupinám, ale aj jednotlivcom, tzv. prevádzačom.
PRIJMEME ZÁKON NA ZABRÁNENIE VÝVOZU KULTÚRNYCH PAMIATOK A ARTEFAKTOV DO ZAHRANIČIA
ZRIADIME FOND NA OCHRANU KULTÚRNEHO ODKAZU
ZABEZPEČÍME ZMENU ZÁKONA PRI REGISTRÁCII NOVÝCH CIRKVÍ
PRIJMEME ZÁKON O ZAMEDZENÍ NOSENIA BURKY, VÝSTAVBY MINARETOV A MEŠÍT
11. Volebný program pre Kultúrny štát
Slovenská republika chráni a zveľaďuje dedičstvo svojich predkov.
Slovenská republika dôsledne chráni a rozvíja slovenský jazyk ako základný pilier slovenského národa.
Slovenská republika podporuje rozvoj slobodnej tvorby a kritického myslenia predovšetkým prostredníctvom verejnoprávnych a nových médií.
Slovenská republika systematicky podporuje pôvodnú slovenskú kultúru (ľudové umenie, literatúru, výtvarné umenie, dramatické umenie, hudobné umenie, pohybové umenie a audiovizuálne umenie.)
Slovenská republika považuje za kľúčové efektívne prepojenie tradičných kultúrnych hodnôt s modernými prístupmi využívajúcimi pozitíva tvorivého priemyslu v prospech národnej kultúry.
Slovenská republika vytvára efektívne podmienky na ochranu a revitalizáciu kultúrnych pamiatok.
Slovenská republika systematicky podporuje a rozvíja kultúrny ráz krajiny a jej citlivé pretváranie človekom ako významný aspekt kvality života.
Slovenská republika vytvára podmienky na rozvoj kultúry národnostných menšín a podporuje kultúrnu rozmanitosť štátu a jeho obyvateľov.
11.1 Sme presvedčení, že od kvality kultúry sa priamo odvíja kvalita života občanov našej vlasti.
11.2 Budeme presadzovať, aby sa prostriedky určené na národnú kultúru spotrebovali primárne na pôvodnú slovenskú tvorbu, na podporu originálnej slovenskej národnej kultúry vo všetkých jej formách a rozmanitosti.
11.3 Budeme dôsledne chrániť naše cyrilo-metodské dedičstvo a odkaz Veľkej Moravy a tak zabránime neprirodzenej zmene kultúrneho, náboženského, etnického a jazykového charakteru nášho štátu.
Zabezpečíme, aby sa vo verejnom priestore obnovila vážnosť slovenského jazyka lo k jeho zámernej degradácii v masovokomunikačných prostriedkoch, v reklame
Budeme požadovať dôsledné dodržiavanie jazykového zákona. a a nedochádzana internete.
11.4 Zavedieme prísnu legislatívu zabraňujúcu vývozu kultúrnych pamiatok do zahraničia a
súčasne zriadime Fond na ochranu kultúrneho odkazu významných predstaviteľov kultúry, vedy a spoločenského života.
11.5 Zabezpečíme, aby sa verejnoprávne médiá stali skutočnými národnými kultúrnymi inštitúciami, v ktorých národná kultúra, aktívna tvorba národného a historického vedomia občanov bude integrálnou súčasťou vysielania.
Budeme podporovať a rozvíjať pluralitu mediálneho prostredia, ale súčasne dohliadať na to, aby sa vytvoril právny rámec ochraňujúci občana pred zneužitím jeho integrity médiami.
11.6 Vytvoríme novú koncepciu fungovania knižníc a múzeí a urobíme z nich moderný nástroj podpory vzdelanosti a kultúrnosti obyvateľov našej vlasti.
11.7 Zlepšíme starostlivosť o kultúrne pamiatky a budeme venovať systematickú pozornosť tvorbe krajiny ako významnému faktoru, ktorý ovplyvňuje kultúrny ráz Slovenska.
Zabezpečíme, aby sa výchova ku kultúrnosti stala integrálnou súčasťou výchovnovzdelávacieho procesu.
V spolupráci s MŠ vypracujeme systém, prostredníctvom ktorého sa žiaci a študenti budú zoznamovať s pokladmi hmotnej a nehmotnej kultúry, históriou a krajinou.
11.8 Budeme podporovať aktivity jednotlivcov, spolkov, miest a obcí pri ochrane pamiatok s cieľom ich zachovania pre budúce generácie, ako aj prezentáciu v aktívnom cestovnom ruchu.
11.9 Zabezpečíme, aby sa Ústav pamäti národa stal skutočnou vedecko-výskumnou inštitúciou, objektívne mapujúcou svetlé, ale i odvrátené strany našej histórie.
11.10 Podporíme Maticu slovenskú v jej úsilí o organizovanie vlasteneckých podujatí na celom území našej vlasti a jej snahe o hľadanie a uchovávanie duchovného kultúrneho odkazu.
11.11 Vytvoríme podmienky na prepojenie tradičných kultúrnych hodnôt s modernými postupmi kreatívneho priemyslu ako nástroja prierezovo stimulujúceho rozvoj viacerých odvetví.
11.12 Zabezpečíme, aby sa v oblasti cirkevnej politiky dôsledne dbalo o to, aby len štátom uznávané cirkvi mohli využívať podporu štátu.
Pri registrovaní nových cirkví budeme zohľadňovať nielen počet veriacich, ale aj ich štátnu príslušnosť k Slovenskej republike.
Zabezpečíme, aby sa príslušnosť k cirkvi, náboženskej skupine alebo spoločnosti, etno-kultúrnej skupine nesmela prejavovať symbolmi, ktoré by na verejnosti zahaľovali tvár jej príslušníka.
11.13 Zabezpečíme, aby sa agenda kultúry národnostných menšín vrátila späť do kompetencie MK SR, kam logicky patrí.
PODPORÍME NAJVYŠŠOU HODNOTOU SLOVENSKEJ ZAHRANIČNEJ POLITIKY JE MIER!
INICIUJEME A PODPORÍME DÔSLEDNÚ REFORMU EURÓPSKEJ ÚNIE
PODPORÍME DOBRÉ A PARTNERSKÉ SUSEDSKÉ VZŤAHY, NAJMÄ NA PLATFORME V4
PODPORÍME ROZVOJ MYŠLIENKY PARTNERSKEJ SLOVANSKEJ VZÁJOMNOSTI
ZMENÍME ZAHRANIČNÉ MISIE NA AKTÍVNYCH ZÁSTUPCOV PREDOVŠETKÝM SLOVENSKÝCH HOSPODÁRSKYCH A KULTÚRNYCH ZÁUJMOV
12. Volebný program pre Štát a Zahraničnú politiku
Trvalou a najvyššou hodnotou slovenskej zahraničnej politiky je mier.
Slovenská republika vykonáva svoju zahraničnú politiku v súlade s národnými a štátnymi záujmami s prihliadnutím na hodnotové, bezpečnostné a hospodárske priority.
Slovenská republika je geograficky malý štát, malá, ale enormne otvorená ekonomika.
Z toho vyplýva, že zahraničná politika by mala strategicky vyhodnotiť pozíciu Slovenskej republiky – či sa má krajina snažiť predovšetkým o priemernú politickú pozíciu vo svetovej politike alebo o silný ekonomický vplyv v globálnom hospodárskom prostredí (ako napr. Singapur, Luxembursko a pod.).
Slovenská republika nemá žiadne územné nároky voči iným štátom a rešpektuje medzinárodné záväzky, ktoré nie sú v rozpore s národnoštátnymi záujmami a záujmami jej občanov.
Slovenská republika uznáva princíp medzinárodnej spolupráce a rešpektovania práva v medzinárodných vzťahoch.
Slovenská republika vyhodnocuje svoju účasť v nadnárodných štruktúrach podľa hodnotových princípov uvedených v tomto dokumente, ako aj z pohľadu výhodnosti pre štát a jeho občanov.
12.1 Zasadíme sa o najvyššiu hodnotu slovenskej zahraničnej politiky, ktorou je mier.
12.2 Iniciujeme a podporíme všetky politické sily a štandardné procesy doma i v zahraničí, ktoré budú viesť k dôslednej reforme Európskej únie s cieľom menej byrokracie, viac spravodlivosti a kompetencií pre členov Európskej únie – národné štáty.
12.3 Rešpektujeme medzinárodné právo a medzinárodné záväzky Slovenskej republiky.
Pokiaľ však niektorý z týchto záväzkov poškodzuje národné alebo štátne záujmy Slovenskej republiky, podporíme všetkými dostupnými prostriedkami legálny zánik takéhoto záväzku, alebo nepristúpenie k takémuto záväzku zo strany Slovenskej republiky.
12.4 Podporíme rozvoj dobrých susedských vzťahov, najmä na platforme zoskupenia štátov Vyšehrádskej štvorky – V4.
12.5 Budeme aktívni v oblasti ekonomickej diplomacie v prospech rozvoja vzájomného obchodu medzi Slovenskom a najmä štátmi V4, členskými štátmi Európskej únie, OECD, BRICS a Euroázijskej únie.
12.6 Zabezpečíme suverénne medzinárodné postavenie Slovenska ako predsedníckeho štátu Európskej únie v roku 2016:
riešením príčin utečeneckej krízy,
otvorením problematiky multikulturalizmu a jeho zhubnom vplyve na národné spoločenstvá starého kontinentu,
dôsledným uplatňovaním princípov schengenského priestoru ako predpokladu zachovania a rozvoja voľného pohybu osôb, tovarov a služieb v rámci Európy,
• otvorením Lisabonskej zmluvy v otázkach opätovného získania vitálne dôležitých národných kompetencií členských štátov z byrokratického zovretia Bruselu,
• otvorením reformy inštitúcií Európskej únie,
dôsledným uplatňovaním pravidiel Eurozóny ako stabilizačného faktoru jednotnej európskej meny.
12.7 Vytvoríme a stabilizujeme sieť dvojstranných a mnohostranných partnerstiev s politicky a kultúrne blízkymi štátmi, ktoré umožnia Slovensku rozvoj bezpečnostných, ekonomických, kultúrnych a spoločenských väzieb so spriatelenými štátmi.
12.8 Podporíme rozvoj myšlienky slovanskej vzájomnosti a vytvoríme jednotnú platformu na rozvoj mnohostranných vzťahov medzi slovanskými štátmi.
Slovensko môže zohrať úlohu iniciátora a koordinátora perspektívnej a prospešnej spolupráce štátov slovanských národov.
12.9 Postaráme sa o kvalitné konzulárne služby, aby boli chránené záujmy slovenských občanov a národných komunít Slovákov žijúcich v zahraničí .
12.10 Zabezpečíme, aby naše zahraničné misie plnili v prvom rade úlohy zástupcu hospodárskych podnikateľských, ale aj kultúrnych záujmov Slovenska.
