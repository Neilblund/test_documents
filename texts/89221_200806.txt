Почитувани граѓани на Македонија
Македонија е земја која ги има сите предуспови да го направи својот голем исчекор денес.
Само мал напор е потребен да станеме членка на НАТО
и на Европската унија.
Само мал чекор е потребен да ги оставиме неизвесностите и несигурноста зад нас и да тргнеме напред рамо до рамо со најнапредните, најслободните и најуспешните.
Само мал чекор е потребен да станеме дел од европскиот простор, без граници и пасоши во кој слободно ќе можиме да се движиме и работиме.
Македонија тоа го заслужува.
Европа ја цени нашата борба за мир и слобода,
нашиот дух на толеранција и солидарност,
нашата чесност и работливост,
нашиот придонес кон културните вредности на европското семјество на народите.
Таа ја цени и нашата воздржаност од провокации кон соседите,
нашата трпеливост, но и нашата упорност во остварувањето на критериумите за членство,
нашата отвореност и искреност во разговорите
и нашата желба да придонесуваме за општиот мир, прогрес и стабилност во регионот и во Европа.
Тоа беше причината што во време на владата на СДСМ Македонија го доби статусот кандидат член за Европската унија.
Тоа бете причината за изјавите дека сакаат да не видат најбргу што е можно да станеме членка на НАТО.
Македонија ја донесовме до прагот од влезот во семјството на најбезбедните и семејството на најбогатите држави во светот.
Тоа е семејство кое ќе ни помогне многу побргу и полесно да се справуваме и со невработеноста, и со сиромаштијата, и со сите прашања кои денес најмногу ги измачуваат граѓаните.
Тоа е семејство во кое ќе бидиме слободни меѓу слободните, еднакви меѓу еднаквите.
Тоа е семејство во кое најдобро ќе го зачуваме и промовираме нашиот македонски идентитет и идентитетот на сите етнички заедници што живеат во Македонија, и во кое ќе бидеме горди да кажеме дека сме од Македонија.
Не постојат големи и мали Македонци.
Секој Македонец е голем кога ја сака својата татковина, но не ги мрази останатите.
Секој Македонец е голем кога знае со ум, со знаење, со почитување на другите, и со толеранција да ги остварува своите вековни цели и идеали.
На тој начин тој и ја гради претставата за себе во светот.
Но во досегнувањето на овие цели, Македонија денес се соочува со голем проблем.
Имаме власт и премиер кои тврдат дека се со врзани раце, а не се во затвор.
Им пречел претседателот на државата чиј легитимитет го оспоруваат.
Ги кочела во се опозицијата - македонска.
Ете затоа тие откако се на власт, со секого се наводно подготвени да разговараат, но не и да се договараат.
Доведоа до блокади, нетрпеливост, конфликтност и до безизлез од кој самите не знаат како да излезат.
Но, вина во себе не гледаат.
Ним им се потребни избори за да добиеле одврзани раце.
Власт без опозиција, или со опозиција по мерка на власта.
Претседател без моќ,
медиуми под контрола,
полиција без контрола
и се што ќе води кон Изолација, а не кон Интеграција на Македонија.
Македонија тоа не смее да им го дозволи.
Македонија не смее да биде поразена уште еднаш.
Македонија мора да избере интеграција, а не изолација.
Овие први предвремени избори се тест за зрелоста на еден народ.
Овие не се обични избори.
Ова се избори помеѓу Интеграција и Изолација.
Ова се избори помеѓу способноста за соочување со вистината или прифаќање на манипулација.
Ќе не прашаат еден ден нашите деца што правевме ние во тешки времиња.
Која е нашата одговорност.
И дали гласавме со разум.
Во чии раце ја ставивме нашата судбина и судбината на нашите деца.
Многу држави во кои изманипулираниот или уплашен народ упорно гласаше зе еден вожд останаа изолирани од светот.
Македонија тоа не смее да си го дозволи.
По две години на оваа власт во Македонија се потребни промени.
Промени за умно зачувување на името и идентитетот.
Промени за сигурен и брз влез во НАТО
и Европа.
Промени за интегрирање, а не за натамошно изолирање на земјата.
Промени за да ги стигнеме соседите.
Промени за враќање на самодовербата на нашиот народ,
за ослободување од стравот, сиромаштијата и неизвесноста.
Нам не ни се потребни избори за да некому му бидат одврзани рацете.
Не ни се потребни избори за апсолутна власт на еден човек,
за нов монопол врз медиумите,
за нови стравови од полицијата,
за потценување на опозицијата,
за нови кавги со соседите и за постојано враќање во историјата.
Македонија денес има потреба од политички сили кои ќе бидат во постојан политички натпревар и конкуренција.
Тие треба да ги знаат приоритетите на земјата.
Ние, како социјалдемократи, посакуваме фер конкуренција и фер политички натпревар.
Македонија има шанси за неполна година да стане членка на НАТО
и земја со покана за членство во ЕУ.
Социјалдемократскиот сојуз на Македонија со другите прогресивни сили во Македонија тоа може да го оствари.
Ние имаме капацитет да го вратиме достоинството. и кредибилитетот на нашата држава.
Нашата цел е по 1 јуни 2008 да биде поинаку.
Затоа што: МОЖЕШЕ И МОЖЕ ПОИНАКУ.
Ги видовме другите што можат, ги видовме што направија.
Тие остваруваат, а не реализираат.
° Ветија брз економски развој, а Македонија стагнира.
0 Ветија пораст на економија, добивме пораст на невработеноста и сиромаштијата.
° Ветија повисоки плати и пензии, добивме повисока инфлација.
° Ветија странски инвестиции,дури и домашните инвеститори престанаа да инвестираат.
0 Ветија меѓуетничка стабилност, добивме и мајски и мартовски договори.
0 Ветија подобро здравство, добивме растурање на јавното здравство.
° Ветија субвенции за земјоделците, добивме партиска распределба на средствата.
° Ветија подобро образование, добивме хаос и самоволие.
0 Ветија компјутер за секој ученик, а имаме руинирани училишта.
° Ветуваа сто чекори, а добивме грешка во чекори.
Знаејќи ја основната разлика помеѓу тоа да се биде на власт и да се води држава, СДСМ нуди начин како со здружена работа на сите да се гради државата, начин како да се обединат силата и разумот, мудроста и храброста околу основните национални и државни интереси.
Политиката на Владата на СДСМ за периодот 2008-2012 ќе се темели врз 7 партнерства:
партнерство со политичките партии од владината коалиција во остварувањето на програмата на владата;
партнерство со политичките партии од опозицијата во дефинирање на одбраната
и националните интереси на државата;
партнерство со синдикатите во остварување на правата на работниците;
партнерство со невладините организации и со медиумите во изградбата на граѓанското општество;
партнерство со земјите-членки на ЕУ заради побрза интеграција на Македонија во Европа;
партнерство со соседите на нашата држава заради затворање на прашањето на кризно подрачје и создавање на безбеден регион со јака регионална соработка;
партнерство со САД со нагласена активна политика на помагање и градење на уште подобри односи со најмоќната светска воено-политичка и економска сила.
Нашата цел е да изградиме силно и стабилно политичко единство.
Нашите 10 определби се:
сочувување на македонскиот национален идентитет;
политичка стабилност на Македонија;
членство во НАТО,
членство во ЕУ;
вистински економски прогрес;
повисок животен стандард
и намалување на сиромаштијата;
квалитетно образование достапно за секого;
здравство за Сите;
пензии за достоинствен живот;
европско и профитабилно земјоделство;
10) подигање на квалитетот на животот на секој човек.
Овие избори не се за добивање на власт.
Овие избори се нашата шанса да ги вратиме вистинските приоритети во Македонија.
Време е за единство и стабилност, разум и храбост.
Време е Македонија да ја вратиме на вистинската насока.
Време е да ги решаваме проблемите, а не да бегаме од политичката одговорност.
Време е да станеме членка на НАТО,
и време е да почнеме преговори со ЕУ.
Време е да ја одбереме иднината, а не темнината.
Преку јакнење на самодовербата и меѓусебното почитување.
Преку создавање услови да се чувствуваме горди што сме граѓани на Македонија.
Ние знаеме како тоа да го направиме.
Ние можеме тоа да го оствариме.
Одиме на избори за да ги менуваме состојбите.
Но, промените не зависат само од нас.
Секој е одговорен за својата судбина.
Секој е одговорен за политичкиот избор.
Време е за зрели одлуки.
Време е да си ја вратиме гордоста.
Време е за вистински избор.
Македонија е нашата земја.
Ние друга земја немаме.
Социјалдемократски сојуз на Македонија
I. ЧЛЕНСТВО во ЕУ, ЧЛЕНСТВО во НАТО
Евро-атлантските интеграции, полноправното членство на Македонија во ЕУ и НАТО, се стратешка цел на државата.
Тие ја даваат насоката на надворешната политика на Македонија,
но и помагаат Македонија да развие силна соработка со нашите соседи кои веќе се членки на ЕУ и НАТО.
Освен тоа интеграцијата на Македонија во ЕУ и НАТО ги дефинира и засилува реформите што мора да се спроведат за да станеме развиена демократија со силна пазарна економија.
Кога СДСМ ја презеде власта во 2002 година, на територијата на Македонија имаше мисии на НАТО.
Кога СДСМ излезе од власта во 2006 година, македонските војници веќе учествуваа во мисиите на НАТО.
Во својот мандат владата на СДСМ ја претвори Македонија од корисник на безбедност, во испорачувач на безбедност и стабилност.
Како задача за ВМРО-ДПМНЕ го оставивме најлесниот дел од работата, да ја внесат Македонија во НАТО, но и тоа не успеаја да го постигнат.
Недобивањето на поканата за членство во НАТО не зависеше само од реформите и напорите што беа направени во Република Македонија, но сепак чекорите кои ги правеше владата на ВМРО-ДПМНЕ доведоа до пропуштање на историската шанса за влез во НАТО.
За разочарувањето да биде поголемо по самитот на НАТО во Букурешт, наместо да се фокусираме на силно политичко единство се случија предвремени избори.
Тоа покажува дека за сегашната влада еден од најважните национални приоритети не е и нејзин приоритет.
На крајот од 2005 година, Република Македонија предводена од владата на СДСМ го доби статусот на земја-кандидат за членство во ЕУ.
*Тогаш не признаа и САД под уставното име благодарение на ефикасната кампања за заштита на уставното име која ја водеше владата на СДСМ.
Со интензивна и напорна работа успеавме да ја донесеме државата до самата цел.
Во последните две години,откако Република Македонија ја води Владата на ВМРО- ДПМНЕ, процесите на интеграција во ЕУ се забавени.
Веќе две години владата на ВМРО-ДПМНЕ не може да го направи ни последниот чекор за започнување на преговори со ЕУ, што е финална фаза пред да станеме земја-членка на ЕУ.
Во последните два извештаи на Европската комисија од 2006 и 2007 за напредокот на Република Македонија во процесот на интеграција во ЕУ, добиваме негативни коментари.
Негативните коментари покажуваат дека сегашната владејачка коалиција нема капацитет да ја продолжи интеграцијата на Македонија во ЕУ.
Кои се принципите на СДСМ?
Членството на Република Македонија во НАТО и ЕУ е врвен стратешки приоритет за нашата држава.
Политичката стабилност и единство,
решавањето на проблемите, без разлика дали се меѓу различните заедници во Македонија или со соседите,
култивирањето на толеранцијата,
имплементацијата на владеењето на правото
и борбата против корупција,
зајакнување на регионалната соработка
и развој на добрососедските односи се основите на новата европска солидарност во која ние веруваме.
Македонскиот национален идентитет е наша трајна определба.
Напорите за влез во НАТО
и ЕУ се важен влог за Република Македонија и на сите нејзини граѓани.
Тие се, исто така, показател дека работиме нашата иднина да биде интегрален дел на Европа.
Кои се мерките што ги предлага СДСМ?
2008 - 2012 Македонија членка на НАТО
и со покана за членство во ЕУ
° За 6 месеци од составувањето на нашата влада, Република Македонија ќе стане членка на НАТО;
° Најдоцна за б месеци од составувањето на нашата влада ќе добиеме датум за преговори со ЕУ;
° Во рок од 36 до 48 месеци завршување на преговорите и потпишување на спогодба за пристапување во членство во ЕУ;
° За б месеци завршување на преговорите и укинување на визниот режим за граганите на Република Македонија;
Македонија членка на НАТО
0 Веднаш по изборите ќе ги интензивираме преговорите со Грција, однапред определени дека границата на тие преговори е сочувувањето на македонскиот национален идентитет.
За македонскиот национален идентитет нема да разговараме;
0 Максимално ќе ја искористиме поддршката на нашите надворешни партнери САД и другите европски држави во функција на брзо решавање на ова прашање.
° Веднаш по изборите ќе пристапиме кон интензивни дипломатски активности во државите- членки на ЕУ и НАТО со цел подобрување на ослабените позиции;
Македонија во ЕУ
° Целосен приоритет ќе биде усвојување на европското законодавство и практичното спроведување на законите со европски предзнак;
° Обнова и проширување на тимот од државни службеници кои .успешно ја реализира европската агенда , како основа за формирање на преговарачки тимови за секое поглавје
0 Максимално ќе ги ставиме во функција сите потенцијали со цел исполнување на препораките од ЕУ, што ќе доведат до позитивен извештај и утврдување на датум за преговори.
II. ПОЛИТИЧКА СТАБИЛНОСТ И ДИЈАЛОГ
Живееме во општество во кое сериозно е нарушено функционирањето на клучните институции: Собранието, Владата и независното судство.
Притисокот од страна на партиите на власт врз институциите е толку голем што сериозно го доведе во опасност и самото опстојување на македонскиот демократски политички систем.
Вистански дијалог не постоеше.
Македонската демократија се соочува со следниве проблеми:
на власта и пречи активноста на претседателот и цело време го оспорува неговиот легитимитет, иако тој ја доби довербата на граѓаните на фер и демократски избори признати од меѓународни набљудувачи;
власта постојано ја кочи работата на Собранието и го третира исклучиво како гласачка машина.
Пратениците од власта не ја извршуваат својата уставна должност политички да ја контролираат работата на Владата;
борбата со криминалот и корупцијата се води со повреда на основните човекови слободи и права на осомничените и воопшто на граѓаните;
власта врши сериозен притисок врз судството и на секој начин се обидува изборот на судии да го сведе на политичката волја на премиерот.
Истата ситуација веќе подолго време е присутна и во Државното јавно обвинителство;
власта целосно ги игнорира забелешките на опозицијата претставена во СДСМ и политичкиот дијалог и демократијата ги смета за кочење на нејзините политики и губење време;
власта ги игнорира меѓуетничките односи кои се основа на стабилноста на македонското мултикултурно општество;
власта се меша во работата на медиумите, посебно на јавниот сервис, а критички настроените новинари ги нарекува предавници;
власта упорно настојува да ги партизира граѓанските невладини организации и политички се пресметува со оние кои изнесуваат критички забелешки.
Особено загрижува фактот дека под покровителство на владини институции се формираат квази- здруженија, чија пропагаторска активност е срам за цивилниот сектор;
власта ги користи државните институции, а особено полицијата и тајните служби за заплашување на критички настроени поединци и политичари од опозицијата.
Стабилноста на политичките институции и демократскиот дијалоге основен услов за прогрес на татковината и општеството.
Благосостојбата на секој граѓанин на Македонија, како и вкупниот општествен прогрес е можна само со демократски политички институции и активен дијалог на сите актери во политичкиот процес.
Ние сме партија која од самиот почеток на независна Македонија активно учествува во остварувањето на овие идеи, со што сме еден од клучните чинители во изградбата на македонската демократија.
Наши клучни определби за ефикасно функционирање на македонскиот демократски политички систем се:
почитување на легитимитетот и уставната положба на инстутуциите.
Нема да се дозволи попречување на нивната работа.
Сите институции треба да соработуваат во рамките на своите надлежности за доброто на сите граѓани на Република Македонија;
сметаме дека постојаната и искрена соработка на претседателот и владата е клучна за ефикасното функционирање на извршната власт;
владата на СДСМ ќе го почитува Собранието како најважна институција во една демократска држава.
Ние нема да го третираме Собранието исклучиво како гласачка машина, туку како вистински законодавец и политички контролор на работата на Владата,
и ке вложиме во јакнење на неговиот институционален капацитет (стручен, администратавен, услови за работа на пратениците);
почитување на опозицијата како партнер, а не како непријател или збир на предавници.
Сметаме дека предлозите на опозицијата треба да се разгледуваат сериозно бидејќи сите политички партии придонесуваат за општиот напредок на таковината;
македонските граѓани и нивните политички претставници имаат различни интереси и потреби и затоа го поставуваме дијалогот со сите релевантни политички субјекти како најважна определба во своето дејствување.
СДСМ ќе го врата политачкиот дијалог во Собранието кое е претставничко тело на сите граѓани.
Сметаме дека дијалогот треба да е искрен и отворен, а не наметнат и со неискрени намери;
меѓуетничките односи се клучен фактор за функционирањето на политачкиот систем.
СДСМ ги почитува интересите на сите етнички заедници,
промовира политики на нивно вистинско претставување во институциите
и меѓуетничките односи ги насочува кон соработка, а не ги користи за нови поделби и пресметки;
храбро ќе продолжиме кон процесот на децентрализација на власта во функција на создавање на подемократачен систем;
посилно ќе работиме на јакнење на позициите на македонскиот јазик, култура и историја и нивна афирмација во светот;
целосно ќе ги почитуваме независноста на новинарите и медиумите.
СДСМ без одложување ќе ја прекине праксата на владата на ВМРО-ДПМНЕ за злоупотреба на јавните финансии за притисок врз медиумите и нивно користење за вулгарни партиски маркетиншки цели;
граѓанските невладини организации се рамноправен партнер, а не превез за партиските политики.
Постојаниот дијалог со граѓанскиот сектор е наша трајна определба.
III СТАБИЛЕН ЕКОНОМСКИ РАСТ И ПОВИСОК ЖИВОТЕН СТАНДАРД
Денес Македонија е најсиромашната земја во окружувањето на Европската унија
(бруто домашниот производ - БДП по глава на жител е за 71,1% помал од просечниот БДП по глава на жител на ЕУ-27. земји).
Основна цел на СДСМ е да ја подобри економската состојба во која живеат македонскиот граѓанин.
Македонскиот граѓанин заслужува да живее подобро.
Подобар живот сега.
Доста е од лажни ветувања.
Сегашната влада во 2006 година, својот мандат од граѓаните го доби токму за тоа - да ја подобри економската состојба.
Но, денес со сигурност може да се каже дека економската состојба на граѓаните не само што не е подобрена, туку е и влошена.
Доволно е само да се помисли на огромниот раст на цените на храната.
Доволно е да помислиме на сеопштиот раст на цените во Македонија.
Поскапувањето продолжува.
Денес македонскиот граѓанин за истите пари може да купи помалку производи отколку пред една година.
Животниот стандардот на македонскиот граѓанин опаѓа.
Владата не оствари резултат.
Тие само правеа скапи рекпами со парите на граѓаните.
Тие само се грижеа за себе и за својот рејтинг.
Од се што зборуваа останаа само нивните лажни ветувања.
Нивните грешки не беа спучајни.
Тие беа намерни.
Економската програма на СДСМ е одговор на потребата на граѓаните на Македонија да живеат подобро, поквалитетно и да имаат иднина.
Подобар животен стандард може да се обезбеди само со силен раст на економијата.
Не постои друг начин.
Меѓутоа, растот на економијата нема веднаш да биде решение за сите граѓани.
Затоа растот на економија и социјалната праведност и одговорност мора да одат рамо до рамо.
Општеството втемелено на огромни социјалните разлики е неправедно и нестабилно.
СДСМ ќе застане на страната на економски ранливите граѓани.
Подобрувањето на животниот стандард на граѓаните ќе биде резултат на:
о поголеми плати и подобар живот за работниците.
Работниците ќе добиваат повеќе пари за својот труд,
а невработените ќе добијат реална шанса за работа;
о поголеми пензии и подобар живот за пензионерите.
Пензионерите ќе ги добиваат своите чесно заработени пари;
о поголеми приходи за земјоделците и подостбинствен живот на село.
Земјоделците ќе добијат вистинска вредност за својот производ;
о социјална сигурност за стечајците
и фер шанси за ново вработување.
Ќе го донесеме законот за стечајците.
Економската програма на СДСМ се темели на 8 клучни столба:
1. Макрекономските политики во функција на раст на економијата
Макроекономските политики на државата ќе бидат координирани со цел да се оствари економски напредок.
Краткорочната макроекономска стабилносте важен елемент за раст на економијата на долг рок.
Одржување на ценовна стабилност,
разумно ниво на надворешна задолженост
и стабилен курс на денарот.
Клучни елементи на владата во оваа област ќе бидат:
о формулирање на целосен нов концепт на државниот буџет и конкретно негово поставување во функција на поттикнувач на развојот на економијата.
Јавните инвестиции ќе бидат зголемени и насочени во сектори кои имаат силно влијание врз економскиот развој, како што се: образованието, науката, инфраструктурните објекти, здравството;
о водење буџетска политика со која парите ќе останат во стопанството и кај граѓаните, а не во буџетот;
о укинување на одлуката за воведување на данок на камата на штедни влогови.
Штедењето ќе го стимулираме преку нула проценти даночна стапка;
о укинување на данокот на капитална добивка со цел да се намали даночното оптоварување на инвеститорите и да се стимулира пазарот на капитал;
о враќање на законот за персонален данок на доход со прогресивни даночни стапки (10% и 15%).
Воспоставувањето на даночна правда е еден од нашите цели.
Прогресивниот данок значи тој што има повеќе, повеќе и да биде оданочуван;
о донесување закон за враќање на дел од ДДВ на потрошувачите кои ги доставуваат сметките до Управа за јавни приходи со цел спречување на сивата економија и исполнување на важна социјална димензија.
Граѓаните од секоја фискална сметка ќе повратат 15% од износот на данокот кој го платиле;
о намалување на стапката на ДДВ за нафтените деривати и тоа од групата 18% на 5%, што би важело за одреден период во кој детално ќе се анализираат ефектите од стојалиште на вкупната потрошувачка од една страна, и особено од стојалиште на државните фискални прибирања од друга страна;
о ослободување од персонален данок во износ од 20% за 3 години за сите млади брачни парови;
о укинување на измените во Законот за данок на добивка кој се однесува на обврската за малите фирми да платат 1,5% данок од вкупниот промет;
о ослободување од персонален данок при донирање помош за здравствени потреби;*
о ослободување од ДДВ за материјално донирање во образование, наука, култура, спорт и други јавни дејности; *
о укинување на данокот на имот за граѓаните кои живеат во неразвиените и ридско-планински подрачја;
о нулта стапка на данок на реинвестирана добивка;
о зголемување на старосната граница за увоз на автомобили до 10 години старост;
о укинување на акцизата за увоз на патнички возила до 1600 смЗ, а за оние над 1600 смЗ намалување за 30% од досегашната акцизна стапка.
2. Политика на вработување
Имаме намера силно, решително и истрајно да се справиме со проблемот на невработеноста, преку:
о намалување на придонесите на платите на вработените од сегашните 70% на максимални 50%, во функција на намалување на цената на работната сила, што ќе мотивира отварање на нови работни места,
задржување на постојната вработеност
и намалување на сивата економија;
о преземање група на мерки за интвграција на нвформалниот свктор во формалната економија.
Реалното прикажување на бројот на вработените од страна на претпријатијата да претставува појдовна основа за решавање на невработеноста, услов за користење на одредени поволности кои државата ги овозможува и користење на средства од грантовите;
о преку буџетскиот механизам да се обезбеди ангажирање на невработени лица во изведување јавни работи (изградби на патна, водоводна, комунална итн. инфраструктура);
о јакнење на капацитетот на Агенцијата за вработување, која од формално биро за евидентирање на бројот на невработени треба да се трансформира во вистински сервис за посредување при вработувањето;
о донесување на нов посебен закон за трудова инспекција како решение на проблемот со непријавените работници и заштита на правата на работниците;
о ослободување од плаќање на придонес за здравствено осигурување во првата година од вработувањето на млади кадри до 30 години;
о активни политики и мерки за сообразување на квалитативните карактеристики на работната сила со современите барања (зајакнување на функционалната писменост за успешен професионален ангажман, развој на претприемничките и менаџерските способности, зголемена застапеност на тренингот и практичните обуки).
3. Создавање на позитивна бизнис-клима пред се за домашните, но и за странските инвеститори
Инвестициите, покрај образованието и технолошкиот раст се основа на растот и развојот на економијата.
Во оваа област владата на СДСМ особено внимание ќе посвети на уредување на односите со инвеститорите.
Поволности ќе добијат gгееп-fiеld инвестициите.
о изедначување на економските услови на инвестирање за домашните и меѓународните инвеститори;
о одржување на кредитниот рејтинг на државата на ниво на стабилна инвестициска дестинација;
о пренесување на надлежностите на општините во делот на градежното земјиште заради поттикнување на побрз економски развој во државата.
Децентрализацијата во оваа област е неопходна во процесот на забрзување на економскиот раст;
о доделување на 3 - 5 локации во секоја општина по цена од 1 евро за метар квадратен за инвестиција на домашни компании во производствени капацитети кои ќе вработуваат најмалку 50 работници;
о доделување на бесплатни локации во недоволно развиените подрачја за изградба на производствени и деловни објекти;
о поттикнување на функционирањето на јавно-приватното партнерство, во функција на побрз економски развој;
о целосно обединување на 4. државни агенции кои моментно работат на странските инвестиции во една, единствена агенција, со посебно дефинирани права и обврски, во функција на брзо решавање на административните процедури;
о изградба на детална информациска основа за стопанските и нестопанските капацитети на Република Македонија и нивно итно ставање на јавно располагање;
о афирмација и поддршка за искористување на туристичките ресурси во функција на развојот;
о комплетирање, надградување и ажурирање на Катастарот на недвижности.
Обезбедување на сигурен и доверлив систем на запишување на правата на недвижности
и изработка на дигитализирани катастарски планови;
о создавање услови за докапитализација на малите и средните претпријатија заради брзотехнолошко модернизирање и приспосбување на современите пазарни тенденции.
4. Поттикнување на македонскиот извоз
Идното зголемување на учеството на извозот во БДП треба да обезбеди повисок економски раст.
Активностите на владата на СДСМ ќе бидат во насока на поттикнување на извозот:
о промоција на стратешки значајни производи за извоз што ќе бидат избрани врз основа на два критериума: степенот на нивната финализација и ценовната чувствителност;
о забрзување на царинските постапки поврзани со извозните активности на домашните производи;
о поддршка на градежната оператива за заеднички и ефикасен настап на странските пазари;
о креирање на посебни поволности за долгорочен влез на домашните и странски инвеститори во производствени капацитети кои се нагласено извозно ориентирани:
бесплатна инфраструктура,
евтини локации
и даночни поволности.
5. Создавање на модерна инфраструктура и подобар животен простор
Непостоењето на соодветна инфраструктура особено негативно влијае на инвестиционата активност и конкурентната способност на македонската економија.
Во одредени региони лошата инфраструктура е кочница за идниот економски развој.
Затоа владата на СДСМ во наредниот период ке ги реализира следните проекти и активности:
о изградба на 400 км автопатска мрежа во централна и источна Македонија во висина од 750 милиони евра на два начини: јавно- приватно партнерство и приватен капитал преку концесионирање;
о продолжување на проектот на сегашната влада со Светска банка и ЕБРД за модернизација на регионалните и локални патишта во државата и негова практична реализација со вкупна вредност од 120 милиони евра;
о изградба на автопатската делница Е-75 (Демир Капија -Смоквица), 155 милиони евра
о завршување на патот Радовиш- Струмица за период од 1 година од формирање на владата;
о продолжување на проширувањето на Р-106, Прилеп- Градско со трета лента;
о модернизација на Р-409, Маврово- Дебар;
о покриеност на државата со гасоводна инфраструктура преку моделот на јавно-приватно партнерство;
о обезбедување на независност и финансиска самостојност на јавниот поштенски оператор се со цел да се овозможи поголема конкурентност на пазарот;
о воведување на целосно нов систем за регистрација на возилата по теркот на други држави во регионот како Бугарија, Сповенија и други;
о модернизација на системот за наплата на патарината во модел на затворен систем со воведување на методологија на пресметка на висината на патната такса;
о привлекување и создавање услови за воздухопловните компании што нудат евтини летови;
о со заложба за економско и финансиско консолидирање на железничкиот систем и дефинирање на економските односи меѓу државата и железничкиот систем ќе се поддржи процесот за трансформација на единствениот техничко-технолошки железнички систем во земјата;
о користење на јавно-приватно партнерство при заштита и афирмација на недвижното културно наследство на државата;
о донесување на закон за легализација на диво изградените објекти или цели населени места во или вон урбанизираните делови на градови и населените места;
о редефинирање на Законот за град Скопје и јакнење на улогата на градот Скопје со јасно изградени ингеренции во однос на општините кои се во состав на градот;
о намалување на цените (надоместоците) за приватизација на градежното земјиште во државна сопственост што е предмет на времен и долготраен закуп.
6. Решение за енергетската криза
Енергетскиот сектор е витален сектор за развојот на стопанството во Република Македонија и неговиот развој претставува еден од основните предуслови за подобрување на перформансите на македонската економија.
Само вистински поставениот енергетски сектор е генератор за создавање на здрава и предвидлива бизнис-клима за домашните и странските инвеститори,
што ќе овозможи зголемување на БДП,
зголемување на нивото на директните странски инвестиции,
зголемување на конкурентноста на македонската економија,
зголемување на извозот
и најбитно од се, преку растот на економијата да се обезбеди реално подобрување на животниот стандард на македонските граѓани.
о Агенцијата за енергетика да ги превземе сите ингеренциии од областа на енергетиката од Министерството за економија со цел да се обезбеди подобра оперативност, флексибилност и рамноправна достапност во услови на највисока професионализација, специјализираност и кадровски капацитет;
о постепено либерализирање на пазарот на електрична енергија и пазарот на природен гас со претходно исполнување на сите предуслови за премин од една фаза во друга, со однапред утврдени и познати рокови за сите учесници на пазарот;
о формирање на компанија за трговија со електрична енергија во државна сопственост која би тргувала со вишоците електрична енергија на АД ЕЛЕМ на крајно транспарентен начин, при што профитот што ќе го остварува оваа компанија да се инвестира во изградба на нови производни капацитети на електрична енергија;
о ќе осигураме Република Македонија активно да учествува во сите регионални енергетски проекти;
о забрзување на тендерската постапка и завршување на изградбата на ХЕЦ Чебрен, ХЕЦ Галиште и ХЕЦ Бошков мост;
о интензивирање на работата на рудникот Брод-Гнеотино,
започнување на експлоатација на подинската јагленова серија во рудникот Суводол,
изработка на студии за јамска експлоатација на јаглен во рудниците Живојно и Витолиште;
о поедноставување на постапките и потребните процедури за реализиција на проектите поврзани со обновливите извори, со што ќе се намали долгиот временски период што е потребен за целосно имплементирање на една инвестиција, преку воведување на едношалтерски систем;
о стимулации за инсталирање на алтернативни извори на енергија и воведување на обновливи енергии, како непресушен извор за решавање на енергетските проблеми на Републиката;
о субвенционирање за инвестирање во енергетска ефикасност со средства обезбедени од Буџетот на РМ и предпристапните фондови на ЕУ, со што во краток рок ќе се обезбеди намалување на потрошувачката на енергија, намалување на финансиските средства што се одлеваат од РМ за увоз на енергија, како и растоварување на домашните производни капацитети;
о изградба на лабораторија за испитување на квалитетот на течните горива според ЕУ стандарди;
о стимулации за воведување на т.н. рге-раid систем за купување на електрична енергија;
о целосно ослободување од плаќање на данок на добивка во период од 3 год., за бизнис-субјектите кои електричната енергија во целост ја обезбедуваат од алтернативни извори на електрична енергија;
о зголемување за 25% на домашното производство на електрична енергија и намалување на енергетската зависност од соседните држави;
о целосно заокружување на државата со инфраструктура за снабдување со гас како решение на енергетските проблеми;
о изградба на гасна централа.
7. Информатичко општество
ИКТ е основа на модерната економија , голем извор на иновацијата и се поважен сектор.
Всушност оваа технологија преставува суштински двигател на секоја модерна држава.
ИКТ секторот е најголем извор на нови иновации кои ја зголемуваат конкуренцијата,
сам по себе растечки со голем придонес во БДП.
Затоа информатичкото општество стана неминовност, нудејки подобри јавни услуги, достапни за сите.
За жал, последните 2 години се карактеризираат со заостанување на овој план.
Освен пречестото употребување на зборот информатика, компјутери и сл., не постои успешна имплементација на низа проекти.
Овој период се карактеризира и со запоставување на развојот на домашните ИТ компании.
(Типичен пример е проектот за 100.000 компјутери).
СДСМ повторно ќе го постави секторот за информатички и телекомуникациски технологии, за стратешка гранка во нашата економија.
Затоа предлагаме низа мерки:
Поддршка и стимулирање на домашните ИТ компании:
о градење на заедничка.ИКТ стратегија, согласно европската иницијатива Ј2010;
о јавно приватно партнерство за зголемени инвестиции за забрзан развој на информатичкото општество;
о поддршка и воспоставување на технолошки паркови во партнерски однос со универзитетите и домашната бизнис-заедница.
Стимулирање и субвенционирање на софтверски апликации, посебно за оние кои се web ориентирани:
о е-содржини ва наставниот процес на македонски јазик и јазикот на заедниците;
о е-нотари, интегриран систем за надминување на сите проблеми поврзани со нотарските акти;
о дигитален интегриран катастар на Република Македонија.
Подобрување на владините услуги и зголемување на демократското учество
о дизајн и изградба на владина 'рбетна мрежа со целосна интероперабилност помеѓу услугите на органи и агенции внатре во владата како и при услугите за граѓаните;
о јавни услуги во функција на реформа на јавната администрација.
Остранување на бариери за вистински развој на е-трговија
о воспоставување на центар за издавање на сертификати и дигитални потписи со валидност во Р. Македонија;
о намалување на ДДВ од 18 на 5% за сите производи купени преку интернет.
- Телекомуникации
о исполнување на барањата од Договорот за стабилизација и асоцијација со укинување на концесиските договори со што ќе се постигне реална конкурентност;
о намалување на ДДВ од 18 на 5% за целата kомпјутерска перифериија;
о намалување на ДДВ од 18 на 5% за телекомуникациските услуги;
о воведување на втор фиксен оператор во рок од 6 месеци;
о поддршка на независните регулаторни тела.
Радиодифузија
о овозможување МРД да прерасне во силен јавен телекомуникациски оператор и да биде составен дел од идна backbone мрежа, при што покрај пренесувањето на радиодифузијата ќе овозможиме пренесување и на други телекомуникациски сервиси;
о враќање на МРД во европските асоцијации здруженија, зголемување на соработката со сродни оператори во оној дел на Европа за што МРД во 2006 година беше иницијатор и лидер;
о дигиталната земска радиодифузија ќе ја воведеме при што покрај потребите на МРТ ќе се понудат мултиплекси и на приватните радиодифузери.
8. Претпристапните фондови на ЕУ во функција на развојот.
о акредитација на платежна агенција за рурален развој;
о користење на искуствата на земјите кои успешно и се приклучија на ЕУ;
о информирање и едуцирање на граѓаните за начините за аплицирање;
о унапредување и олеснување на административните постапки за реализација на проектите;
о зајакнување на капацитетите во општинската администрација за подготовка на проектите и проектниот менаџмент според стандардите на ЕУ;
о поттикнување на банкарскиот сектор за поволни кредитни линии во функција на кофинансирање на бизнис-проекти.
Да се врати достоинството на македонскиот земјоделец
Буџетските средства наместо да се користат како развојна компонента, со конкретни цели и ефекти, служеа само како популистичка мерка и машина за купување гласови на земјоделците.
Програмата на актуелната влада е во директен конфликт со принципите на субвенционирање на ЕУ и Светската трговска организација.
Регистрацијата на земјоделците доживеа дебакл со регистрирани 900 и евидентирани 7000 земјоделци.
Ефектот од намалувањето на ДДВ на земјоделските репро-материјали беше контрапродуктивен затоа што откако истото се намали, се зголемија цените на земјоделските репроматеријали.
Нестручноста и некомпетентноста на раководните лица од владата на ВМРО-ДПМНЕ направија големи штети за македонското земјоделство.
СДСМ безрезервно го поддржува зголемувањето на буџетот во земјоделството, но мора да се знаат конечните ефекти од ваквите стимулации.
СДСМ во својот мандат земјоделството ќе го поддржува со директни неповратни финансиски средства преку следните ЧЕТИРИ модели и тоа:
Финансиска поддршка за решавање на статусот на земјоделците
о регистрација на земјоделските производители, при што конечно, достоинствено ќе се определи статусот на земјоделецот преку воведување на едношалтерски систем за регистрација;
о ќе го изедначиме правото за пензиско осигурување на земјоделецот со работникот, со стаж од 15 години и 64 години старост ќе може да биде корисник на пензија.
о плаќање на 50% од придонесите на секој регистриран земјоделец и тоа во првите три години со што ќе се создадатуслови за самовработување, но, исто така, и за искористување на претпристапните европски фондови.
о бесплатно и континуирано образување на земјоделците за современите текови во земјоделството;
о посебни административни и даночни поволности за домашните и странските инвеститори во земјоделството;
о бесплатна техничка асистенција и сервисирање при подготовка и аплицирање на проекти на земјоделците за ЕУ фондовите;
о oбнова и модернизација на системот за против градобијна заштита.
Финансиска поддршка на примарното земјоделско производство
о финансиска поддршка од државата во висина од 3000 евра за формираните земјоделски задруги или кооперативи.
Вработените и основачите на овие форми на здружување ќе ги користат истите бенефиции во првите три години како и регистрираните земјоделци;
о буџетско финансирање со 5 милиони евра годишно на земјоделските задруги и кооперативи за изградба
и набавка на опрема на преработувачки капацитети за производство на финални производи од сопствени суровини (за 100 компании по 50.000 евра);
о посебен закон за субвенционирање на земјоделското производство кој ќе биде замена на досегашните владини програми за субвенции во земјоделството.
Со законот јасно ќе ги потврдиме ефектите што сакаме да ги постигнеме преку субвенционирање на македонското земјоделство;
о утврдување на минималните загарантирани откупни цени и тоа: тутун, грозје, јагне и пченица;
о воведување на таканаречена *ЗЕЛЕНА НАФТА*, односно заштитна цена на нафтените деривати за регистрираните земјоделци и земјоделските компании преку откажување на државата од акцизата за истата;
о децентрализација на земјоделското земјиште заради правилно доделување на земјоделското земјиште на земјоделците и подигнување на квалитетот на животот во селските средини преку распределба на приходите од концесионирање на земјоделското земјиште во сооднос 50% - 50% општина- држава;
о со посебна државна подршка ќе поттикнеме отварање на фабрики за производство на вештачко ѓубриво за земјоделството;
о воведување на ефикасна катастарска евиденција на земјоделското земјиште.
Финансиска поддршка во функција на извозотна свежо и преработено земјоделско производство
о финансиска поддршка на компаниите извозници на флаширано вино за подобрување и користење на современа стаклена амбалажа;
о финансиска поддршка на компаниите извозници на конзервиран зеленчук и овошје за подобрување и користење на современа и атрактивна стаклена амбалажа;
о финансиска поддршка на компаниите извозници на свеж зеленчук и овошје за калибрирање на производството и користење на современа брендирана амбалажа;
о финансиска поддршка на компаниите извознички преку моделот на субвенционирање на дел од трошоците за транспорт;
о изградба на карго-аеродром во Струмичкиот регион со цел олеснет пласман на македонските земјоделски производи на европските пазари.
Финансиска поддршка на руралниот развој
о буџетски средства за подобрување на инфраструктурата во селата за руралниот развој и туризам;
о финансиска поддршка за зачувување на традицијата и културното наследство и обичаите на селото;
о финансиска поддршка за промоција на руралниот и винскиот туризам;
о финансиска поддршка за оспособување и опремување стандардизирање на 15.000 легла за сместување туристи во руралните средини се со цел поттикнување и развој на руралниот туризам.
ШУМАРСТВО И ВОДОСТОПАНСТВО
о Одржливо користење на шумите преку обновување на производствениот шумски потенцијал и задолжително пошумување (неземјоделски поседи и стрми терени подложни на ерозија).
о Екипирана и зајакната шумска полиција со цел спречување на бесправната сеча на шумите како национално богатство на Македонија.
о Враќање на дел од надоместот што корисниците на дивечот во ловиштата го плаќаат за користење на дивечот во ловиштата на концесионерите за инвестирање во ловиштата.
о Завршување во целост на реформите за трансформација на водостопанските субјекти
и ќе се стави крај на институционалниот хаос што го произведе владата на ДПМНЕ.
о Намалување на ДДВ за водата за наводнување од 18% на 5% и со тоа ќе се намали цената на водниот надоместок;
IV. ГО ВРАЌАМЕ СРЕДНИОТ СЛОЈ ВО ДРЖАВАТА
Република Македонија се повеќе ја чувствува економската глобализација.
Во последните 17 години длабоко навлеговме во прегратките на суровото капиталистичко општество, а досега државата многу малку ја играше улогата на успешен, рамномерен распределувач на националниот доход и богатство.
Денес имаме состојба во која има многу мал слој на богати граѓани и огромен слој на сиромашни граѓани.
Средниот слој во државата речиси и да не постои.
Каква е моменталната состојба:
о висока стапка на невработеност;
о големо ниво на сиромаштија;
о големи социјални нееднаквости;
о регионални разлики;
о големи нееднаквости меѓу жени и мажи;
о младите се посебно ранлива група.
Социјалната политика не е цел сама за себе како издвоена и независна целина.
Таа е поврзана со економската политика.
Социјалната правда, како темелна вредност на социјалдемократијата, обезбедува социјална стабилност.
Социјалната стабилност е еден од важните предуслови за обезбедување економски развој во услови на пазарно ориентирана економија.
Економскиот прогрес и социјалната правда не се спротивставени концепти.
СДСМ социјалните политики ги темели на трајните вредности на социјалдемократијата.
А тоа се слободата, социјалната правда, солидарноста и еднаквите можности.
Поаѓајќи од тоа ќе креираме мерки и ќе спроведуваме политики што ќе придонесат намалување на спротивставеностите
и враќањв на средниот слој во Република Македонија.
о донесување закон за најниска плата.
Со овој закон ќе се заштити економската сигурност на граѓаните со најниски примања;
о донесување на закон за обезбедување на социјалниот дијалог.
Овој закон ќе ги зајакне гаранциите за остварување на правата на вработените и за постоење на континуиран дијалог меѓу вработените и работодавачите.
Истовремено ќе се зајакне позицијата на Економско-социјалниот совет;
о воспоставување на совети на работници во рамките на претпријатијата преку измена на Законот на работни односи.
Со ова ќе се зајакне позицијата на вработените во процесите на одлучување во рамките на претпријатието;
о усогласување на нов општ колективен договор за стопанството и нестопанството
и поддршка на процесот на склучување на гранкови колективни договори;
о донесување закон за заштита на вработените кои навлегуваат во последните 10 години од својот работен стаж;
о донесување закон за социјална заштита од енергетска сиромаштија со кој ќе овозможиме субвенција од 1000 денари по сметка за електрична енергија на домаќинство, согласно со социјални критериуми што ќе бидат дефинирани во законот;
о децентрализација на социјалните услуги.
Преку ова ќе се постигне приближување на социјалните услуги до граѓанинот, а и поголема соодветност на услугата со потребите на граѓанинот.
Притоа мора да се внимава да нема поклопување во надлежностите меѓу локалната и централната власт, или пак правна празнина, при што постои опасност од избегнување на одговорноста на јавните институции на штета на граѓанинот.
Централната власт ќе дава посебна поддршка на слабо развиените средини/ региони;
о јакнење на капацитетите на центрите за социјална работа;
о јакнење на јавно-приватните партнерства.
Државата ќе остави простор на приватната иницијатива и ќе нуди поддршка на разни вонинституционални форми на давање социјални услуги {од страна на граѓанските организации, приватниот сектор и др.);
о целосно спроведување на Законот за еднакви можности на жените имажите;
о воведување на институцијата родителско отсуство во законската регулатива;
о јакнење и поддршка на женското претприемништво со мерки на финансиска и друг вид на поддршка со цел олеснување на пристапот до кредити и развивање на солидарни шеми, со посебен акцент на жените од руралните средини и долготрајно невработените жени;
о еднакви права од работниот однос - строго, неселективно спроведување на законската регулатива и заштита на правата од работен однос на жените работнички;
о спроведување на законската регулатива во насока на сузбивање на сите видови насилство и дискриминација врз жените;
о јакнење на механизмите и инструментите на локално и национално ниво за заштита на правата на жената и промоција на приниципот на еднакви можности;
о проширување на програмите за заштита на репродуктивното здравје;
о континуирано политичко јакнење на жената до постигнување на целосна рамноправност;
о обезбедување на бесплатна обука и преквалификација за децата без родители по навршувањето на 18 години;
о донесување на национална програма за заштита на децата
и доследно почитување на Декларацијата на правата на деца;
о детскиот додаток да биде материјална поддршка за секое дете, а не привилегија само на одредена група или одреден број на деца;
о заживување на заборавените детски одмаралишта преку враќање на управување на општините или со директна интервенција на државата;
о зголемување на надоместокот ва лицата со посебни потреби;
о задолжителна физичка достапност до сите значајни објекти од јавен интерес преку изградба на соодветна инфраструктура, за лицата со телесна попреченост;
о зголемено вклучување на лицата со посебни потреби во работни ангажирања преку специјално приспособени програми;
о поддршка на волонтери за дневна помош;
о програма за социјална заштита на бездомниците;
о воведување на лизинг-програми за финансирање на станбена изградба за економски загрозени брачни двојки;
о намалување на старосната граница за остварување на правото на паричен надоместок до пензионирање или до евентуално вработување, и тоа за жени со 55-годишна возраст и мажи со 57-годишна возраст;
о измена на законот за пензиско осигурување, преку кој право на остварување на пензија ќе имаат работниците со остварен работен стаж до 35 години за жени и 40 години за мажи, без оглед на годините на живот;
о востановување на сервисни центри за помош на стари лица во домашни услови;
о отворање на дневни центри каде старите лица ќе поминуваат поголем дел од денот и ќе имаат работна и здравствена терапија;
о ќе го вратиме солидарниот фонд на пензионерите.
Државата да не се меша во прибирањето и трошењето на средствата на пензионерите по основ на плаќање на членарина и средствата од солидарниот фонд;
о ќе го ревидираме Законот за празници, со што ќе го вратиме 2 мај и 2 јануари како неработни денови.
V. КВАЛИТЕТНО ОБРАЗОВАНИЕ ДОСТАПНО ЗА СЕКОГО НАУКАТА -ОСНОВА ЗА НАПРЕДОК
Образованието е основа за личниот напредок и напредокот на општеството во целина.
Квалитетното образование достапно за секого претставува клучен фактор за развојот на сите сегменти на општеството, посебно на економијата.
Квалитетното образование е суштинско за изградба на иднината на европска Македонија.
За жал, во изминатите две години од владеењето на ВМРО-ДПМНЕ образованието се измести од концептот на граѓанско образование достапно за секого.
Државното образование беше под постојан притисок.
Во основното образование се воведе веронауката не со цел да се придонесе за меѓурелигискиот дијалог, туку да се изврши поделба на учениците по верска припадност.
Процесот на компјутеризација на училиштата започнат од претходната влада на СДСМ, беше искористен за маркетиншки цели.
Наместо да се обноват училниците каде што треба да бидат инсталирани компјутерите, тие беа поврзани на старата струјна мрежа и брзо беа ставени надвор од употреба.
Владата особено малку внимание посвети на целосниот опфат на децата во основното образование,
но затоа неподготвено воведе задолжително средно образование.
За примена на оваа мерка не постои стратегија ниту основна идеја како ќе се оствари.
Политичкото мешање и инсталирање партиски кадри беше особено видливо во високото образование.
Со носењето на Законот за високо образование и покрај сите конструктивни забелешки од академската заедница и СДСМ, Владата изврши упад во автономијата на универзитетите
и преку политика на финансиско уништување се обиде да ги растури државните универзитети, особено Универзитетот Св. Кирил и Методиј во Скопје.
Министерството за образование и наука и Министерството за финансии постојано го блокираа приемот на научен подмладок со што се доведува во опасност опстојувањето на универзитетите.
Советот за развој и финансирање на високото образование, кој беше формиран од владата на СДСМ, беше распуштен и долго време не функционираше.
Во областа на науката владата водеше рестрикивна финансиска политика
и не ја поддржуваше активно соработката во рамките на фондовите за наука на ЕУ.
Секторот за наука е постојано маргинализиран од Министерството за образование и кадровски не е екипиран.
Принципи на образовната политика и политиката во областа на науката на СДСМ
о основното образование треба да биде исклучиво државно, бесплатно и достапно на секое дете во Македонија;
о се залагаме за бесплатно средно образование кое ќе профилира кадри што ќе бидат способни веднаш по завршувањето да се вклучат во стопанството;
о ги поддржуваме и државните високообразовни установи и универзитетите основани со приватен капитал.
Сепак, сметаме дека државните универзитети треба целосно да бидат финансирани од државата.
Основен критериум за запишување треба да биде успехот на ученикот,
а државните универзитети треба да понудат можности за успех .на студентитод социјално загрозени семејства и средини;
о се залагаме за граѓанско образование поставено врз секуларни основи;
о поттикнување на конкуренцијата во научно-истражувачката дејност
и залагање за институционална и финансиска поддршка на науката.
Мерки:
о зголемување на буџетот за образование до 5 % од БДП;
о зголемување на буџетот за наука до 1 % од БДП;
о целосна компјутеризација на основните и средните училишта
и годишни програми за поддршка на локалната самоуправа за обновување на локалната училишна инфраструктура;
о целосен опфат на децата во основното образование;
о реформа на концептот за верско образование во насока на настава за меѓурелигиски дијалог и толеранција;
о воведување на предмет информатика почнувајќи од трето одделение во основното образование;
о воведување на задолжително учење на два странски јазика во основното образование и тоа од трето одделение да се започне со изучување на англиски јазик, а од петто да се воведе уште еден странски јазик;
о зголемување на употреба на латиницата во основното образование како предуслов за учење на странските јазици и користење на современите технологии на денешницата;
о сеопфатна реформа на средното стручно образование и воведување задолжителна стручна пракса како и поддршка на активната соработка меѓу компаниите и средните стручни училишта;
о целосно почитување на автономијата на универзитетот и деполитизација на изборот на раководните органи и наставниот кадар;
о анализа на потребата од прием на научен подмладок на државните универзитети и изработка на државна програма за привлекување квалитетен научен подмладок на универзитетите;
о основање на факултет за медицински науки во Битола;
о гарантирано вработување на најдобрите студенти во јавната администрација;
о целосно реновирање на сите студентски домови во Македонија;
о зголемување на месечниот износ на државните стипендии за талентирани студени до 50% од просечната плата исплатена во Македонија и на студентските кредити до 40 % од просечната плата и нивно редовно месечно исплаќање;
о плурализам и деполитизација на студентското организирање
и активна поддршка за формирање Студентски парламент;
о активна работа за пристапувњето на Македонија кон програмите за студентска мобилност на ЕУ и пред полноправното зачленување во ЕУ,
како и поттикнување на внатрешната студентска мобилност;
о имплементирање на програмата за доживотно образование;
о целосно имплементирање на Националната стратегија за развој на образованието 2005-2015 која беше донесена од владата на СДСМ.
о финансиска поддршка на развојот на нови технологии;
о поддршка на партнерствата меѓу компаниите и научно-истражувачките центри;
о изработка на Државна програма за стипендирање млади научници;
о институционална асистенција за македонските научно-истражувачки центри при аплицирање за средства од фондовите за наука на ЕУ.
VI. МЛАДИТЕ - АКТИВЕН УЧЕСНИК ВО ОПШТЕСТВОТО
Младите се потенцијалот на едно општество.
Меѓутоа младите не се категорија за која треба само да се води грижа, туку младите треба да бидат активни чинители во општеството.
Оттука, кога се зборува за младите, не треба да се зборува само во идно време, туку да се земе предвид дека младите се и сегашноста и дека тие знаат и умеат да креираат и одлучуваат за својата иднина, доколку се обезбедат потребните услови за тоа.
СДСМ смета дека младинската политика треба да биде составен дел од секоја друга политика, како што се политиките на образование, здравство, вработување, култура итн.
Исто така, СДСМ смета дека при решавањето на прашањата за младите треба да учествуваат и младите затоа што тие најдобро знаат кој е нивниот интерес.
Каква е сегашната состојба:
о процесот на образование станува се поскап, што го ограничува пристапот на младите до образование;
о стапките на невработеност се најголеми меѓу младите (дури 61,3%);
о непристалноста посебно до пазарот на трудот, го оневозможува пристапот и до други области на општественото живеење;
о младите се изолирани, пред се поради визните бариери, што уште повеќе го зголемува чувството на бесперспективност.
Посебно ќе посветиме внимание на политиката на младите и нејзино целосно и правилно спроведување преку:
о целосно и правилно исполнување на обврските од пристапување кон Европската унија, кое што ќе овозможи пристап на младите до програмите на Европската заедница од областа на образованието, младинските проекти, размени и мобилноста.
Такви се, пред се, програмите ЕRАЅМUЅ (која овозможува размена на студенти со други земји од ЕУ), СОМЕNIUЅ (која овозможува размена на средношколци со други земји од ЕУ) и УOUTH IN ACTION (поддршка на младински размени низ Европа и младински проекти);
о реформирање на Агенцијата за млади и спорт.
Под ова се подразбира јакнење на секторот млади, кој емаргинализиран во однос на секторот спорт, како и реформирање на агенцијата од затворена и бирократска институција во партнер и сервис на младинските организации.
Заради постигнување на ова ќе се зголеми буџетот на секторот млади заради поддршка на младински проекти.
Преку охрабрувањето на младите да се активираат во различни организации ќе се поттикнат активно да учествуваат во решавањето на прашања од интерес на младите и во процесите на донесување одлуки.
Исто така ќе се воведе принцип на ко-одлучување меѓу претставниците на државата и претставниците на младинските организации за сите прашања од интерес на младите;
о јакнење на младинските организации.
Преку активирање во невладини организации младите можат да се стекнат со дополнителни вештини што не се дел од формалното образование, како што се тимска работа, организациони и комуникациски способности итн., кои можат да го олеснат процесот на влегување на пазарот на трудот.
Исто така, младинските организации можат да бидат партнери на локалните власти и агенциите за вработување, со давање поддршка во смисла на советувања, наоѓање соодветна работа според квалификациите на младиот човек, организирање дополнителни обуки.
Понатаму, младинските организации, преку своите активности во различни области, можат да придонесат за поактивно вклучување на младите во сите сфери од општественото живеење.
Владата на СДСМ ќе ги поддржува младинските организации преку финансиска и институционална поддршка.
о Ги поддржуваме проектите на младинските организации кои работат на превентивни програми со млади кои придонесуваат за намалување на бројот на зависниците од дрога, алкохол, цигари.
о Исто така, поддржуваме младински проекти за превентивна здраствена заштита во делот на ХИВ СИДА и сексуално преносливи болести, рана. бременост и сл.
о Усвојување и примена на акциони планови за спроведување на Националната стратегија за млади донесена 2005.
Со ова ќе се постигне младинските прашања да станат приоритет при креирањето политики во различните области (образование, здравство, култура, спорт, вработување и социјална заштита, домување, транспорт итн.).
VII. ЗДРАВСТВО ЗА СИТЕ
Програмата за здравство ќе се заснова врз три принципи на социјалдемократијата: еднаквост, солидарност и праведност.
С олидарност преку здравствено осигурување за сите;
Д остапност до навремена и квалитетна здравствена заштита за сите грагани;
С ите се еднакви при добивањето на здравствените услуги;,
М акедонски модел на Здравствена заштита во согласност со регулативата на ЕУ.
Во реформите во здравството што ќе ги направиме централно место ќе има пациентот.
Реформите ќе имаат за цел здравствена заштита за сите,
поквалитетно, подостапно здравство.
Ќе го вратиме дигнитетот на здравствените работници.
Визија и цел на нашата програма
Гарантираме дека здравствениот систем ќе го усогласиме согласно со оној на ЕУ за да добиеме квалитетна здравствена заштита, еднаквост и достапност на здравствената заштита за секој граѓанин.
Воведуваме електронска здравствена легитимација по примерот на ЕУ, со што ќе се обезбеди транспареност на системот за здравствена заштита
и олеснет пристап до здравствените услуги за секој граѓанин.
Министерство за здравство и фонд за здравство
о Јакнење на административните капацитети на Министерството за здравство и Фондот за здравствено осигурување.
о Развивање на систем на доброволно и дополнително здравствено осигурување за здравствени услуги што не се опфатени со основниот пакет на здравствени услуги.
Здравствена заштита за сите
о Обезбедување на потполн опфат на целокупното население со здравствена заштита (и на сите неосигурани лица по различни основи);
о во првите 6 месеци од нашиот мандат ќе го дефинираме основниот пакет на здравствени услуги што ќе биде бесплатен за сите граѓани;
о имплементирање на националната стратегија изработена од поранешната влада на СДСМ, која се уште стои во собраниска процедура
Квалитетна здравствена заштита
о спроведување во пракса на клиничките упатства според медицина базирана на докази;
о воспоставување на систем за следење на квалитетот во здравствената заштита;
о ревитализирање на здравствената инфраструктура
и набавка на нова медицинска опрема;
о завршување на компјутеризацијата во здравствениот систем која ќе овозможи ефикасност, подобро управување, како и транспарентност;
о воведување акредитација на здравствените установи.
Превентивната здравствена заштита ќе биде наш приоритет
о Изработување на програми врз основа на приоритетите на здравствените проблеми во Република Македонија со прецизно дефинирани мерки и активности (кардиоваскуларните заболувања, диабет, болестите на зависност и другите ментални болести, болести од неправилна исхрана, малигните состојби, заразните болести, здравствена заштита на трудниците, раната дијагноза на наследните заболувања и обезбедување на здраво потомство, кариесот и други).
о Системски (а не кампањски) ќе воведеме рана превенција на ракот на дојката и ракот на грлото на матката.
Примарната здравствена заштита
о зголемувањето на акцентот на услугите во примарната здравствена заштита како најевтино и најдостапно ниво на услуги;
о зголемување на капитацискиот бод од сегашните 45 на 60 денари;
о ќе ја измениме одредбата за неплаќање на капитација за т.н. неактивни пациенти;
о пензионерите ќе добијат бесплатни лекови за најчестите хронични заболувања;
о крводарителите ќе имаат посебни привилегии во здравствениот систем;
о бесплатна здравствена заштита за сите регистрирани спортисти до 18 години старост;
о бранителите на РМ и нивното потесно семејство ќе добијат бесплатна здравствена заштита;
о стечајните работници ќе бидат соодветно здравствено заштитени;
о враќање на дигнитетот на здравствените и нездравствените работници од примарното здравство
и обезбедување на нивно бесплатно континуирано усовршување;
о доопремување на примарното здравство со опрема за дијагностицирање;
о значајна промена во финасирањето, со комбинација на модел на плаќање преку капитација и воведување стимулација за извршени квалитетни услуги и посебни мерки и активности за превентивна здравствена заштита;
о реорганизација и децентрализација на Итната медицинска служба и Домашното лекување со вработување на нови кадри, набавка на нова медицинска опрема и нови санитетски возила.
Болничка здравствена заштита
о секундарната здравствена заштита ќе биде вториот столб на здравствениот систем кој во моментов го нема;
о регионализација на болничката здравствена заштита,
опремување со високо софистицирана медицинска опрема и концентрација на квалитетни стручни кадри со цел да се зголеми квалитетот на услугите;
о реорганизација на Воената болница како ЈЗУ-Општа болница, во која ќе бидат вклучени сите потреби на АРМ за исполнување на НАТО стандардите (за б месеци);
о развивање на Дневни болници
и Одделенија за хронични болни на кои им треба подолготрајна здравствена заштита;
о спроведување на финансиска консолидација на сите болници;
о јакнење на капацитетот за управување со болниците преку континуирана едукација.
Клинички центар Скопје
о терциерното здравство ќе го добие своето значајно место во здравствената заштита на граѓаните на Република Македонија;
о во првите б месеци од нашиот мандат ќе воспоставиме нова организациска структура на клиниките во реорганизиран Клинички центар.
Секоја Клиника ќе може самостојно да одлучува, да презема активности од својот домен, да има свој буџет, да го планира својот развој итн., во согласност со општата политика на менаџментот на Клиничкиот центар;
о формирање на Државен кардиохируршки центар во рамките на ЈЗУ Клинички центар Скопје (во првата година од нашиот мандат);
о доизградба и набавка на нова опрема на Клиниката за гинекологија (отворање во првите б месеци на нашиот мандат);
о формирање на нов функционален Ургентен центар во состав на ЈЗУ Општа болница Скопје (сегашна Воена Болница);
о формирање на Центар за трансплатација во согласност со законските регулативи на ЕУ, како можност за дефинитивно решавање на проблемите на пациентите;
Стоматолошка дејност
о обезбедување на бесплатна стоматолошка дејност за сите деца до 14- годишна возраст;
о воведување на задолжителни систематски прегледи за децата од предшколска возраст,
а воедно тоа ќе биде еден од условите за упис во прво одделение;
о вредноста на капитацискиот бод ќе ја вратиме на 45 денари за да можат пациентите повторно да имаат квалитетна стоматолошка услуга, а матичните стоматолози да може да опстанат од својата дејност.
Фармацевтска дејност
о основање квалитетна и ефикасна агенција за лекови со основна цел да се обезбедат квалитетни, безбедни и ефикасни лекови;
о обезбедување редовна контрола на квалитетот на лекови;
о формирање референтни цени на лековите и медицинските помагала, кои ќе бидат во согласност со цените во регионот, со што ќе се избегне сегашната пракса тендерските цени да се прогласат за референтни, а со тоа да има влез за неквалитетни лекови и медицински помагала;
о квотите на лекови од позитивната листа ќе ги зголемиме за 20% и ќе бидат соодветни на потребите на граѓаните во текот на целиот период
VIII. СПОРТОТ - ПРАВО НА СЕКОЈ ГРАГАНИН
Секогаш кога ДПМНЕ се на власт го разнебитуваат спортот, ги рушат сите вредности во него настојувајки како почетна активност да ги партизираат сите негови сегементи.
Почнаа со преземање на националните спортски федерации,
продолжија со узурпирање на објектите за спорт во сопственост на Република Македонија,
за на крајот да промовираат изградба на нови објекти кои никогаш нема да ги завршат.
Затоа денес во спортот имаме:
о намален процент на граѓани кои спортуваат;
о партизирани и дезорганизирани национални спортски федерации;
о запоставен училишен и студентски спорт;
о запоставени, напуштени и руинирани објекти;
о запрена децентрализација на спортот;
о Агенција за млади и спорт која се користи за потреби на партијата.
Мерки
Патот кон Европа, сакаме да го чекориме со вредностите на спортот, при што сакаме и нашите остварувања, како во однос на опфатот на граѓани кои спортуваат, објектите и условите кои се користат,така и со врвните и квалитетни остварувања да биде мерлив со сите земји во Европа.
Затоа наши приоритети се:
о донесување на законски проекти, кои ќе имаат директно влијание врз статусот и развојот на спортот, со што ќе обезбедиме стабилно финансирање на спортот на локално и централно ниво,
стимулирање на човечките ресурси за работа во спортот
и изградба, одржување и управување на објектите за спорт,
како и доследно почитување на законот;
о грижа за националните спортски федерации, со поддршка за модернизирање на националниот систем на натпревари и креирање на селективна политика за учество во меѓународниот спорт, врз основа на високи спортски остварувања и исполнување на пропишаните критериуми за учество, како и нивно целосно деполитизирање;
о поддршка и остварување на вистинска децентрализација во спортот;
о реновирање и реконструирање на постојните и изградба на нови отворени и затворени објекти во спортот и образованието;
о грижа за младите и талентирани спортисти,
како и решавање на статусни прашања на врвните спортисти;
о директна финансиска поддршка и грижа за училишниот и студентски спорт,
спортот на лица со инвалидитет
и спортот за лица со посебни потреби;
о директна финансиска поддршка и грижа за зголемениот опфат на жената од сите возрасти во спортот;
о зајакнување на борбата против допингот;
о зајакнување на борбата против насилното однесување на спортските терени;
о зајакнување и поддршка на здравствената заштита за сите учесници во спортот;
о изградба на национален спортски центар за тренинг, подготовки и научно поддржување;
о поддршка и изградба на спортски информатички систем.
IX. И ТРАДИЦИЈАТА И МОДЕРНАТА КУЛТУРА
За само две години културата во Република Македонија не само што доживеа уназадување, туку од корен е изместена нејзината прогресивна општествена функција: да полемизира, да продлабочува, да критикува, да експериментира... - со еден збор, да биде во функција на еден современ општествен развој кој се обидува да фати чекор пред се со европскитетрендови во културните политики.
Наместо тоа имаме чаталџиска", т.е. церемонијална и ритуална култура сведена на декорација, на фасада и - најлошо од се - сведена на инструмент за политички манипулации.
Дури и прашањето на националниот и државниот идентитет (кое е еминентно културно прашање) е злоупотребено за ситни партиски и политички потреби кои го оневозможуваат суштинското културно позиционирање на Република Македонија: во 21. век (не во 19.!) и во ЕУ (а не во лажни митови кои го поткопуваат националниот идентитет, наместо да го јакнат низ осовременување и низ„културно натпреварување" со другите нации).
Актуелната влада ја користи културата како билборд, за евтини политички и националистички илустрации.
Тоа е штетно по најмалку три основи:
создава лажен и нестабилен идентитет подложен на маркетиншки игри, а не на подлабоко промислување на светот;
културата сфатена како „илустрација" е штетна и од финансиски аспект: таа не е развојна, туку е за една употреба, ситна и дневна;
најпосле,таквата култура (затворена во себе, без можностда се споредува, надвор од современите текови, анахрона и провинцијална) само ги оддалечува од себе навистина талентераните и посветени уметници и културни работници, пред се меѓу помладите.
Според нас, клучните лични и општествени вредности, креативноста, одговорноста и знаењето кај нас во моментов се затепани како фоки со безбол палки, редуцирани се на ниво на инцидент, непризнаени и изолирани.
Кога од општествените текови ги отстрануваш овие највитални вредности, кога ги исмејуваш и умртвуваш, тогаш ширум е отворена вратата за манипулирање со јавноста, т.е. за тапоста, некреативноста, некомпетенцијата, неписменоста, импровизацијата, волунтаризмот, празната реторика...
Културата, наместо како ресурс за развој, се користи за бесмислени ритуални цели: да биде огледало кое на владејачката класа ќе и'повторува дека е најубава од сите класи!
Се залагаме за воспоставување веродостојни и стабилни вредности во општеството (креативност, одговорност, знаење).
Културата нема да ја користиме во партиски цели.
Наши главни цели:
о отвореност и размена (пред се во регионот и во Европа);
о враќање на важноста на јавното, на јавниот интерес и јавната сфера;
о намалување на брутализацијата на целокупниот културен и јавен живот;
о заштита на археолошкото богатство;
о промоција на македонските културни богатства.
Затоа, посебно внимание ќе посветиме на културата, преку:
о создадавање нов систем, каде „Културата е мајка, а институциите се деца" - а тоа подразбира редизајнирање и менување на улогата на Министерството за култура како клучен чинител на македонската културна политика;
о финансиска поддршка за поголема афирмација на нашата култура во Европа и светот;
о засилени активности за брендирање на Македонија како лулка на словенската писменост
и на цивилизациски уметнички и просветителски достигања,
како и татковина на Мајка Тереза;
о обезбедување континуирано квалитетно претставување на културата преку поинтензивна меѓународна размена и соработка и вкпучување во проекти со ЕУ, УНЕСКО и Советот на Европа;
о европско интегрирање на културата преку реализација на приоритетните активности од Националната програма за усвојување на правото на-ЕУ до 2010 г;
о обуки за користење на претпристапните европски фондови;
о со даночни олеснувања ќе ги поттикнеме компаниите да финансираат во културата и во унапредување на културниот туризам, како фактор за економски и одржлив развој на целата заедница;
о многу посилна комуникација со медиумскиот сектор;
о ориентација кон културните индустрии и кон новите урбани културни политики - да се спаси Скопје од културната (архитектонска и урбанистичка) деградација;
о поголема поддршка за т.н. независна културна сцена;
о поттикнување на интерресорската соработка - културата, на пример, поврзана со туризмот, со образованието, со информатичкиот сектор, со локалната самоуправа;
о одвојување на петте музеи од конзерваторските центри во Охрид, Прилеп, Битола, Штип и Струмица;
о итно донесување на Националната стратегија за заштита на културното наследство;
о државна стратегија за спречување на нелегалната трговија со археолошкото богатство;
о стварно унапредување на заштитата на авторските и сродните права, сузбивање на пиратеријата на уметничкиот труд и поддршка на колективното остварување на заштитата на авторските и сродните права.
Донесување на долго одложуваната Стратегија за заштита на авторското и сродното право;
о итно донесување на Стратегија за развој на културниот туризам;
о подготовка на проектот „Културни патеки", кој е веќе добро развиен во Европа, а со цел за развој на културниот туризам;
о воведување систем на автономно, транспарентно и компетентно одлучување во културата;
о итно ќе ја започнеме втората фаза од децентрализацијата на установите во културата;
о утврдување на критериуми за реални, правични и објективни наменски и блок-дотации за активностите од областа на културата во општините.
X. ЗЕЛЕНА МАКЕДОНИЈА И ОДРЖЛИВ РАЗВОЈ
Соочени со проблемите кои се резултат на негативното влијание на човекот врз животната средина, грижата за животната средина станува најважна инвестиција за нашата иднина.
Темелејќи ја нашата основна вредност врз принципите на одржливиот развој, СДСМ ќе продолжи во борбата за обезбедување на услови за достоинствен живот на сегашните генерации без притоа да ги загрози шансите на идните генерации да ги задоволат своите желби и потреби.
Во таа насока, наш приоритет во наредните четири години ќе биде усогласување на македонското законодавство во сферата на животната средина со регулативите на ЕУ.
СДСМ во наредниот период ќе се посвети на спроведувањето на донесените стратегии, закони и други прописи содржани во препораките на ЕК.
ПРОБЛЕМИ ВО УПРАВУВАЊЕТО СО ЖИВОТНАТА СРЕДИНА
Во времиња кога борбата против климатските промени и заштитата на животната средина стануваат се поактуелна европска тема, во Македонија во последните 2 години заштитата и правилното управување на животната средина не се случуваше.
Овие две години едноставно ги преспавме.
Се донесе само еден закон и тоа подготвен од претходната влада на СДСМ.
Сепак, ВМРО-ДПМНЕ и покрај зимскиот сон успеа да ја натера владата на Швајцарија да ја повлече донацијата дадена за заштита на Националниот парк Пелистер.
Затоа ние ќе се залагате за:
о заштитата на животната средина да биде поставена како национален приоритет;
о јакнење на капацитетот на Министерството за животна средина и просторно планирање;
о соработка и размена на искуство со меѓународни, регионални, национални и локални институции/ организации;
о следење на европската пракса и новитети во животната средина:
размена на искуство и чисти технологии за заштита на животната средина;
о ќе се вклучиме во креирањето на глобалната политика за заштита на животната средина;
о соработка со локалната самоуправа и поддршка на проекти што ќе придонесат за заштита на животната средина и кои воедно ќе го поттикнат економскиот и општествениот развој;
о соработка и конкретна поддршка на невладиниот сектор здруженијата на граѓани активни во полето на животната средина.
Проекти / активности на кои ќе се фокусираме во наредниот период:
Обновлива енергија и енергетска ефикасност
о зголемување на енергетската ефикасност.
Промоција и поттикнување на енергетска ефикасност преку употреба на изолациски материјали за изградбата на куќи и станови.
Намалување на даноците за енергетски ефикасните светилки признаени согласно стандардите на Обединетите нации.
Субвенционирање на сончеви колектори и други слични системи што се користат во стопанството или домаќинствата;
о поттикнување на зголемено искористување на обновливите извори на енергија: вода, ветер, сонце, биогорива, биомаси;
о бенефиции за компании кои сакаат да произведуваат или користат енергија од обновливи извори во Македонија.
Отпад и негово управување
о правилно управување на отпадот од домаќинствата согласно принципот: редуцирај, сепарирај, рециклирај.
Во реализацијата на овој проект СДСМ активно ќе соработува со локалната самоуправа и невладиниот сектор;
о соработка со локалните власти со цел унапредување на комуналната мрежа за собирање и одлагање на отпад;
о засилување на инспекциите и мониторингот со цел правилно управување со индустрискиот и опасниот отпад.
Ќе се фокусираме на санација на дивите депонии во кои се одлага индустриски и опасен отпад.
СДСМ го поддржува и во пракса ќе го применува принципот: загадувачот плаќа, согласно законите и пропишаните мерки за заштита на животната средина;
о постојните депонии ќе ги реадаптираме во регионални депонии, согласно европските стандарди
и ќе создадеме услови за отворање на фабрики за согорување на отпад;
о изградба на две регионални депонии во соработка со Светска банка;
о целосно приспособување на работата на депонијата Дрисла согласно европските стандарди.
Воздух
о засилена контрола со цел почитување на пропишаните стандарди за квалитет на горивата.
Употреба на горива со највисоки еко-стандарди;
о засилен мониторинг и инспекциски контроли врз големите загадувачи.
Вода
о донесување на закон за заштита на води;
о создавање на катастар на загадувачи на вода;
о мониторинг на квалитетот на водите во реките и езерата во Македонија;
о проект за почист Вардар;
о проект за целосна ревитализација и заштита на флората и фауната на Дојранското, Преспанското и Охридското Езеро;
о финансиска партиципација во изградба на станици за прочистување на комуналните отпадни води;
о изградба на прочистителни станици во Прилеп и Гевгелија со помош на ЕУ фондовите;
о проект за прочистување на акумулациите коишто обезбедуваат вода за пиење на граѓаните.
Почва
о финансиска поддршка за проекти и култури коишто ќе значат
детоксификација на обработливото земјоделско земјиште;
о санирање на почвата околу најголемите индустриски загадувачи;
о поттикнување на органско еколошко производство;
о финансиска поддршка на еколошките друштва кои ќе вршат заштита на ерозивни и деградирани локалитети.
Природа
о финансирање на проекти кои ќе значат заштита и зачувување на природното богатство и националните паркови;
о заштита и зголемување на зелените површини во урбаните средини, во соработка со локалната самоуправа;
о стратегија за заштита на шумите и планско пошумување на Македонија;
о поттикнување на еко-туризмот.
Развој на Македонија преку планирање на просторот
о Стратегија за интеграција на Македонија во европскиот простор преку хармонизиран развој на сообракајната мрежа помегу населбите
о Создавање на услови за хумано живеење и работа на граганите
о Заштита на недвижното културно наследство
о Ревитализација на демографски најзагрозените и стратешки значајните подрачја во Македонија.
Јавност
о поттикнување на активното учество на јавноста во донесување на одлуките од областа на животната средина на секое ниво;
о пристап до информации за загадување на животната средина;
о едукација на јавноста за одржување и унапредување на квалитетот на животната средина и препознавање на аномалиите во управувањето со животната средина и одржливиот развој.
XI. ПРАВОСУДСТВО И ЈАВНА АДМИНИСТРАЦИЈА - НЕЗАВИСНОТ  И ПРОФЕСИОНАЛИЗАМ
Правосудство
Судството е третиот столб на државата.
Претпоставка за функционирање на економијата е имање функционална правна држава, чиј гарант е судскиот систем.
Впрочем и најголемите критики од Европската комисија во 2006 и 2007 година се однесуваа токму на неспроведувањето на реформите во областа на правосудството.
Каква е моменталната состојба:
о изразено влијание на политиката врз правосудството - бројни обиди за партизација на судството и јавното обвинителство;
о неефикасност на судовите и бавно решавање на предметите;
о забележително доцнење на реформите во оваа област;
о правни празнини во регулирање на работењето на нотаријатот, што доведува до злоупотреби и пораст на измами на граѓаните.
Создавањето независно, професионално и стручно судство е приоритет за СДСМ.
Тоа ќе се остварува преку:
о зголемување на судскиот буџет.
Досегашните средства во буџетот не беа доволни за покривање на тековните трошоци и долгови на судовите, што го правеше судството финансиски зависно, а што има влијание врз неговата независност во одлучувањето;
о донесување на закон за судска служба заради подобрување на статусот, положбата, правата и обврските на вработените во судската администрација;
о донесување на закон за извршување на пресудите на Европскиот суд за човекови права;
о целосно и правилно исполнување на обврските од пристапување кон Европската унија.
Спроведувањето на реформите, предвидени со измените од Уставот од 2005 година, кои ги вградуваат европските стандарди, е основа за создавање функционална правна држава.
Деполитизацијата на судството и создавање независно судство е основна цел на овие реформи,
па оттука СДСМ ќе инсистира на нивно непречено спроведување, како предуслов за европската перспектива на Македонија;
о не за политиката, да за правото!
Извршната власт и партиите нема да се мешаат во работата на Јавното обвинителство и основните, апелационите судови, Врховниот суд, Управниот суд и Уставниот суд;
о поврзување на сите судови во единствен компјутерски систем.
Обезбедени компјутери за сите судови
и спроведување на електронско заведување на судските предмети во единствената база на податоци, со што значително ќе се олесни работењето на судовите и нивната ефикасност при решавање на предметите;
о поврзување на сите нотари во единствен компјутерски систем.
Преку ова ќе се оневозможат најразлични облици за измама на граѓаните.
Јавна администрација
Изминатите две години се карактеризираа со судир на интереси,
политички чистки на докажани професионалци во администрацијата,
вработување на неквалификувани партиски членови на владејачките партии на одговорни позиции
и форсирање на блиски роднини и интимни пријатели во државната хиреархија.
Владата подготвуваше рекламни кампањи за промоција на своите политики финансирани од јавни средства на исклучително нетранспарентен начин.
За мерење на ефектите од овие кампањи не постоеја никакви инструменти, а истите беа користени за политички цели.
Со тоа државната администрација целосно се стави во служба на партијата на власт.
Принципи на политиката на СДСМ во областа на јавната администрација
о избор на државни службеници врз основа на професионален успех и академски и стручни постигнувања, а не партиска определба;
о успехот во извршувањето на работните задачи е единствен критериум за напредување на државниот службеник, независно од партиската определеност;
о целосно почитување и имплементирање на препораките од ЕУ од Извештајот за напредокот на Македонија во јавната администрација.
Мерки:
о вистинска примена на Законот за државни службеници, не само на хартија како досега;
о зајакнување на улогата на Агенцијата за државни службеници, особено во постапката по жалба на решението за прием на државен службеник;
о целосна и без исклучок примена на Законот за спречување на судир на интереси;
о воведување на принцип на кариера;
о праведно и континуирано зголемување на платите на сите вработени во државната администрација без оглед на професионалната положба во службата.
Антикорупциска политика
Каква е сегашната состојба:
о неспроведување на Законот за спречување на корупцијата и Законот за спречување на судир на интереси, посебно во делот за спречување злоупотреби на власта од страна на политичките субјекти, како и лица кои вршат јавни овластувања, и постигнување поголем степен на транспарентност и отчетност на власта;
о пасивност и изразено политичко влијание во работата на Државната комисија за спречување на корупцијата;
о непочитување на Законот за слободен пристап до информации од јавен карактер;
о неконтинуитет во преземање активности за стратешка борба против корупцијата и организираниот криминал.
Тргнувајќи од фактот дека периодот на транзиција на нашата држава, го карактеризира загрижувачки висок степен на корупција, која сериозно го загрозува развојот на македонското општество, а воедно претставува еден од главните проблеми за европската интеграција на Република Македонија, ние во својата изборна програма, на граѓаните им ја потврдуваме својата определеност за поддршка на борбата против корупцијата
и поддршка на органите во чиј делокруг на работа е контролата на трошење на буџетските средства.
Борбата против корупцијата не е само борба за сигурност на граѓаните, тоа е и борба за општ просперитет, за вреднување на трудот и работата, а борба против грабежот на туѓиот труд којшто ги обесхрабрува чесните, а и го обезвреднува јавното добро.
СДСМ кон корупцијата води единствена политика: политика на нула толеранција!
Она што и недостасува на Република Македонија во антикорупциската политика е остварување на континуирани резултати за спроведување на законодавството од оваа област.
Затоа како приоритети за чие остварување се обврзуваме се:
о усогласени и проверени статистички податоци, подобрено функционирање врз база на тие податоци
и резултати од соработката помеѓу органите со посебни овластувања;
о доуредување на правната празнина во законодавството за финансирање на политичките кампањи;
о промена на Законот за кривична постапка во делот на специјалните истражни мерки за кривични дела поврзани со корупција;
о вистински резултати од примената на новите измени на Законот за спречување на корупцијата во врска со имотната и материјалната состојба;
о вистинско спроведување на Законот за слободен пристап до информации од јавен карактер;
о зголемување на јавната свест за Омбудсманот како потенцијален механизам кој постапува по претставки во врска со корупцијата во јавната администрација;
о дополнување на Етичкиот кодекс за државните службеници со одредби за пријавување на сознанија за корупција;
о воведување на јасни и прецизни правила и воедначување на постапките,
одредби за транспарентност во доделување на градежно земјиште во државна сопственост и располагањето со друг државен имот
и воведување на прецизни одредби за можностите за склучување на непосредни спогодби;
о донесување на правилник за спречување на судир на интереси;
о зајакнување на внатрешната ревизија во институциите;
о спроведување на планот за ограничување на дискреционите овластувања на носители на јавни овластувања, согласно анализата за дискреционите овластувања;
о зајакнување на студентскиот Омбудсман за подобра заштита на правата на студентите;
о подигнување на свеста на граѓаните за аспектите на феноменот на корупцијата и за законските механизми за превенција и репресија на корупцијата преку спроведување на медиумска кампања и воведување на антикорупциски програми во системот на образованието.
XII. МАКЕДОНИЈА - СТАБИЛНА, ПОЧИТУВАНА И СИГУРНА
СДСМ во својата политичка и предизборна платформа како државен приоритет и неделив интерес на сите граѓани на РМ, како темелни принципи ги дефинира:
о Зачувувањето на суверенитетот, територијалниот интегритет и унитарниот карактер на државата преку одржување на стабилноста и безбедноста;
о Учество на Република Македонија во колективните одбранбени системи на НАТО и ЕУ и во меѓународните мировни мисии;
о Ефикасната и неселективна борба против криминалот
со почитување на основните човекови права и слободи, пресумпција на правото на невиност
и принципот на владеење на правото во сите домени на животот и работата;
о Зголемување на личната сигурност и безбедност на граѓаните и нивниот имот, што води кон целта, Република Македонија да ја направиме демократска, слободна, почитувана и безбедна.
Социјалдемократскиот сојуз како своја трајна определба и витален интерес на државата презема обврска да ги врати во вистинска насока и да ги интензивира сите реформски активности во доменот на одбраната и безбедноста, што се клучни претпоставки за остварување на стратегиските интереси на земјата.
Во најкус можен рок ќе го обезбедиме членството во НАТО што владата во оставка го потисна во заден план во својотмандатен период.
За таа цел, ние ќе продолжиме со реорганизацијата на АРМ за да ја направиме целосно оспособена за новите предизвици и потреби.
Со реформските активности во АРМ:
о доследно и ефикасно ќе ги реализираме среднорочниот и долгорочниот план за развој на одбраната;
о професионалната подготовка и обуката на припадниците на АРМ-учесници во меѓународните воени мисии и нивните единици од сите аспекти, ќе ја доведеме на ниво на критериумите и стандардите на НАТО;
о ќе ги обезбедиме сите потребни ресурси за учесниците во воените мисии за професионално и ефикасно извршување на поставените задачи и справување со сите можни предизвици;
о ќе се фокусираме на социјалниот, здравствениот и безбедносниот аспект на припадниците на АРМ - учесници во меѓународните воени мисии;
о веќе во овој период работиме на програма за решавање на станбеното прашање на персоналот во АРМ.
Имаме сигурни и остварливи решенија за статусот на Воената болница во функција на јавното здравство
и на активностите на АРМ во меѓународните мировни мисии, односно во НАТО контекст.
Заради сите овие задачи, имаме јасен став за потребните буџетски средства за одбраната во висина од 2.3% до 2.6% од БНП
и фокусирање на финансиски средства потребни за опремување и модернизација на АРМ согласно стратешките планови и создавање услови за ефикасна реализација на буџетските средства.
СДСМ знае како и на кој начин да ги зајакне институционалните капацитети на државата за спротивставување и борба против тероризмот.
За таа цел до најбитните подробности ќе се дефинира улогата и надлежноста на системот за национална безбедност и ќе се одреди улогата на безбедносните органи во системот на националната безбедност.
Ќе се продлабочат механизмите за соработка со органите на меѓународната заедница во борбата против тероризмот и неговите појавни облици.
Ќе се вратиме на определбата за професионализација на вработените во МВР врз принципите на компетентност и стручност
и нема да отстапиме од политиката на континуирана едукација, обука и тренинг на припадниците на МВР, што не беше одлика на оваа витална институција на државата во изминативе дваесет месеци.
Ќе овозможиме ефикасни услуги за граѓаните на локално ниво при поднесување и реализација на барањата на лични документи.
Воведувањето на институцијата полициски 'Омбудсман, како надворешен облик на контрола на полицијата,
ќе ја зајакне вкупната општествена и јавна контрола врз работата на полицијата и
дополнително ќе го обезбедува почитувањето на принципот на пресумпција на невиноста.
Во СДСМ постои свест дека унапредувањето на внатрешната стабилност и безбедност на сите граѓани на РМ бара усовршување на превентивната функција на полицијата во соработка со локалната самоуправа, НВО, образовните, здравствените установи, спортските асоцијации, посебните социјални групи и со сите граѓани низ градење партнерски однос граѓанин-полиција.
СДСМ се залага за градење држава со користење на искуството за примена на инструментите за превенција
и за справување со кризи што вклучуваат пред се, политички, дипломатски, воени и граѓански активности, но и економско- социјални и развојни содржини.
Спроведувањето на овие активности според нас значи унапредување на концептот на добро и успешно владеење,
отворање нови можности за дополнителни политички и економски реформи,
справување и сузбивање на корупцијата
и на злоупотребата на политичката и економската моќ што води кон крајно ефикасна заштита на граѓанските и човековите права и слободи
и што во конечна инстанца доведува до подигање на принципот на владеење на правото на нивото на најразвиените европски и светски демократии.
