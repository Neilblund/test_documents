Idé Politik  RYSTET  For tredje gang i træk må jeg indlede et repræsentantskabsmøde med at gøre den samme skræmmende konstatering: Havet omkring Danmark har det skidt. Sådan indledte Danmarks Naturfredningsforenings Præsident, Svend Bichel, sin tale ved foreningens repræsentantskabsmøde sidste weekend. Han fortsatte Denne gang kan jeg føje noget næste lige så skræmmende til: signalerne fra miljøet er klarere end nogensinde. I år har vi haft iltsvind i Kattegat tidligere, end vi før har oplevet det. I Danmarks naturfredningsforening er vi rystet over denne udvikling. »Vi har ikke råd til at gøre alt på én gang«, siger politikerne. Men der er et stadig større misforhold mellem jordens ressourcer og den måde, vi udnytter dem på. For at sige det kort: Vi må holde op med at stjæle fra vores børn og børnebørn. For det er, hvad vi gør for øjeblikket sagde Svend Bichel.  FOLKESKOLEN I 90'ERNE  Folkeskolen skal moderniseres og decentraliseres, foreslås det i et debatoplæg, som Kommunernes Landsforening har offentliggjort. Decentraliseringen skal gennemføres ved, at der lægges øget kompetence ud til den enkelte skole, der selv skal kunne beslutte, hvordan undervisningstimerne og andre ressourcer skal bruges. Skolenævnene på de enkelte skoler skal gøres til skolens overordnede styrende organ. Skoleledelsen får ansvaret for den daglige drift, mens lærerrådets funktioner begrænses til et pædagogisk debatforum. Det foreslås samtidigt, at det skal være skolekommissioner i den enkelte kommuner.  IKKE BLOT ATOM-VALG  Landsmødet rammes af tv-spærretid – Steffensen stiller igen op i Viborg amt  Travle uger venter KRF-folket med landsmøde den 29. - 30. april og efterfølgende folketingsvalg den 10. maj. Den overordnede strategi for valgkampen er ved at være på plads, og selvom valget kommer overraskende, og for mange måske på et dumt tidspunkt, sættes alle sejl til. Som amtsformanden for KRF i Viborg, Jens Krogh, udtrykker det: Der venter et hårdt stykke arbejde, men jeg tror, vi alle vil arbejde til det yderste, for at sikre KRF fremgang. KRF ønsker ikke at gøre 10. majvalget til et »atomvalg«. Forsvars og sikkerhedspolitiske budskaber vil KRF naturligvis servere, men det bliver på linie med andre budskaber. Umiddelbart før valgets udskrivelse i tirsdags nævnte landsformand Flemming KofodSvendsen følgende 7-punkts oversigt for KRF-valgkamptemaer. Der er ikke tale om en prioritering, understreges det. 1. Familiepolitikken. 2. Forsvars og sikkerhedspolitik. KRF vil arbejde for en videreførelse af den traditionelle positive socialdemokratiske NATO-holdning. 3. Værn om ægteskab. Oppositionens forslag om registreret partnerskab bortfalder, og KRF vil forsøge at skabe debat om forslaget som et sagkyndigt udvalg har frarådet. 4. KRFnej til brugog-smidvæk mentalitet. Det gælder specielt på det miljø og ressourcemæssige område, men har appel generelt til større ansvarlighed i alle liveta forhold og har direkte relation ti bekæmpelse af AIDS. 5. Et dynamisk erhvervsliv af sociale grundel KRF ønsker gode forhold for de svage. For at kunne hjælpe nationalt og internationalt kræves stor egenindsats. Industriproduktionen i Danmark skal derfor målrettes, så vi producerer og sælger de rigtige produkter. 6. Hjælp til landbruget KRF vil arbejde for, at Folketinget fortsætter arbejdet også efter den 5. juni, så re-finansieringsordningen kommer på plads. 7. Etiklovgivningen skal følges nøje, så den fortsat bygger på respekten for det enkelte menneske fra befrugtningstidspunktet.  LØBESEDLER  Der vil ikke blive lavet en landsdækkende valgavis. Der er hverken tid eller penge til en sådan, og desuden har det fra mange sider været frem. hævet, at KRF har brug for mere slagkraftigt, lettilgængeligt valgmateriale. Så i stedet udarbejdes »løbesedler«, der kort og klart skal fortælle, hvad KRF mener om forskellige politiske emner. KRF's landsmøde 29.30. april rammes i øvrigt af tvs spærretid, så den normale reportage sendes ikke. Endelig ligger det nu fast, at Jens Steffensen genopstiller for KRF i Viborg amt.  IKKE RÅD TIL UNGDOMMEN  Men KRF positiv for tanken om kommunale ungdomsråd og ungdomsrådgivning  Der bliver sandsynligvis ikke lovgivet om oprettelse af kommunale ungdomsråd, viste førstebehandlingen Folketinget af et SFforslag. SF ønsker at give kommunerne mulighed for at oprette et ungdomsråd, der skal sikre de unge indflydelse og medbestemmelse på kommunale forhold af betydning for unge, bl.a. ved deltagelse i kommunale udvalg. Samtidig skal kommunerne have mulighed for at oprette et såkaldt ungdomsteam, der skal udøve en overordnet koordinerende indsats af vejlednings-, beskæftigselses- og uddannelsesindsatsen på lokalt plan. Endelig foreslås oprettelse af en åben ungdomsrådgivning, der skal samarbejde med myndigheder under hensyn til den enkelte unges tarv. Formålet med forslaget er at involvere ungdommen en i løsningen af de individuelle problemer og samfundsproblemer, der findes for unge. En af de ordførere ved debatten, der udtalte sig mest positivt om forslaget, var KRF's Merethe Due Jensen, der fandt det beklageligt, at unges lokalpolitiske engagement er yderst begrænset. –Jeg tror, at hensigten med forslaget netop er at aktivere de unge mennesker, og derfor påskønner vi initiativet. –Men er det nødvendigt med lovgivning på området? Allerede i dag ahr man i mange kommuner oprettet ungdomsråd. Erfaringerne herfra har ikke været særlig positive, sagde KRF’s Merethe Due Jensen. Det var i anledning af ungdomsåret i 1985, at der mange steder blev oprettet kommunale ungdomsråd. Over 100 kom i gang, men i øjeblikket er det kun 15-20 steder, at rådene stadig fungerer. Erfaringer viser, at det kun er de steder, hvor rådene virkelig sikres indflydelse, at de har været i stand til at blive andet og mere end blot en »døgnflue«. Merethe Due Jensen fortsatte da også: -Det må selvfølgelig understreges, at fordi succesen ikke har været stor, så behøver det jo ikke betyde, at man dermed skal undlade at skabe mulighed for oprettelse af ungdomsråd. –Jeg har stor sympati for forslaget, men det er åbenbart en kendsgerning, at man allerede uden for den gældende lovgivning har mulighed for at tilgodese de ønsker, som SF giver udtryk for. Det gælder også for ungdomsteam, sagde Merethe Due Jensen, der efterlyste økonomiske beregninger fra forslags-stillerne. SF har nemlig ikke givet bud på, hvad nyskabelsen vil koste.  PRES PÅ KRF-GRUPPEN I U-LANDSPOLITIKKEN  KFU forventer, at KRF stemmer sammen med oppositionen om u-landsbistanden  Kristeligt Folkepartis Ungdom er utilfreds med, at Kristeligt Folkepartis folketingsgruppe og hovedbestyrelse har accepteret en fastfrysning af u-landsbistanden næste år. Ungdomsorganisationen lægger nu pres på folketingsgruppen, for at få den til at stemme sammen med oppositionen, der ønsker en fortsat stigning af bistanden. »KFU forventer da, at KRF’s folketingsmedlemmer stemmer, som de mener: altså for oppositionens forslag om en stigningstakt på 0.03 procent af BNI«, skriver ungdomsorganisationens landsformand, således i en ledende artikel i medlemsbladet »Ung Profil«. Samtidig beklager Jann Sjursen, at gruppen og hovedbestyrelsen accepterede fastfrysningen: »Det er beklageligt, at KRF har accepteret denne forringelse, som det nu er op til det alternative flertal i Folketinget at rette op på i forbindelse med finanslovsbehandlingen til efteråret«. Jann Sjursen benytter lejligheden til at lange ud efter udenrigsminister Uffe Elleman-Jensen. Han omtaler udenrigsministerens pludselige udspil i januar om store besparelse i bistanden på 4,5 mia. Kr. Som udslag af en »profilerings-neurose«. Besparelserne kommer ikke i nærheden af udenrigsministerens ønsker. Frem til 1992 ønsker regeringen, at der spares knap en halv milliard kr. I forhold til oppositionens ønsker. Men da der tilsyneladende er flertal uden om regeringen, taler meget for at stigningsakten fortsætter uændret. Efter fastfrysningen næste år ønsker regeringen en forstærket vækst, så ulandsbistanden når 1 procent af bruttonationalindkomsten i 1992.  KRF OG NATO  Valget er en realitet – og det, der umiddelbart begyndte med en strid om ord i et officielt brev, fik altså det sikkerhedspolitiske bæger til at flyde over. I godtroende naivitet og i panik over SFs vælgerfremgang har den styrende fløj i Socialdemokratiet i flere år forsøgt at overbevise den danske befolkning om, at afspændingen fremmes ved afstandtagen til og mistænkeliggørelse af vore samarbejdspartnere i NATO. Det aktuelle spørgsmaål er ikke, om den dagsorden vil svække dansk medlemsskab af NATO, for det ER allerede svækket. Sp?orgsmålet er i højere grad, om vi kan bruge valget til noget? Kristeligt Folkeparti vedkender sig fuldt ud dansk medlemsskab af NATO, og det vil vi selvfølgelig gøre ganske klart under valgkampen. Men det er også vigtigt for KRF at markere over for vælgerne, at centrale værdier står på spil. På det seneste er der udtrykt ønske om at begrænse retten til frit skolevalg, forslaget om registreret partnerskab er et direkte angreb på ægteskabet, og der presses fortsat fra visse forskerkredse til at få lov til at manipulere med menneskeligt liv.  VALGKAMPEN  Det bliver en kort valgkamp, og på landskontoret arbejdes der nu på højtryk med produktion af diverse valgmaterialer. En ny valgplakat forventes i dag fredag. Principprogrammer, etikfoldere, balloner, bagrudestreamers og klistermærker er klar til brug. Valgavisen vil denne gang blive afløst af løbesedler, som sammen med annonceudkast skulle ligge klar til weekenden, hvor hovedbestyrelsen og kandidater mødes i Fredericia. Der er brug for alle kræfter, og vi opfordrer ALLE til at præge medierne med læserbreve o.lign., som gør det klart, at der fortsat vil være et stort behov for Kristeligt Folkeparti i Folketinget. Kontakt amtsformanden og find sammen med ham/hende ud af, hvordan du bedst kan være til gavn under valgkampen. Den bliver hård, men kort. Valgkamp koster penge, og dem har partiet for få af i forvejen Vi opfordrer derfor til en god håndsrækning også på dette felt fra vore mange medlemmer og sympatisører i de kommende dage. Danmark behøver Kristeligt Folkeparti –og Kristeligt Folkeparti behøver DIG! Niels Chresten Andersen partisekretær  HJÆLPER KRF TIL LOKAL INDFLYDELSE  På det nyligt holdte repræsentantskabsmøde i Kristeligt Folkepartis Ungdom var lokal Politikken i fokus, bl.a. i form af et foredrag af Andreas Bryld Hansen. Der er masser af mulighed for KFU'ere til at sikre KRF indflydelse i lokalsamfundet, blot man griber tingene rigtig an og er parat til at gøre en indsats, sagde Andreas Bryld Hansen, der gav KFU æren for den politiske skoling, der har ført ham i Hedensted byråd og KRFs forretningsudvalg. KFU arbejder i øvrigt hårdt for at vende et faldende medlemstal. Det er en væsentlig grund til, at KFU beder Idé Politiks læsere, via et indlagt girokort i dette nummer, om hjælp til at sikre midler til fortsat politisk skoling af næste årgangs KRF’ere.  VI SKAL IKKE SLÅS MOD HINANDEN MEN FOR KRF  Flere landsmødeberetninger med klare opfordringer til at lægge låg på kritik  »Vi må samarbejde. Det nytter ikke at anvende vore kræfter på interne uoverensstemmelser, når der er hårdt brug for kræfterne ved udadvendt argumenation og agitation. Vi må trække på samme hammel. Vi må tilgive og glemme lære af vore fejl«. Så klart lyder det i velkomsthilsenen til Kristeligt Folkepartis landsmøde fra partiets landsnæstformand, Aage Jensen. Samme tema går igen i flere beretninger fra underudvalg under hovedbestyrelsen. K. Haaning Andersen, der er formand for landsvalgudvalget skriver lige ud i beretningen, at »interne uoverensstemmelser har også bidraget til tilbagegangen (ved folketingsvalget red,)«. Haaning Andersen trækker bl.a. Nordjyllands amt frem som eksempel på uroens dyrebare konsekvenser, dog uden at nævne Arne Bjerregaardsagen. Ved sidste valg fik partiet i det nordjyske det laveste antal stemmer siden 1971. K. Haaning Andersen skriver: »Den indre harmoni i partiet er uhyre vigtig for, om det går godt ved et valg. Har vi i en periode brugt mange af vore kræfter på mange interne uoverensstemmelser, så har vi forsømt at bruge vore kræfter på at komme ud med vort budskab. Der skal være debat i Kristeligt Folkeparti, men når beslutningerne er truffet, er Kristeligt Folkeparti bedst tjent med, at vi udadtil afstår fra videre debat«. K. Haaning Andersen mener, at den interne uro kostede de få stemmer, der manglede i at partiet havde fået det femte mandat. Det får ham til at konkludere: »Vi må somme tider udadtil lægge bånd på os selv, hvad enten vi er minister eller menigt partimedlem«.  PÅ PLADS  Bent Andersen, formand for organisationsudvalget nævner, at revideringen af partiets organisationsplan nu er på plads. Han erkender, at det svære har været kompetencefordelingen mellem folketingsgruppe, forretningsudvalg og hovedbestyrelse i forbindelse med folketingsvalg og regeringsdannelse, »men også dette er nu løst. Der skulle hermed være skabt større klarhed over, hvorledes partiets organer skal forholde sig i sådanne situationer, således at misforståelse og fejltolkninger kan undgås i fremtiden«, skriver Bent Andersen. Fremgangsmåden umiddelbart efter valget i forbindelse med regeringsdannelsen og udnævnelsen af endnu en KRFminister gav nemlig gennem længere tid anledning til en intens kompetence. debat, indtil partiets hoved bestyrelse vedtog, at sådanne sager fremover afgøres i et samarbejde mellem forretningsudvalg og folketingsgruppen.  TILBAGEGANGEN  I beretningen fra landsvalgudvalget analyseres baggrunden for valgtilbagegangen i september. Fire grunde fremhæves af udvalget. 1. Mange vælgere vendte KRF ryggen på grund af miljøpolitikken. Derfor bør vi tage op til overvejelse, hvordan vi får forklaret, at der er forskel på den miljøpolitik, som regeringen er blevet påtvunget at føre, og så KRFs miljøpolitik. Der er ingen tvivl om, at det specielt var vælgere på landet, der svigtede KRF. 2. Andre svigtede på grund af flygtningepolitikken. 3. Mange KRFvælgere hø. rer til de ældre og mange 1984vælgere er døde. 4. Endelig kostede den interne uro stemmer.  KOFOD-SVENDSEN FORTSÆTTER SOM KRF-FORMAND  Vælges for tiende gang på landsmødet  Flemming KofodSvendsen fortsætter som landsformand for Kristeligt Folkeparti. På KRF’s landsmøde den 29.-30. April i Kolding vil han blive valgt for tiende gang som landsformand. Under punktet »Valg af landsformand« kan man i landsmødematerialet blot læse, at »til posten som landsformand for Kristeligt Folkeparti indstiller Københavns amt og Roskilde amt pastor Flemming KofodSvendsen«. Inge ønsker at bejle til posten som partiets leder.  KRF-DEBATGRUPPE FORESLÅR BORGERLØN  Debatoplæg til landsmøde om familien frem mod år 2000  »Dette debatoplæg handler om samfundsudviklingen set ud fra familiens synsvinkel. Når vi har valgt at lade familien være udgangspunkt for vore tanker om fremtidens samfund, er det, fordi vi anser familien for at være af helt central betydning«. Sådan skriver seks unge KRF'ere indledningsvis i det debatoplæg om familien i arbejde og fritid frem mod år 2000, som er udsendt til alle delegerede ved landsmødet. Oplægget vil blive genstand for debat på landsmødet. De seks, tre ægtepar fra det vestjyske, er: Else og Svend Engrob, Ella og Herluf Mørch og Annemarie og Christian Bjerre. De tre herrer har alle været formænd for Kristeligt Folkepartis Ungdom. Debat-gruppen udtrykker målet med forslagene således: »Vi sigter nemlig mod støre ligestilling mellem familier, der vælger offentlige pasningstilbud og familier, der selv finder anden pasning«. Det ene forslag, der er det mest vidtgående, indebærer indførelse af en form for borgerløn medens det andet forslag indebærer en ændret tilskudspolitik over for børnefamilierne.  BORGERLØN  Borgerlønsforslaget har fire hovedpunkter: 1. Alle borgere over 18 år får som udgangspunkt 36.000 kr. Skattefrit. 2. Borgerlønnen nedsættes med 20 procent af en evt. supplerende indkomst. 3. Der betales skat efter gældende regler af supplerende indkomst. 4. Forskellige grupper, der i dag modtager støtte fra det offentlige, kan supplere borgerlønnen efter tilpassede modeller. Det gælder f.eks. arbejdsløse og pensionister. I følge forslaget skal borgerlønnen erstatte det nuværende personfradrag i skatten. Udover, at borgerløn er et middel til at indføre større økonomisk ligestilling vil det også virke til formindsket bureaukrati. Borgerlønnen tænkes nemlig at erstatte bl.a. arbejdsløshedsdagpenge, bistandshjælp studiestøtte og pension. »Borgerlønsordningen medfører således, at ingen længere mod sin vilje vil blive registreret i offentlige systemer som bistandsklient eller lignede. Det betyder, at mange vil kunne undgå den ydmygelsem de føler ved at modtage hjælp fra det at modtage hjælp fra det offentlige«, hedder det i debatoplægget.  REELT VALG  Det andet forslag fra debatgruppen sigter mod økonomisk ligestilling via en ændring af børnefamilieydelsen. Ved omlægningen er det hensigten at give familierne reel valgfrihed ved valg af børnepasning. Det er ikke hensigten, at nogen skal dårligere, men a udligne »de meget store skævheder som den nuværende tilskudspolitik medfører«. Forslaget består af to hovedpunkter: 1. At øge børnefamiliydelsen kraftigt og gøre den aldersafhængig. 2. At tillade kommunerne at tage op til 60 procent af den faktiske driftsudgift for de offentlige pasningstilbud, altså en øget brugerbetaling.  FAMILIEN SLIDER OG SLÆBER SOM ALDRIG FØR  Undersøgelse fra Socialforsknings-instituttet om danskeres tidsanvendelse  Arbejdstiden er på vej ned. Men det er kun på papiret, at det giver ekstra fritid for familierne. Den voksne del af befolkningen bruger i dag mere tid på erhvervs-arbejde end for 20 år siden. Det hænger primært sammen med kvindernes indtræden på arbejdsmarkedet. Det er nemlig sket i et omfang, som langt overstiger den samlede effekt af arbejdsløshed, kortere arbejdstid, efterløn, o.a., viser en undersøgelse fra Socialforskningsinstituttet, der fortæller hvordan danskerne bruger tiden. Den samlede rapport, der er laves af cand. polit. Dines Andersen udkommer i løbet af foråret. Undersøgelsen viser, at vi bruger niere tid end før på erhvervsarbejde og uddannelse. Fritiden skrumper ind især til hverdag. Småbørnsfamilier, hvor begge forældre har fuldtidsarbejde, er til hverdag presset helt i bund. Der er ikke fritid at hente. Den samlede arbejdstid for hver ægtefælle på en arbejdsdag nærmer sig 12 timer. Og fritiden er reduceret til 3,5 timer, som væsentligst bruges foran fjernsyn og til almindeligt samvær med familiens øvrige medlemmer. I disse småbørnsfamilier bruger manden en time mere end kvinden på erhvervsarbejde, mens kvinder bruger mere tid i hjemmet. »Hvis ligestillings-politikkens mål er fuldstændig ens tidsprofil for de to køn, tyder denne undersøgelses resultater på, at målet ikke nås ved alene et kræve kvinderne ud på arbejdsmarkedet. Det må i lige så høj grad være målet at få mændene hjem fra arbejde«, skriver Dines Andersen.  FAR HJÆLPER TIL  Kvinder og mænd arbejder, nogenlunde lige meget. Men fordelingen mellem det betalte erhvervsarbejde og det ubetalte husarbejde er ikke ens for de to køn, selv om også kvinderne nu bruger mere tid på erhvervsarbejde end på arbejde i hjemmet. Den gennemgribende ændring, som de danske hjem har gennemgået, har betydet, at meget af det slidsomme husarbejde er blevet lettet. Men samtidigt har familien øget kravene. Det betyder, at der i dag bruges næsten lige så lang tid på husligt arbejde som for 20år siden. Men ændringen på køn er stor. Hvor mændene i midten af 1960’erne kunne tegnede sig for 10 procent af arbejdstiden i hjemmet, er andelen i midten af 1 een e i midten af 80’erne vokset til en tredjedel. Kvinderenes ufrivillige »monopol« på husligt arbejde skrumper ind. Alligevel videreføres den kønsmæssigt skæve opdeling af husarbejdet også i weekenden. Selv på fridage tegner mænd sig kun for 40 procent af husarbejdet. Hvor denne skævhed på hverdage har sin logiske begrundelse i mændenes længere erhvervsarbejde, savner den begrundelse på fridagene. Resultatet bliver, at mænd på fridage opnår 1,5 times mere fritid end kvinder. Dignes Andersen sammenfatter undersøgelsens konklusioner på følgende måde: »Fritidssamfundet, som der er talt så meget om, er ud fra en totalbetragtning fortsat kun fremtidsmusik«.  FRA MIN UDKIGSPOST  HELE MENNESKER  Et udvalg nedsat af undervisningsministeren har efter 14 måneders drøftelser offentliggjort sin rapport »Pejling og perspektiver«. Heri gør man op med den tidligere dominerende holdning, at en lærer over for børnene skal være neutral m.h.t. livsholdninger og tilstræbe størst mulig objektivitet i sin undervisning. Nu hedder det derimod i rapporten, at det har stor værdi for børnene at møde bl.a. kristendommen i en kvalificeret form. Læren skal være til stede i timerne med hele sin person(lighed). Hvis denne nye holdning kommer til at dominere fremtidens skole, bliver spørgsmålet derfor ikke, om børn skal møde værdier i skolen, men hvilke værdier og i hvilken form. Dette må være en udfordring til forældre og alle som har indflydelse på skolens styrende organer, så der bliver valgt personer, der også vil lade kristne holdninger komme til udtryk i skolen. Men vigtigere endnu er det, om børnene får lov i deres eget hjem at opleve kristendom i en sådan form, at de står godt rustet til at møde de forskellige livsholdninger, som lever side om side i vort pluralistiske samfund, og derfter træffe deres eget valg. Forhåbentlig sådan, at de vælge at bygge deres liv på klippen!  FRIHED TIL AT VÆLGE  Gang på gang er vi gennem medierne blevet præsenteret for unge, som er undsluppet nyreligiøse bevægelsers jerngreb, og som bagefter kan fortælle om, hvordan de lidt efter lidt blev gjort til lydige slaver for bevægelsens fjerne topledere. Sidst har færingen Torhild Justinussen på et pressemøde i København fortalt om sine 2 1/2 år i Tongilbevægelsens tjeneste. En tjeneste, som bl.a. krævede, at man tog løgne til hjælp for at nå de foreskrevne mål m.h.t. pengeindsamling o.l. Omtrent samtidig brød en norsk studerende, Beathe Olsen, ud af Scientologybevægelsen, men blev ved den lej lighed truet på livet for at tvinge hende tilbage til forhold, som hun beskriver som »fængselslignende«. Man rystes over, at det er muligt for disse bevægelser at få en sådan magt over velfungerende unge, og det under streger vel, hvor vigtigt det er, at der i skolen bliver givet en ærlig orientering om, hvad der lever i vort samfund af bevægelser, som for nogles vedkommende har islæt af kristendom, og som betegner sig selv som kristne samfund, men som i sin grundholdning er i modstrid med evangeliets ord om Jesus som vejen, sandheden og livet Politisk er dette en udfordring til vor skolepolitik og familiepolitik, personligt er det en udfordring til alle kristne: Viser vort liv de unge, at det er en rigdom at være en kristen?  SKAL KUNNE REGERE  På det tidspunkt dette skrives, er den politiske situation temmelig anspændt, og valget synes uundgåelig. Principielt bør en regering vel også træde tilbage, evt. udskrive valg, hvis den gentagne gange bliver tvunget til at føre oppositionens politik. Også vort eget parti bør nok overveje situationen som regeringsparti, hvis vi lider nederlag i spørgsmål, som for os er vigtige.
