KAIKILLE KUNNOLLINEN ASUNTO  Kunnollinen koti ja viihtyisä asuinympäristö ovat hyvän elämän perusta.  On viipymättä säädettävä asumisturvalaki, joka takaa jokaiselle asuinpaikasta ja taloudellisesta asemasta riippumatta vähimmäisvaatimukset täyttävät asumisolosuhteet  Asumiskustannusten nousun estämiseksi on alue- ja muiden suurrakentajien toimesta tapahtuva asuntojen rakentaminen saatettava kustannus ja hintavalvontaan,  On luotava pikaisesti järjestelmä, jonka turvin vähävaraisetkin voivat hankkia pienellä pääomalla oman asunnon. Valtion lainoittamien vuokra-asuntojen lunastaminen omistusasunnoksi on tehtävä mahdolliseksi.  Asuinalueet tulee rakentaa väljiksi, viihtyisiksi ja luonnonläheisiksi suosimalla omakoti- ja pientaloasuntojen rakentamista. Asuntomäärärahoja on suunnattava entistä enemmän haja-asutusalueille ja vanhojen asuntojen peruskorjaukseen.  TERVEYS ON TAATTAVA  Terveellisten elinolosuhteinen säilyminen on taattava. Kaikessa on pyrittävä luomaan luonnonmukainen ja terveellinen yhdyskuntarakenne. Kaupunkien ruuhkautuminen ja maaseudun autioituminen lisäävät terveydellisiä riskejä. Terveyskasvatuksella ja muilla toimenpiteillä tulee ihmiset saada omaksumaan terveelliset elintavat.  Terveyspalvelusten alueellisia eroja on tehokkaasti tasoitettava ja tasa-arvo terveys-palvelusten saannissa myös toteutettava. Terveyden- ja sairaanhoidon toimi- ja hoitopisteet on saatettava lähelle ihmistä. Uusia virkoja on perustettava niille alueille, joilla palvelusten kokonaismäärä on vähäisin.  Terveydenhuollon henkilöstöasiat on pantava järjestykseen välittömästi. Henkilöstöpula tulee korjata sopivin palkka- ja koulutusjärjestelyin.  Erikoislääkäripalveluja on hajautettava keskus- ja aluesairaaloista myös terveyskeskuksiin.  PAASIKIVEN-KEKKOSEN LINJALLA ETEENPÄIN  yhteiskunnallista uudistustyötä ei voida toteuttaa, ellei maan ulkoinen turvallisuus ole taattu. Keskustapuolue noudattaa tinkimättömästi Paasikiven-Kekkosen linjan ulkopolitiikkaa. Luottamuksellisten suhteiden ylläpitäminen ja edelleen kehittyminen Suomen ja Neuvostoliiton välillä on ulkopolitiikan keskeinen tehtävä. Suomen ja muiden Pohjoismaiden välisiä hyviä suhteita on jatkuvasti kehitettävä.  Kansainvälisen rauhan ja turvallisuuden lujittaminen on jokaisen maan etujen mukaista. Suomen on aktiivisella rauhantahtoisella puolueettomuuspolitiikalla tuettava tähän päämäärään tähtääviä kansallisia ja kansainvälisiä pyrkimyksiä.  Ihmisten jokapäiväinen toimeentulo on ratkaisevasti vaikeutunut taloudellisten ongelmien puristuksessa: Uhkaava taloudellinen lama ja työttömyys koettelevat rajuimmin vähävaraisinta kansanosaa ja kehitysalueita.  Nykyiset taloudelliset vaikeudet johtuvat 60-luvun loppupuolella harjoitetusta rajusta kasvu- ja rakennemuutospolitiikasta, jolla ihmiset pakotettiin sankoin joukoin muuttamaan kotiseudultaan Suomen ruuhka-alueille ja Ruotsiin. Kansalaisten hyvinvoinnin kohottaminen rakennettiin pettävästi ulkomaisten raaka-aineiden ja energiavarojen sekä pääomien varaan. Näin työtätekevän väestön tuloja vuotaa ulkomaille.  Keskustapuolue vaatii maan talouden tervehdyttämistä sekä autioitumis- ja ruuhkautumiskehityksen katkaisemista. Nyt on kysymys ihmisten toimeentulosta. Tämä on vaalien peruskysymys.  Uuden suunnan talous- ja aluepolitiikalla on taattava jokaiselle riittävä toimeentulo, pysäytettävä verorasituksen kasvu, pantava inflaatio ja hinnat kuriin, parannettava kansantaloutemme kilpailukykyä sekä turvattava kaikille viihtyisä ja luonnonläheinen elinympäristö.  MAAN TALOUS KUNTOON  Kiristyvissä taloudellisissa oloissa talouspolitiikan keskeisimpänä tehtävänä on turvata erityisesti vähävaraisten ihmisten perustoimeentulo. Uuden talouspolitiikan tavoitteena tulee olla työllisyyden turvaaminen. Inflaation hillitseminen sekä kauppataseen korjaaminen. Suomen talous on pikaisilla toimilla saatettava terveelle pohjalle.  Kauppataseen vajeen korjaamiseksi ja ulkomaisen velkaantumisen vähentämiseksi voimavarat on suunnattava vientiä edistävään ja tuontia korvaavaan tuotantoon. On huolehdittava maa- ja metsätalouden sekä teollisuuden työvoiman riittävyydestä. Yhteiskunnan tulee tukea erityisesti pientä ja keskisuurta yritteliäisyyttä.  Tuotantoa on kehitettävä nykyistä vankemmin Suomen luontaisten voimavarojen pohjalle. Erityistä huomiota on kiinnitettävä uusiutuvien luonnonvarojen kuten maan ja metsän huolelliseen hyväksikäyttöön. Ne ovat kansallinen rikkautemme.  Nykyinen hyvinvointimme nojautuu merkittävältä osalla metsiin, silla yli puolet ulkomaankauppamme viennistä perustuu metsien raaka-aineisiin. Tämän vuoksi on välttämätöntä suunnata voimavaroja nykyistä enemmän metsien tehokkaaseen hoitoon ja hyväksikäyttöön.  Kansalaisten verorasituksen kiristyminen on pysäytettävä. Tämän vuoksi tulee valtion ja kuntien virkakoneiston kasvattaminen lopettaa. Inflaation vaikutusten torjumiseksi on valtion tulo- ja omaisuusveroasteikot tarkistettava vuosittain, Verotuksessa käytettävät markkamääräiset vähennykset on niin ikään vuosittain tarkistettava. Verorasituksen siirtyminen vähävaraisten kanneltavaksi on pysäytettävä.  Verojärjestelmän kehittämisen tavoitteena tulee olla verotuksen painopisteen siirtäminen välillisen verotuksen puolelle siten, että se rasittaisi turhaa ja ylellisyys-kulutusta. Peruselintarvikkeet tulisi vapauttaa kokonaan välillisestä verotuksesta.  Inflaation hillitsemiseksi ja hintojen nousun estämiseksi on hintavalvontaa tehostettava. Keskustapuolue vaatii, että työläästä ja tehottomasta tuotekohtaisesta valvonnasta siirrytään yrityskohtaiseen hintavalvontaan. Yrityskohtainen valvonta tulisi järjestää siten, että se kohdistuu vain suurimpiin ja johtaviin yrityksiin.  Keskustapuolue vaatii, että yhteiskunta ryhtyy pikaisiin toimenpiteisiin perustoimeentuloturvan takaamiseksi muillekin kuin palkansaajaväestölle. Perustoimeentuloturva tulisi laajentaa koskemaan eläkeläisiä, pienviljelijöitä, pienyrittäjiä, perheenäitejä sekä opiskelijoita. Ensimmäinen askel tähän suuntaan on vähimmäiseläkejärjestelmä, joka turvaa kaikille vähimmäispalkkaa vastaavan eläketurvan, ja jonka keskustapuolue asettaa seuraavan vaalikauden keskeiseksi sosiaalipoliittiseksi tavoitteeksi.  Tulopolitiikan päämääränä tulee olla ihmisten välisten tuloerojen tehokas supistaminen. Vähimmäispalkkojen ja keskimääräisen palkkatason välistä eroa on pienennettävä.  TYÖTÄ JA TOIMEENTULOA KOTISEUDULTA  Valtiovallan tehtävänä on järjestää jokaiselle työtä omalta kotiseudultaan. Työpaikkoja on rakennettava ihmisten luo eikä keskitettävä väestöä ahtaille ruuhka-alueille. Aluepolitiikan tehostaminen on nykyisessä vaikeassa taloustilanteessa välttämätöntä, jotta voitaisiin estää keskittymisestä syntyvät tarpeettomat ja kalliit hukkainvestoinnit ja suunnata voimavarat tuotannolliseen toimintaan.  Kehitysalueiden väestökadon estämiseksi on kehitysaluelainsäädäntö korjattava keskustapuolueen vaatimalla tavalla. Ruuhkakeskusten paisuminen on lainsäädännöllä estettävä. Täten voidaan myös suurkaupunkien ihmisille taata luonnonläheinen ja turvallinen elämä.  Valtiovallan on taattava se, että köyhien kuntien asukkaat eivät joudu maksamaan veroja enempiä kuin rikkaiden kuntien asukkaat. On toteutettava kuntien verotulojen kohtuullisen vähimmäismäärän turvaava täydennysmenettely. Tavoitteena tulee olla verorasituksen mitoittaminen saatavilla olevien palvelusten mukaan.  On toteutettava maakunnallinen itsehallinto maakuntien väestön vaikutusmahdollisuuksien turvaamiseksi.  OMAVARAISUUS TURVATTAVA  Suomen maatalouden on pystyttävä turvaamaan kansallemme puhtaiden ja tuoreiden elintarvikkeiden saanti kaikissa tilanteissa. Elintarvikkeiden tuonti ulkomailta on kallista ja niiden laatu usein kyseenalainen.  Elintarvikeomavaraisuuden turvaamiseksi on huolehdittava siitä, että riittävän suurelle osalle kansaa luodaan edellytykset työskennellä maa- ja metsätaloudessa. Tämä on kansallinen välttämättömyys.  Maatalouden toimintamahdollisuuksien parantamiseksi on maatalousväestön tulot sekä sosiaaliturva nostettava muiden väestöryhmien tasolle. Yhteiskunnan on pyrittävä tehokkaasti estämään maatalouden tuotantokustannusten nousu. Vakautetun luoton saantimahdollisuuksia on huomattavasti parannettava.  Lainsäädännöllä on estettävä maa- ja metsätalousmaan siirtyminen yhteisöjen, keinottelijoiden ja sijoittajien omistukseen. Täten turvataan Suomen perhe- ja pienviljelmävaltaisen maatalouden terve perusta.  PERHEEN JA LASTEN ASEMAA PARANNETTAVA  Yhteiskunnan on luotava edellytykset sille, että äiti ja isä pystyvät vastuullisesti huolehtimaan perheensä toimeentulosta ja lasten kasvatuksesta.  Lasten hoidon järjestämisessä on vanhemmille taattava vapaa valinnanmahdollisuus. Tämän vuoksi on perhepoliittista tasausta lisättävä ja toteutettava äidinpalkkajärjestelmä. Tämä on lapsen tasapainoisen kehityksen kannalta ensiarvoisen tärkeää ja kansantaloudellisesti äidinpalkka on laitoshoitoa selvästi halvempaa.  VÄHIMMÄISELÄKE KAIKILLE  Nykyiset eläkejärjestelmät saattavat eläkeläiset keskenään kohtuuttoman eriarvoiseen asemaan. Erityisesti kansaneläkeläiset ovat joutuneet kärsimään taloudellisesta laskukaudesta ja voimakkaasta inflaatiosta. He ovat monessa tapauksessa jäämässä vähimmäistoimeentulorajan alapuolelle.  Keskustapuolue vaatii, että kalkille eläkkeensaajille on taattava vähimmäispalkkaa vastaava vähimmäiseläke. Tämä voi tapahtua vain tekemällä kansaneläkkeestä todellinen peruseläke, jonka myöntämisen osalta tarpeeton tulosidonnaisuus puretaan. Suurille eläkkeille on samalla asetettava eläkekatto.  Eläkejärjestelmiä on yksinkertaistettava niin, että eläkehakemusten käsittely nopeutuu ja että jo ennen eläkkeelle siirtymistään jokainen kansalainen voi tietää tulevan eläketurvansa tason.  Äitiysrahan ja sairausvakuutuksen päivärahan vähimmäismäärät on nostettava minimipalkan tasolle.
