Også dette valg i utide er unødvendigt. Gang på gang, år efter år har vi set det ene partitaktiske skuespil efter det andet på Christiansborg. Det kan ganske enkelt ikke fortsætte! Tilliden til det politiske system undermineres på denne måde, og det er farligt for vort folkestyre. Mange mennesker er godt trætte af alle disse valg. Det er forståeligt. Politikerne er sat til at løse landets problemer med økonomi, arbejdsløshed og uddannelse. Der skal skabes tryghed for ældre, børnefamilierne skal sikres mulighed for uddannelse og arbejde. Og hvad sker der så? De store partier løber fra ansvaret: »luften skal renses« og der udskrives valg. Der skal nu engang regeres og lovgives. Det gøres bedst, hvis der kommer mere stabilitet i det politiske arbejde. Derfor foreslår Kristeligt Folkeparti, at der indføres faste fire-årige valgperioder. Det skal være slut med at udskrive valg i utide. Med faste valgperioder kan politikerne nøjes med at føre valgkamp hver fjerde år – og bruge resten af tiden p2a seriøst arbejde i Folketinget. Der er opgaver nok at tage fat på. De udspil, der er lagt frem af KVR-regeringen og Socialdemokratiet trænger i høj grad til at blive forbedret. Begge partners udspil rammer børnefamilier med kun én indtægt, og begge udspil forværrer erhvervslivet konkurrenceevne. Det vil betyde øget arbejdsløshed. Det er ikke den slags forslag, der er brug for her og nu. Det gælder i stedet for om at få flere mennesker i arbejde gennem et konkurrencedygtigt erhvervsliv. Dette folketingsvalg er udskrevet på spørgsmål om økonomi og skat. Det enkelte menneske drukner let i den sammenhæng, men hvad enten det drejer sig om økonomi, familien, miljøet eller andet, så ønsker Kristeligt Folkeparti at møde de politiske udfordringer ud fra en grundholdning, der bygger på respekt for livet og den enkelte – tillige med et ansvar over for medmennesket. Jann Sjursen, Landsformand for Kristeligt Folkeparti.  Økonomi  For enhver familie gælder det om ikke at bruge flere penge end man har, og det samme gælder samfundshusholdningen. Her bør der også være ligevægt mellem indtægter og udgifter. Vi skal væk fra de store underskud i statens økonomi. For at fa balance skal erhvervslivet konkurrenceevne forbedres, og det kan den kun, hvis lønningerne stiger mindre end de gør i udlandet. Kristeligt Folkeparti foreslår, at momsen sættes ned til 20% - på én betingelse: at der ikke gennemføres lønstigninger ved forårets lønforhandlinger. Herved kan der skabes arbejdspladser til flere. Det afgørende er jo ikke, hvor stort et beløb vi får udbetalt - det vigtigste er, hvor meget der kan købes for lønnen. Samtidig foreslår Kristeligt Folkeparti mindre moms på mad.  Miljø  Miljøet er truet. Derfor skal samfundets kræfter sættes ind, hvor miljøgevinsten er størst. Forurening kender ikke til landegrænser, og derfor er det vigtigt, at vi også hjælper både østlandene og u-landene til et bedre miljø. Her i landet må vi især sikre vort drikkevand. Vore børn skal også kunne pumpe rent drikkevand lige op af jorden. Derfor skal vi øge indsatsen med at sikre, at de gamle kemikaliedepoter, lossepladser, olietanke m.v. ikke forurener og dermed truer drikkevandet. Energiafgifterne skal ændres, så de energikilder, der forurener mest, pålægges de største afgifter.  Miljøministerens omskrivning af miljølovene er tidsspilde. Vi skal hellere bruge kræfterne på at få løst de væsentlige miljøproblemer.  Familien  Børnefamilier skal sikres gode udfoldelsesmuligheder med reel valgfrihed til at vælge den pasningsform, de ønsker for deres børn. Forældre med børn under 8 år skal have ret til at gå på børneinstitutioner skal sikres. Forældre skal frit kunne vælge skoleform for deres børn. Ægtepar med én indtægt skal ikke beskattes hårdere end ægtepar med to indtægter. Ældre skal Ædt kunne vælge mellem egen bolig eller plejehjem, og der skal være mulighed for en mere flexibel overgang mellem arbejde og pension.  Etik  Ingen må af økonomiske eller sociale grunde føle sig tvunget til abort. Børnechecken skal udbetales allerede før den forventede fødsel – det skal være et signal fra samfundet om, at barnet er velkomment. Gravide studerende, der tager orlov for at gennemføre graviditeten, skal have bedre økonomisk støtte. Der skal oplyses bedre om aborter i folkeskolen for derved at få antallet ned. Kristeligt Folkeparti siger nej til forsøg med fostre, herunder befrugtede æg. Kristeligt Folkeparti afviser love, der gør det muligt at frasortere på grund af køn eller ved udsigt til handicap. Menneskelivet begynder ved befrugtningen, og derfor er Kristeligt Folkeparti modstander af loven om fri abort.
