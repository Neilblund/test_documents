ALLMÄN POLITIK  1. FREDEN  Freden är främst. Finland skall fortsätta att göra positiva insatser för avspänning och internationellt samarbete. Finland bör slå vakt om stabilitet och utrikespolitisk kontinuitet. Vårt u-landsbistånd skall utvecklas som en del av ett långsiktigt fredsarbete.  2. EKONOMISK REALISM  De ekonomiska utsikterna är dystra. Det är inte skäl att ge rundhänta vallöften. Nya åtaganden kräver nya Inkomster. Vi anser att munnen måste rättas efter matsäcken. Statens skuldbörda får inte ökas.  3. SYSSELSÄTTNINGEN  Människan behöver arbete. Vi måste få arbeta utan överhängande hot om uppsägning. Framgångsrika företag ger trygga arbetsplatser. Samhällets uppgift är att ge företagen goda förutsättningar att verka. Automationens verkningar måste beaktas. Lönsam företagsamhet ger resurser att anställa flera människor inom t ex vården och utbildningen. Samhällets sysselsättningsåtgärder bör särskilt gälla de unga.  4. TRYGGHETEN  De ekonomiska svårigheterna fördröjer det sociala reformarbetet. Det är viktigare än någonsin att använda de begränsade resurserna rätt. För unga familjer är boendefrågan avgörande. Alla barn har rätt till dagvård. Hälso- och sjukvårdens flaskhalsar, t ex bristerna i cancervården, måste avhjälpas. Pensionerna, veteranernas problem, kronikervården, studiestödet och handikappstödet kräver uppmärksamhet. Ingen medborgar får ställas utanför vårt samhälles trygghetssystem.  5. SKATTERNA  De direkta skatterna har nått sitt tak. Skatteskalorna bör inflationsjusteras även i fortsättningen. Med indirekta skatter och avgifter bör samhällaservicen utvecklas. Det invecklade skattesystemet måste förenklas.  6. LANDSBYGDEN  Jordbruket är fortfarande modernäringen. Lantbruket måste ge trygghet och återställa ungdomens och kvinnornas tro på näringen. Landsbygdens specialnäringar har blivit allt viktigare för att upprätthålla ett tillräckligt befolkningsunderlag i glesbygden och skärgården. Yrkesfiskarna måste tryggas en skälig utkomst.  7. MILJÖN  Människan behöver en ren och trygg livsmiljö. Barnen skall inte behöva leka i blyförgiftad luft. Åkrar, skog och vatten skall inte få förstöras av svavel. Dumpning av miljögifter måste upphöra. Nu gäller det att omsätta principer i praktiska beslut. Energipolitiken bör inriktas så att ett femte kärnkraftverk inte behövs.  8. INDIVIDEN  Den enskilda människan måste respekterat Myndigheterna blandar sig alltför ofta i människornas privata angelägenheter. Staten får inte vara en förmyndare. Också partierna skall hålla sig till sina egentliga uppgifter. Den enskilda människan måste få mera att säga till om. Folket bör få direkt välja president.  9. JÄMSTÄLLDHETEN  Kvinnor och män bör ges lika möjligheter till insatser inom familjeliv, arbetsliv och i samhällets beslutsfattande organ Kvinnors åsikter måste vinna samma gehör som männens och männen ges samma möjligheter att ansvara för familjelivet.  10. KYRKAN OCH RELIGIONEN  Kristendomens humanistiska värden bör ligga till grund för samhällsutvecklingen. I kyrka och samfund utförs ett värdefullt arbete för att lära människorna att visa omsorg om varandra. Detta arbete är värt hela samhällets stöd. Reformarbetet kring kyrkans och statens relationer bör fortsätta.  Godkänt av centralstyrelsen 27.11.1982  SVENSKA FRÅGOR  1. SVENSKBYGDEN  Finland behöver sina svenskbygder. Var och en av oss har ett personligt ansvar för deras framtid. Men riksdag och regering bör medverka till att bevara den språkliga strukturen våra kommuner. Överstora projekt, som i huvudsak värvar inflyttad arbetskraft, bör undvikas.  2. PLANERINGEN  Kommunernas planeringsmonopol ger dem möjlighet att själva besluta om sin utveckling. De kan säga nej till storprojekt, som hotar deras miljö, näringsstruktur eller språkliga karaktär. Ingen kommun skall behöva ta emot kärnkraftverk mot sin vilja. Målet för regionpolitiken bör vara att alla kan välja var de vill bygga och bo.  3. FÖRVALTNINGEN  Partiet slår vakt om den kommunala självstyrelsen. Den ger den språkliga minoriteten möjlighet att få sin röst hörd. Partiet motsätter sig en mellanstegsförvaltning som endast medför ökade kostnader och byråkrati. Vid alla justeringar av förvaltningsgränser, må det sedan gälla sjukvården, skogen eller annan förvaltning, bör den språkliga minoritetens rättigheter tillgodoses.  4. VÅRDEN  Vård på modersmålet är en grundläggande rättighet. Det behövs en lag som förpliktar kommunerna att ordna sjuk- och hälsovård på modersmålet. Lagstadgandena om svensk barndagvård och åldringsvård bör ges konkret innehåll.  5. UTBILDNINGEN  På undervisningens område står yrkesutbildningen i blickpunkten. Ett tillräckligt mångsidigt utbildningsprogram på svenska måste garanteras. Vi arbetar för ett tätt nät av svenska grundskolor, så nära hemmen som möjligt. Svenskans ställning bör förstärkas de finska grundskolorna. Vi fortsätter ett målmedvetet arbete för att utveckla det svenska högskoleväsendet i enlighet med trepunktsmodellen.  6. KULTUREN  Ett levande kulturliv och ett rikt organisationsliv är en vital del av svenskheten. Statsmakten bör infria sina löften till finlandssvenskarna. Den svenska kulturen kan inte mätas med procentmått. Den måste få stöd efter behov. Den svenska musik- och konstutbildningen måste tilldelas resurser på samma grunder som den finska. Statsmakten måste öka sitt ansvar för de finlandssvenska teatrarna. Den svenska litteraturen behöver särskilt stöd.  7. SVENSK TV  Den svenska servicen släpar efter inom de nyare massmedierna En finlandssvensk TV-kanal är nödvändig. Den tredje kanalens programutbud bör bilda en helhet av finlandssvenska, nordiska och till svenska textade, finska program.  8. INFORMATIONEN  Finlandssvenskarna har rätt till information och rätt att umgås med myndigheterna på svenska. Men allt oftare blir rättigheten teori. Vi kräver att myndigheterna följer grundlagens språkparagraf och bestämmelserna i språklagen.  9. EMIGRATIONEN  Emigration och återflyttning är nu i balans. Den ökande arbetslösheten hotar dock att rubba balansen. Statsmakten skall stöda de emigrationshotade kommunerna i deras ansträngningar att förbättra sysselsättningen. Bostadsproblemen måste särskilt uppmärksammas. Återflyttningströsklarna bör avlägsnas.  10. SVERIGEFINLÄNDARNA  Finlandssvenskarna i Sverige är en befolkningsgrupp, som har egna behov och egen identitet. De får inte glömmas, varken av Finland eller Sverige. Vi anser att sverigefinländarna har rätt till utbildning på sitt modersmål. Finlandssvenskarna vet hur viktig utbildning på eget modersmål är för varje språklig minoritet.  Godkänt av centralstyrelsen 27 11 1982.
