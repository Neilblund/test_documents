REFERAT PROGRAMOWY NA KONGRES ZAŁOŻYCIELSKI PPPP
Panie, Panowie, Koleżanki i Koledzy!
Gdzieś tak w polowie ubiegłego roku, w redakcji poczytnego miesięcznika Pan, odbyła się dyskusja.
Co zaproponować polskiemu mężczyźnie zamiast popołudniowego siedzenia przed telewizorem.
Zamiast szybkiej flaszki wódki, pod zagrychę z rozłożonej gazety, gdzieś w krzakach z kolegami.
Jakie stworzyć mu forum do wymiany pogladów, do odreagowania stresów.
Mają takie miejsca Niemcy, Czesi, Anglicy, Australijczycy.
To puby, karczmy, knajpy, czy jakby ich nie nazwać, gdzie smaczne, chłodne piwo podawane jest we właściwym szkle, gdzie nie cuchnie.
I my marzyliśmy o takich miejscach dla polskiego mężczyzny.
Potem nadeszła  jesień i wybory prezydenckie, które ujawniły wszystkie najgorsze cechy Polaków.
Drapieżną nietolerancję, brak politycznej kultury, nieposzanowanie poglądów.
I znów do redakcji Pana, zaczęły przychodzić listy.
Zróbcie coś, żeby nasz naród nie ulegał takiej psychozie, żeby nie atomizował się w nienawistne sobie grupy.
I wtedy po raz kolejny w dyskusjach pojawił się wyraz „piwo”.
Przeciez zamiast się swarzyć, lepiej postawić przed sobą szklankę piwa i spróbować się dogadać.
Chłodny napój może ostudzić temperamenty, złagodzić ostre krawędzie poglądów.
Dopasować je.
Sprawa była poważna.
Postanowiliśmy powołać partię polityczną, która sprzyjałaby wzajemnemu porozumieniu Polaków.
W naszej ideologii piwo, to był już nie tylko chmielowy napój.
Piwo uległo wyabstrahowaniu, stało się symbolem czegóś co może doprowadzić do zgody.
28 grudnia 1990 roku, sąd wojewódzki w Warszawie zarejestrował Polską Partię Przyjaciół Piwa.
Organizację legalną o sprecyzowanym statucie i celach działania.
To o nich będę za chwilę mówił.
Pierwszy cel polityczny.
Wszystkimi możliwymi, znanymi i jeszcze nie wymyślonymi sposobami prowadzić do zgody narodowej.
Nauczyć naszych rodaków wzajemnego szacunku, poszanowania cudzych poglądów, tolerancji, kultury politycznej.
W kraju zamieszkałym przez obywateli respektujących powyższe zasady będzie łatwiej żyć, pracować i tworzyć.
Czy pomoże w osiągnięciu takich postaw piwo? - Spyta ktoś krytycznie.
A dlaczego nie choć przecież w owym nawoływaniu do zgody i porozumienia jest piwo tu pewnym atrybutem, rekwizytem.
Uosabia coś przy można zasiąść, byle wolą dogadania się.
Doświadczenie jednak uczy, że łatwiej dogadać sio przy piwie, niż przy wódce.
I tu mamy drugi cel naszej partii — społeczny.
Wódka jest trucizną, toczącą Polaków od lat.
Nasza partia jest także organizacją antyalkoholową.
Powie ktoś, ależ lansujecie piwo, a w nim także jest alkohol.
Owszem, tyle, że my w odróżnieniu od innych organizacji antyalkoholowych jesteśmy realistami.
Uważamy, że nie wystarczy wydrukować miliona ulotek, czy plakatów przedstawiających zapłakane dziecko wyciągające ojca z knajpy, by wzruszony tym widokiem pijak obrzydził sobie alkohol.
Nie mamy złudzeń Polak nie przestanie pić.
Tylko niech nie pije gorzały.
Podsuńmy mu przeto napój, którym również można wznosić toasty, po którym czuje się lekki szmerek, który jednak nie rodzi tak dramatycznych skutków dla zdrowia człowieka i społeczeństwa.
Powie ktoś: przecież piwem też można się upić.
Tak, ale dużo trudniej niż wódką.
Poza tym jestem przekonany, że 95% pijących piwo będzie się chciało go napić, a nie nim upić.
Dlatego też zrobimy wszystko, poprzemy każdą inicjatywę i sami będziemy takie inicjatywy podejmować, by piwo było łatwo dostępne, by podawano je w odpowiednich warunkach.
Udało się to Czechom, Niemcom i Anglikom.
Uda się i nam.
Szanowni Państwo!
Przecież to niepojęte, że w dowolnej polskiej restauracji, butelka dobrego piwa jest droższa od setki wódki.
Falszywie ustalone marże gastronomiczne, ale przede wszystkim podatki, sprzyjają alkoholizacji polskiego społeczeństwa.
Tak dalej nie może być.
Będziemy walczyć z takimi przepisami, piętnować ich społeczną szkodliwość, nie dopuśćmy także by piwo nadmiernie drożało.
W powszechnej opinii piwiarnia polska to siedlisko chołoty, lujów i meneli.
Bo też tak chcieli ją widzieć antyalkoholowi działacze, dziennikarze szukający sensacji, wreszcie sami sprzedawcy piwa.
Dlaczego jednak nikt nie stawia za wzór miejsc, które są normalnymi piwiarniami, w których mężczyźni spotykają się przy kuflu.
Dopiero powstanie PPPP i nas przekonało, że K-5 w Pleszewie, czy Muszelka w Ustce, to lokale o których się nie śniło czarnowidzom naszego życia społecznego.
Cóż to za malowniczy widok, gdy właściciel tego ostatniego lokalu, widząc, że niektórym z klientów za bardzo "kurzy się z głów" uderza w zawieszony nad szynkwasem okrętowy dzwon.
To znak, że przez kwadrans nie będzie podawał piwa.
Wierzcie mi państwo, niebywała jest dyscyplina braci piwnej, która sama uspokoi za bardzo rozgorączkowanych, lub wręcz wyeliminuje ich z towarzystwa.
Drodzy Państwo!
Nie mamy także złudzeń, że jakiś cudowny, uniwersalny program ożywi całą naszą gospodarkę.
Mamy wszakże, skromny bo skromny cel gospodarczy.
Zacznijmy po prostu od rozwoju browarnictwa.
Małe, kontenerowe browary mogą stanąć wszędzie tam gdzie dobra woda, a rolnicy podejmą się uprawy szlachetnych browarnianych odmian jęczmienia.
Niechże je produkują.
Wszak jeszcze niedawno Polska była znaczącym producentem i eksporterem słodu jęczmiennego.
Możemy znów zrobić z mego jedną z naszych specjalności eksportowych.
Ożywienie browarnictwa, to także ożywienie w handlu, transporcie i przemyśle opakowań.
Postawmy na nogi tę jedną dziedzinę a już odrobinę znormalnieje ciąg rolnictwo-przemysł-transport-handel-gastronomia.
A problemów jest wiele.
Czy wiecie Państwo, że dziś niezauważalny procent piwa rozlewa się w beczki.
Dlaczego? Handel nie bierze — mówią producenci, browary nie robią — mówią restauratorzy.
To trzeba zmienić.
Także i rozlewanie piwa do monstrualnych stu i więcej litrowych beczek.
Browarom tak wygodnie, tyle, że jak taką bryłę umieścić pod barem, czy w piwnicy.
Ilu do tego trzeba ludzi.
To tylko przykład jednej ze spraw, do załatwienia natychmiast.
Koleżanki i Koledzy!
To oczywisty truizm, że bez zdrowej wody, czystego powietrza,  nieskażonej gleby nie będzie dobrego piwa.
Dlatego nasz cel czwarty to — ekologia.
Zaczynamy od czystego powietrza.
Wraz z przyjaciółmi z Ameryki firmą „Bonair" wydajemy walkę największej truciźnie jaką nasycone jest w sposób urągający wiedzy medycznej końca XX wieku otaczające nas powietrze — Ołowiowi!
Występujemy przeciwko benzynowo-samochodowemu lobby, które od lat raczy nas bzdurnymi opowieściami o wysokich cenach benzyny bezołowiowej i braku możliwości stosowania takiej benzyny w naszych samochodach.
To bzdura! Zwracamy się do szefów wszystkich publikatorów, by, w komunikatach o cenach giełdowych podawali cenę benzyny bezołowiowej na giełdzie roterdamskiej.
Niech do świadomości społecznej przemówią liczby.
Na korzyść nie trującej benzyny oczywiście.
Tego tygodnia prasa podała komunikat o produkcji fiata cinque cento.
Okazuje się, że samochód ten, wbrew przyjętym na świecie zasadom, będzie produkowany bez katalizatorów: To kolejny skandal.
Piętnujemy tę decyzję.
Wkrótce opublikujemy raport o szkodliwości ołowiu, ale w aspekcie, którego jeszcze nikt nie badał.
Otóż ujawnimy całą grozę połączenia ołów — wysokoprocentowy alkohol.
Nowoczesny przemysł spożywczy sam bywa trucicielem środowiska.
Co robić z opakowaniami? Puszkami i butelkami?
Rozwiązanie i tych spraw wchodzi w zakres naszego programu ekologicznego.
Jesteśmy po pierwszych kontaktach ze Szwedami, którzy mają najlepiej chyba w Europie zorganizowaną utylizację puszek.
Obiecali naszej partii, że dostarczą na próbę, nieodpłatnie kilkanaście automatów, do zbierania puszek.
Ustawione w sklepach i hurtowniach są chętnie używane przez sąsiadów zza Bałtyku.
I u nas służyłyby taniej rozrywce, ale także pozyskiwaniu niezwykle cennego, surowca jakim jest wysokostopowa, stal i aluminium używane na puszki.
Każda tona uzyskanego w ten sposób metalu, to mniej koksu, czy węgla potrzebnego na wyprodukowanie tego surowca w hucie.
To, mniej spalin i znów… czystsze powietrze.
Oto dwa konkrety z naszych poczynań ekologieznych, ale przecież dopiero startujemy.
Proszę Państwa!
Pytają nas, czy jako partia polityczna chcemy przejąć władzę w kraju.
Odpowiadamy: nie, chcemy pełnić rolę ważniejszą, rolę katalizatora miedzy władzą i opozycja.
Chcemy być tą „trzecią siłą", która w momencie próby postawi przed wadzącymi się stronami wyimaginowaną, czy może nawet realną szklanicę piwa i powie „dogadujcie się”
jestęśmy tu po to by Wam pomóc, byście uzyskali consens.
Oczywiście startujemy w wyborach parlamentarnych, ale po to by znaleźli się w parlamencie nasi ludzie nawołujący do zgody i zrozumienia.
Dlatego, gdy inni pytają nas czy do naszej partii należeć mogą kobiety, albo co sądzimy o antysemityźmie, odpowiadamy: takie słowa jak nacjonalizm, antysemityzm, nietolerancja nie istnieją w słowniku członka naszej partii.
Nie wiemy co one znaczą.
Dlatego nie pytamy nikogo skąd przychodzi, a tylko o to „z czym”.
Jeśli ze spolegliwością, życzliwością do świata i ludzi, tolerancją, dystansem do świata - jest nasz.
Pytają nas wreszcie co sądzimy o aborcji.
I znów odpowiadamy zgodnie z duchem naszego programu.
To sprawa sumienia i arcytrudnego wyboru, zarówno osoby poddającej się jak i wykonującej taki zabieg.
Już podjęcie takiej decyzji, jest wielką karą i psychicznym obciążeniem.
Tolerancja nakazuje nam  pozostawić decyzję sumieniu, zaś sprawą, etyków j duchownych jest to sumienie uwrazliwić.
Nie zaś sędziów, prokuratorów, czy nawet senatorów.
Proszę Państwa!
Oto w skrócie program naszej partii.
Prawda, że prosty i czytelny? Ale także potrzebny Polsce dziś i zawsze.
Dlatego zgadzam się ze stwierdzeniem, że gdybyśmy nie powołali PPPP, to i tak trzeba byłoby ją wymyślić.
I oto jest.
Dziękuję Wam.
Program Polskiej Partii Przyjaciół Piwa
PPPP jest partią z założenia optymistyczną -  jesteśmy absolutnie przekonani, że Polska - naród 38 mln położony w centrum Europy ze wspaniałą i jednocześnie często dramatyczną przez całe dziesięciolecia historią może odnieść sukces.
By sukces ten odnieść trzeba odpowiedzieć na podstawowe pytania jak wypić to „piwo”  nawarzone przez ostatnich 45 lat .
Nasz program jest programem pozytywnym , kreatywnym , opracowanym i przemyślanym przez ludzi, którzy wiedzą jak osiągnąć należności gospodarki od zagadnień socjalnych,
ekologicznych
i edukacyjnych .
Nie ma żadnego uzasadnienia dla tezy, że jesteśmy skazani na wieloletnią recesję, biedę, zacofanie - to nieprawda i z tą tezą nigdy się nie zgodzimy.
By rozwiązać problemy Polski trzeba mieć przede wszystkim przekonanie, że da się je rozwiązać - nie da się budować sukcesu bez wiary w jego osiągnięcie.
Żeby wygrać ten maraton trzeba dzisiaj " siły sukcesu ", wiary i absolutnego przekonania, że jeżeli tylko mądrze pokierujemy naszym Państwem , to dogonimy Europę.
Polska Partia Przyjaciół Piwa jest partią apolityczną.
Jej członkowie nie są uwikłani w złożone zależności polityczno personalne .
PPPP uważa, że nikt już dzisiaj nie odniesie sukcesu politycznego bez sukcesu gospodarczego;
gospodarka - jej rozwój - to na czym partia skupi swój cały wysiłek i intelektualny potencjał wymagając od swoich posłów walki w Parlamencie o realizację swojego programu gospodarczego, który został sformułowany w formie dziesięciu przykazań.
Jak wypić to piwo?
Na to pytanie odpowiada nasz program, który tu dzisiaj przedstawiany.
Jest on tylko w formie bardzo skoncentrowanych tez , które jako całość tworzą założenia do podstawowej koncepcji.
10 PRZYKAZAN "Jak wypić to piwo"
Nazwa program Partii jest przenośnią na całą złożoną sytuację polską .
Partia Piwa - bo ludzie są zmęczeni i zdezorientowani w dziesiątkach nazw różnych partii i stronnictw.
Na pytanie jakie są Pana/Pani poglądy polityczne - można odpowiedzieć dyplomatycznie - bardzo, bardzo lubię piwo.
Partia Piwa - bardzo delikatnie mówiąc to "nawarzono piwa", oj nawarzono, i to jest nasze odniesienie do przeszłości, nie ma sensu rozliczać, poza przestępstwami kto nawarzył itd.
Ludzie tworczy odnoszący sukcesy , nie patrzą w przeszłość, biegną do przodu.
Partia Piwa - to piwo nawarzone przez 45 lat trzeba teraz wypić. Im- szybciej i skuteczniej to zrobimy, tym lepiej .
Partia Piwa - pozostaje tylko pytanie, jak to piwo wypić?
Odpowiedź mamy - jest nią nasz gospodarczy program opracowany przez praktyków, ludzi, którzy znają realia polskiej rzeczywistości z praktyki, swoją działalnością gospodarczą udowodnili, że można odnieść sukcesy osobiste, a jednocześnie tworzyć miejsca pracy i dać dobrze zarobić swoim pracownikom.
Dlatego też zwróciliśmy się do grupy polskich przedsiębiorców, by dali nam program gospodarczy, powiedzieli jak oni widzą to, co dzisiaj dzieje się w polskiej gospodarce.
Jesteśmy przekonani, że jest to program, który "chodzi po ziemi", odważny na skalę naszych potrzeb i ambicji.
1.Możemy dużo lepiej.
W to musi uwierzyć każdy Polak - proszę pokazać, udowodnić, że jest jakakolwiek dziedzina, gdzie nie możemy czegokolwiek poprawić, ulepszyć, niekoniecznie od razu wiążąc to z nakładami inwestycyjnymi.
2.Strategia gospodarcza do 2020 roku.
Niemożliwe jest osiągnięcie sukcesu bez jego określenia.
Nie można prosić społeczeństwa o poparcie, akceptację programu gospodarczego, który nie dopisuje celów zarówno co do ich treści, jak i czasu realizacji.
Potrzebne jest ustalenie pryncypiów i podjęcie decyzji, co do m. in. następujących pytań:
-w jakich dziedzinach chcemy się specjalizować?
-czy uważamy za celowe, by polscy przemysłowcy byli zainteresowani w szczególności ekspansją na rynek radziecki (handel, własne inwestycje, itp.)?
- czy chcemy, żeby kapitał zagraniczny wszedł do Polski tylko na pewną ograniczoną skalę, czy też by wszedł tu bez ograniczeń?
-jaką chcemy mieć pozycję polskiego kapitału w relacji z kapitałem zagranicznym?
-czy chcemy, żeby polscy przemysłowcy wchodzili w powiązania kapitałowe w krajach EWG?
-czy chcemy wykorzystać nasze centralne położenie w Europie a jeśli tak, to czy możemy zarobić na tranzycie (lotniska, autostrady, składy wolnocłowe obsługujące ZSRR etc.),
ale  wiemy, że wówczas, wiązać będzie się to z koniecznością rozwiązania problemów ekologicznych?
- czy chcemy zostać Hongkongiem Europy? itd.
Musimy natychmiast przygotować podstawowe założenia strategii gospodarczej.
Te założenia raz przyjęte muszą być święte nie powinna ich móc zmienić żadna śiła polityczna, czy aktualna koniunktura.
Nie da się zbudować silnej, zdrowej gospodarki, jeśli się nie ma strategii.
Wszelkie inne dżiełanie typu kilkuletnie programy, plany, etc. bez wieloletniej strategii gospodarczej są działaniami amatorskimi.
Obecnie nie ma takiej strategii, a nawet nie ma jasnego programu gospodarczego na najbliższe lata.
3.Produkcja -10% podatek dochodowy - miejsca pracy.
Musimy natychmiast zacząć zmieniać proporcje w gospodarce między produkcją, a handlem.
Dzisiaj przede wszystkim handluje się, a nie produkuje.
Ta sytuacja prowadzi w przyspieszonym tempie do katastrofy - już dzisiaj miliony ludzi jest bez pracy, bo ich zakłady są zamknięte, bądź pracują z celowo ograniczoną wydajnością.
Niewiele powstaje nowych zakładów produkcyjnych.
Należy tu pójść sprawdzonym przykładem Irlandii, gdzie z ogromnym sukcesem zmieniono te proporcje promującjednocześnie produkcję przez zastosowanie 10% podatku dochodowego przedsiębiorstw przy utrzymaniu od pozostałych działalności podatku 40%.
Proponujemy natychmiastowe zastosowanie tego rozwiązania.
Wszelkie argumentacje, że jest to niemożliwe ze względu na deficyt budżetu państwa, odrzucamy lepiej miec 10%  produkcjęi  miejsca pracy niż katastrofę.
Ta propózycja, która wydaje sie nam szczegółowa, jest ruchem strategicznym, który może natychmiast skierować nas na właściwy -tor, jeśli oczywiście będzie to poparte jeszcze całym pakietem uzupełniających działań (wiemy dokładnie jakich).
4.Stabilizacja regulacji podatkowych i prawnych.
To, co działo się w tej sferze w tym roku może zabić nawet najzdrowsze przedsiębiorstwo - zmiany podatków obrotowych, ceł dewaluacja i jednocześnie nieprawdopodobny rozwój nielegalnego rynku nie daje szansy na przetrwanie, a co tu mówić o rozwoju i inwestycjach, przy absolutnym braku zaufania ze strony kapitału krajowego i zagranicznego.
Potrzebne są jednoznaczne gwarancje parlamentarne w odnesieniu do stabilności systemu fiskalnego (cła, podatki, opłaty, etc. ), a takie prawnego zezwolenia, licencje, itp.
Jakiekolwiek zmiany tych parametrów nie mogą być gwałtowne (jeśli mają działać na niekorzyść przedsiębiorców) i musza być akceptowane przez parlament.
Jednocześnie podatnicy muszą mieć zapewnioną ochronę ich interesów - państwo musi gwarantować uczciwą konkurencję i chronić przed nieuczciwością podatników.
5.Rolnictwo w nowej perspektywie
Nie jest winą polskich chłopów, że rolnictwo polskie jest nieefektywne i zacofane.
Nie można też pozostawić rolników samych,  rzucić na głęboką wodę wolnego rynku, gdy wiadomo, że większość z nich nie potrafi pływać.
Jak powinno wyglądać nowoczesne rolnictwo w dzisiejszych czasach, w środku Europy - wiadomo.
Wiadomo też, że taki docelowy model wchłonie bezpośrednio tylko część dzisiejszych rolników, pozostałym trzeba dać możliwość innej pracy: przetwórstwo spożywcze, usługi na rzecz rolnictwa i wsi, turystyka itp.
Musimy przy tym wykorzystać położenie Polski i wynikające z tego możliwości eksportu produktów żywnościowych.
Potrzebne są mechanizmy, które doprowadzą w szybkim czasie w aktualnej formie gospodarczej do scalania gospodarstw do rozmiarów o optymalnej efektywności.
Nie wierzymy, żeby nie dało się opracować takiego projektu przekształcenia rolnictwa i wsi, by zyskać aprobatę większości rolników ż jących na wsi, a szczególnie młodzieży.
6.Budownictwo mieszkaniowe
Problem ma charakter specjalny, strategiczny - podobnie jak rolnictwo - rozwiązanie go ma pośrednie i bezpośrednie znaczenie dla całej kondycji narodu - godne warunki życia ich określona - bliska perspektywa będą miały zasadnicze znaczenie dla rozwoju gospodarki, entuzjazmu ludzi i wiary w sukces.
Należy tak ustalić kompleks warunków podatkowo fiskalnych, specjalne projekty rządowe, linie kredytowe itd.
by budownictwo stało się na co najmniej 10-15 lat najlepszym, najbardziej intratnym interesem w Polsce.
Budownictwo mieszkaniowe powinno dać pracę ogromnej ilości ludzi, będąc tym samym mechanizmem nakręcającym koniunkturę.
Być może trzeba będzie odłożyć w czasie inne ważne problemy, by tej dziedzinie nadać specjalne znaczenie.
7.Bogacących się nie stać na biednych
Większość ludzi w Polsce zaczyna interesy na własny rachunek od zera lub z bardzo małym , jak na relację  w krajach uprzemysłowionych, kapitałem.
Wolny rynek daje dzisiaj ogromną szansę tym, którzy zdecydują się zaryzykować.
Robią to po to, żeby oczywiście zarobić, ale nie tylko - mają ambicje bycia na swoim, rozwijania się, budowania, tworzenia.
Ich start i osiągnięcie sukcesu będzie tym trudniejsze, im mniejsza będzie siła nabywcza społeczeństwa polskiego.
W ich podstawowym interesie leży, aby ludzie mieli, jak najwięcej pieniędzy - by mogli kupować ich towary i usługi.
Biedne społeczeństwo ogranicza lub wręcz uniemożliwia powstanie błyskotliwych fortun, a nawet małych sukcesów gospodarczych.
Również w sferze moralnej dla większości bogatych wątpliwą pociechą będzie to, że wokół panuje bieda.
Im więcej będzie zdrowych, bogatych przedsiębiorstw, tym większa szansa dla dzisiaj biednych, by poprawiła się ich sytuacja materialna.
8.Edukacja
Oszczędzanie na edukacji, ograniczanie jej zasięgu i jakości jest najgorszym wyborem jakiego można dokonać.
Skutki takich ograniczeń będą tragiczne dla naszej przyszłości, będziemy odstawać od świata coraz bardziej.
Na to nie możemy sobie pozwolić.
Reforma polskiego szkolnictwa musi zmierzać w kierunku jego unowocześnienia, jakości i dostosowania do potrzeb wieloletniej strategii gospodarczej.
9.Trawa prawdziwie zielona
Dbałość i zrozumienie ważności problemów ochrony środowiska wymaga wielkiej pracy nad społeczeństwem - zbudowania nowej kultury proekologiczne.
Strategia rozwoju gospodarczego musi przyjąć takie kierunki, by rozwiązanie problemów ekologicznych stało się jednocześnie dobrym interesem gospodarczym - zdrowa żywność, naturalna turystyka itd.
10.Piwo i puby nową kulturą bycia i picia Polaków
Alkoholizm jest wielką narodową tragedią.
Nie pomogą tu żadne rozwiązania o charakterze prohibicji.
Trzeba zacząć budować nową kulturę bycia - spotykania się ludzi przy piwie, takim ogólnie dostępnym, zdrowym - można to osiągnąć stosując mądrą politykę podatkową zarówno co do samych obciążeń podatkowych dotyczących piwa, jak i miejsc, w których będzie ono sprzedawane.
Istniejący obecnie system podatku i opłat celnych odniesionych do wartości napojów alkoholowych, a nie odniesionych do procentu zawartości alkoholu w napoju jest wielkim nieporozumieniem.
W świecie wprowadzono w tym względzie bardzo skuteczne systemy.
Dzisiaj nazywamy się trochę śmiesznie - Partią Przyjaciół Piwa, ale nasz Program i poparcie wyborców daje nam wielką szansę, iż kojarzyć będziemy się z PARTIĄ SUKCESU.
