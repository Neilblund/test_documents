Samo naprijed. SIGURNO.
Poštovani građani i građanke,
Vlast se na demokratskim izborima bira da bi služila građanima i dobru države i – evo još jednih demokratskih izbora.
Evo ih za neke prerano, za neke prekasno, a za demokratsku Crnu Goru u pravom trenutku.
U skladu sa ustavnim zakonom 2009. je izborna godina.
Ali, 2009. godina je i godina svjetske ekonomske krize.
Pogodila je najrazvijeniji svijet i tu je da i od Crne Gore, I njene Vlade, traži odgovore na brojne izazove.
Odgovore, utemeljene u punom političkom legitimitetu, kao izraze posvećenosti, kompetentnosti i sposobnosti da se ostvare rezultati koji će našim građanima donijeti dobro tokom naredne četiri godine.
Zato mi nastavljamo pobjedničkim putem.
SIGURNO.
Jer, bez Koalicije “Evropska Crna Gora” danas ne bi bilo međunarodno priznate Crne Gore,
a naša država ne bi bila pred izvjesnim statusom kandidata za punopravnog člana Evropske unije.
Sa Koalicijom “Evropska Crna Gora” na čelu, Crna Gora je i danas društvo mira,
stabilnosti,
multietničke demokratije.
Upravo naša koalicija je otvorila vrata Crne Gore najvećim svjetskim investitorima I našu državu učinila najinteresantnijim prostorom za razvoj biznisa u regionu.
Istovremeno, Crna Gora je već postala prestižna turistička destinacija na Mediteranu i u Evropi.
Sa evropskom koalicijom na vlasti, sve više je zaposlenih ljudi u Crnoj Gori
i sve bolje plaćenih – u proteklom dvoipogodišnjem periodu, prosječna plata u Crnoj Gori je udvostručena.
Evropska koalicija je gradila novu infrastrukturu: puteve, mostove, vodovode, elektroenergetske objekte... i dovela do početka gradnje dugo čekani auto-put od Bara do krajnjeg sjevera države.
Zato smo uvjereni da građani Crne Gore znaju s kim je - i u vremenu razvoja i u vremenu kriznih izazova - jedino SIGURNO.
Iza našeg programa ostaju djela.
Zato je superiorniji od svih drugih.
Govori djelima - iza njega stoje ljudi i njihovi rezultati.
Zato naš program pridobija više građana nego svi ostali,
a nama se vjeruje više nego drugima.
Tako će biti i ovoga puta.
SIGURNO.
EVROPSKA CRNA GORA
Aplikacijom za članstvo u Evropskoj uniji učinili smo realnom evropsku perspektivu Crne Gore
i dokazali da smo dostojni tekovina obnovljene državnosti.
Odmah nakon obnovljene državnosti Crne Gore, na demokratskom referendumu 21. maja 2006. godine, najmlađa evropska država predvođena Koalicijom “Evropska Crna Gora”, razborito i odgovorno, na dobrobit svojih građana, stupila je u evropske
i svjetske integracijske procese.
Ostvarilili smo članstvo u svim najvažnijim međunarodnim organizacijama – već 22. juna iste godine Crna Gora je postala članica OEBS -a,
28. juna 2006. Članica Ujedinjenih nacija,
a 11. maja 2007. godine i Savjeta Evrope.
U oktobru 2007. godine usvojili smo Ustav
i ugovorno ozvaničili odnose sa Evropskom Unijom potpisivanjem Sporazuma o stabilizaciji i pridruživanju,
a u junu 2008. usvojili Nacionalni program za evropske integracije, koji odgovorno realizujemo.
Uspješno ispunjavamo sve obaveze koje proizilaze iz članstva u Partnerstvu za mir.
Do sada najjasnije priznanje napretka naše zemlje u usvajanju evropskih standard dobili smo sredinom decembra 2008. godine – predajom aplikacije za članstvo u Evropskoj uniji.
Smatramo to i potvrdom našeg ukupnog demokratskog
i ekonomskog napretka
I podrškom našoj riješenosti da Crnu Goru, pravno, politički, institucionalno, ekonomski i bezbjednosno, što prije učinimo dijelom ujedinjene Evrope.
Na dobrom smo putu.
Sigurno.
Najteže izazove bezbjednosne,
političke i
makroekonomske stabilnosti uspješno smo savladali.
Sigurnim korakom idemo dalje.
Uz saradnju sa Evropom, koja nam je dala ulaznicu za razvijeno demokratsko društvo, sa realnim optimizmom ulazimo u još jedan izborni proces i još jednu izbornu pobjedu.
Sigurno.
MULTIKULTURALNA, DEMOKRATSKA CRNA GORA
Na temelju očuvanog mira, stabilnosti i tolerancije Crna Gora ostaje najbolji primjer multietničke demokratije u regionu.
Koalicija “Evropska Crna Gora” drži se načela multietničke demokratije kao magistralnih u vlastitom političkom programu.
I sam naš partijsko – politički profil je višenacionalni, multietnički i multikonfesionalni.
Stoga, uvijek iznova pozivamo u produktivno sadejstvo sve one koji vjeruju u partnerstvo koje uvažava različitost I multikulturalnost crnogorskog društva,
smatrajući ga bogatstvom i jednom od najvećih evropskih vrijednosti koju tradicionalno baštinimo.
Kao mlada evropska država koja pripada specifičnom multikulturalnom mediteranskom civilizacijskom krugu, bez spornih pitanja sa susjedima, Crna Gora značajno doprinosi stabilnosti regiona.
EKONOMSKI napredak CRNE GORE
Nastaviće se dinamičan ekonomski razvoj Crne Gore,
zasnovan na razmahu preduzetništva
i prilivu inoinvesticija, po kojem je naša država bila prepoznatljiva u poslednje tri godine.
Realizovaćemo izgradnju strateških infrastrukturnih projekata - autoput, izvori energije, regionalni vodovod i drugi objekti komunalne infrastrukture
- a puna zaposlenost
i rast plata i penzija ostaje naš najvažniji cilj.
Posljednjih godina Crna Gora je lider u regionu u pogledu direktnih stranih investicija.
U 2006. godini one su iznosile 644,3 miliona, u 2007. godini 1.007, dok su u, već minuloj, 2008. godini ostvarene na nivou 832 miliona eura.
Dakako, izuzetan trend rasta rezultat je ostvarene političke i makroekonomske stabilnosti,
dostignutog stepena evropskih integracija,
efikasnog i transparentnog poreskog sistema,
reformisanog bankarskog sistema,
dobre zakonske osnove za strana ulaganja,
liberalizovanog trgovinskog sistema sa inostranstvom,
edukovane i kvalifikovane radne snage,
atraktivnog prostora Crne Gore,
jednostavne i brze registracije privrednih društava,
odmaklog I uspješnog pregovaranja za prijem Crne Gore u STO i dr.
Bruto društveni proizvod Crne Gore u posljednje tri godine porastao je za 84% i već premašio 3 milijarde koliko smo planirali do kraja 2009. godine.
Uz to, nastavljen je trend smanjivanja nezaposlenosti.
Stopa nezaposlenosti sada iznosi ispod 11% i najniža je u regionu,
dok je od maja 2006. - mjeseca referendum - do danas, prosječna plata porasla za 100%.
Ostajemo posvećeni dovršetku izgradnje strateških infrastrukturnih projekata – regionalnog vodovoda, unaprijeđenju sistema otpadnih voda kao i rješavanju pitanja tretmana čvrstog otpada.
Nakon uspješnog tendera za izgradnju auto puta Bar – Boljare, obezbijedićemo da se investicija što prije realizuje.
Uvjereni smo da je valorizacija energetskih potencijala, jedan od stubova ekonomskog razvoja države kao i, uopšte, ekonomske budućnosti naše civilizacije.
Stalno unapređenje investicionih šansi, smatramo, jedini je način kontinuiranog i dinamičnog ekonomskog rasta,
koji pouzdano omogućava rast standarda naših građana,
otvara nova radna mjesta,
obezbjeđuje redovna i uvećana primanja - garantuje novi kvalitet života.
Stvaramo uslove da se iskoriste bogati resursi kojima Crna Gora raspolaže.
Nastavljamo sa realizacijom Strategije ravnomjernog regionalnog razvoja, uz permanentna poboljšanja.
Značajan napredak ostvarili smo u oblasti poljoprivrede
i politike ruralnog razvoja.
Poljoprivreda,
šumarstvo,
vinogradarstvo
i ribarstvo su razvojne šanse kojima ćemo I dalje posvećivati posebnu pažnju.
Radili smo marljivo,
ostvarili uspjehe,
obnovili smo samopouzdanje shvativši da se i ovdje može živjeti sigurno i dobro - na svojim resursima i svojim radom.
Nastavljamo pobjedničkim putem.
Sigurno.
Definisali smo i sprovodimo mjere fiskalne, ekonomske i socijalne politike, kojima ćemo ublažiti posljedice globalne krize po Crnu Goru.
Bez straha i malodušnosti pripremamo se za dan nakon krize, kada ćemo se punim intezitetom vratiti realizaciji svih razvojnih projekata, kako bi Crna Gora postala jedna od najprestižnijih turističkih destinacija.
U 2008. godini, na prve znake negativnog uticaja finansijske i ekonomske globalne krize na crnogorsku ekonomiju, Vlada je reagovala mjerama ekonomske politike preventivnog karaktera.
Išli smo u susret problemu i tako ćemo nastaviti.
Među prvima smo donijeli zakon kojim smo zaštitili bankarski sistem.
Sproveli smo politiku smanjenja poreskih stopa.
Sprovodimo politiku subvencionisanja računa za električnu energiju
i pomažemo zapošljavanje programom Posao za vas.
Istovremeno, sprovodimo politiku štednje.
Novac prioritetno usmjeravamo u obezbjeđivanje odgovarajuće socijalne pažnje prema onima koji su najviše pogođeni krizom,
kao i u kontinuirano unaprijeđenje infrastrukture, koja čini opšte dobro.
Posljednjih godina, Crna Gora je postala prepoznatljivo turističko odredište– najbrže rastuća turistička ekonomija na svijetu.
Uz trend rasta zaposlenosti u turizmu,
prihod od turizma ostvaren u posljednje dvije godine premašio je milijardu eura.
Nastavićemo sa projektima turističke valorizacije područja Luštice, Velike plaže, Ade, Valdanosa, Bjelasice, Komova, Durmitora i mnogih drugih.
Strategijom razvoja turizma do 2020. opredijelili smo se za održivi razvoj turizma, baziran na potencijalima prirode, pejzaža i kulture.
Globalna ekonomska kriza i, praktično, blokada investicija u svjetskoj ekonomiji, može nakratko usporiti razvojni uzlet Crne Gore.
U mjeri u kojoj svi budemo spremni da uvažimo potrebu prilagođavanja vanrednim uslovima rada, posebno u mjeri u kojoj shvatimo da posljedice krize ne bi trebalo da budu tema partijskih nadgornjavanja nego inspiracija za novu odgovornost i snažniju posvećenost nacionalnim interesima Crne Gore - bićemo dostojni dosadašnjih uspjeha u dostizanju evropske perspektive Crne Gore.
Samo naprijed.
Sigurno.
NASTAVLJAMO SA REFORMAMA
Gradimo racionalnu i efikasnu pravnu državu,
odlučno i uspješno sprovodimo reforme u pravosuđu, državnoj upravi, zdravstvu i obrazovanju – što je sigurna osnova daljeg privrednog
i demokratskog razvoja Crne Gore.
Nastavljamo sa reformom pravosudnog sistema po evropskim standardima
i odlučnom borbom protiv pojava korupcije
i kriminala.
Unapređujemo poslovni ambijent
i preduzimamo ozbiljne mjere da državnu upravu i lokalnu samoupravu racionalno organizujemo.
Sa uvjerenjem da je obrazovanje temelj našeg ukupnog razvoja mnogo smo uradili na reformi obrazovnog sistema.
Uvođenjem evropskih nastavnih programa, uz primjenu novih tehnologija u nastavi, stvaramo društvo znanja.
U skladu sa novim razvojnim potrebama, ulažemo u stručne kadrove,
stipendiramo perspektivne,
podstičemo konkurenciju u svim oblastima,
nastavljamo sa ulaganjima u savremenu obrazovnu infrastrukturu.
Težeći modernom konceptu društva razvijenih usluga, uspješno doprinosimo novom i višem kvalitetu života.
Reforme u zdravstvu dio su ukupnih promjena i obuhvataju sve bitne elemente našeg zdravstvenog sistema,
kao i, bliskog mu, socijalnog sistema, značajno se odražavajući u svim segmentima društva.
Strategija zdravstvene politike Crne Gore, koja ima za cilj visok kvalitet zdravstvene zaštite
i unapređenje zdravlja i zdravstvenog stanja stanovništva, utvrđena je na dokumentu Svjetske zdravstvene organizcije Zdravlje za sve u 21. vijeku.
Racionalan i kvalitetan sistem pružanja zdravstvene zaštite,
upravljanje i planiranje,
stabilno finansiranje,
sistem kontrole kvaliteta pružanja usluga,
novi zdravstveni programi,
ulaganje u domaći kadar
i objekte i savremnu opremu
i, naročito, u model dostupnosti zdravstvene usluge
- sve nas to vodi ka stavljanju našeg zdravstvenog sistema u stanje optimalne funkcionalnosti, kako bismo građanima obezbijedili visok kvalitet zdravstvene zaštite u državi Crnoj Gori.
NOVI RAZVOJNI KONCEPTI U KULTURI I SPORTU
Kulturni razvitak Crne Gore bitan je podjednako kao i ekonomski.
U skladu sa ovim uvjerenjem, kroz multikulturalnu državnu strategiju i kulturnu politiku osmišljenu na ideji o evropskom povezivanju, pokazaćemo posebnu brigu za očuvanje baštine,
otvorenost prema kulturi različitosti
i podsticati individualno stvaralaštvo.
Daćemo punu podršku crnogorskom sportu, kako razvoju mladih talenata, tako i naših vrhunskih sportista.
Uz međunarodnu saradnju
i prezentaciju crnogorske kulture,
jedan od prioriteta Crne Gore u novom razvojnom konceptu u kulturi je ravnomjeran razvoj kulture na cijeloj teritoriji.
Kroz aktuelni Program razvoja 11 opština na sjeveru Crne Gore, uspješno realizujemo oko četiri stotine kulturno – umjetničkih projekata.
Uz to, tokom 2009. ostvarujemo planiranu rekonstrukciju i tehničko - tehnološko opremanje centara za kulturu u sjevernim opštinama.
Zaštita i očuvanje materijalne
i nematerijalne baštine,
stvaranje uslova za afirmaciju talenata,
ali i obezbjeđivanje primjernijih uslova za rad afirmisanih umjetnika, ostaju naša preokupacija.
Novi Zakon o kulturi, kao krovni zakonski akt, ukazuje na spremnost države da se posveti izradi Nacionalnog programa kulture kao strateškog dokumenta.
Takođe, Zakonom o sportu koji je usaglašen sa Evropskom poveljom o sportu, kao i Nacionalnim programom sporta, kvalitetnije ćemo definisati položaj sporta u Crnoj Gori.
Uspješni sportisti i njihovi vrhunski rezultati biće obuhvaćeni posebnim programima pažnje i stimulansa od strane države.
CRNA GORA JE POKRETAČKA SNAGA ZA REGION
“Crna Gora je pokretačka snaga za region” - priznanje je evropskih zvaničnika.
Ostajemo primjer uspješnog demokratskog
I ekonomskog preobražaja u regionu,
približavajući se punopravnom članstvu u Evropskoj uniji.
Sigurno.
