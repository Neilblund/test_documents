LIBERAALINEN KANSANPUOLUE   syntyi, kun Suomen Kansanpuolue ja Vapaamielisten Liitto 29. päivänä joulukuuta muodostivat uuden, laajapohjaisen liberaalisen puolueen. Uuden puolueen, Liberaalisen Kansanpuolueen puheenjohtajaksi valittiin professori, kansanedustaja Mikko Juva ja varapuheenjohtajiksi valittiin entisen Suomen Kansanpuolueen puheenjohtaja, ministeri Esa Kaitila sekä entisen Vapaamielisten Liiton puheenjohtaja, pääjohtaja Teuvo Aura.    KUKA PÄÄTTÄÄ    -   miten Te ja lapsenne elätte 1970-luvun Suomessa?  -   miten turvataan työllisyys ja rauhallinen kehitys maassa?  -   rakennetaanko tarpeeksi kunnollisia asuntoja?  -   saavatko nuoret kykyjään vastaavan koulutuksen ja koulutustaan     vastaavan työpaikan?  -   voimmeko edelleen kehittää sosiaalista turvallisuutta?  -   parannetaanko valtiontalouden tilaa ja tehdäänkö verotus     oikeudenmukaiseksi?  -   kehitetäänkö syrjäisten seutujen oloja tehokkaalla ja todellista     kehitystä edistävällä tavalla?  NÄISTÄ ja monista muista elintärkeistä yhteisistä asioistamme päättää EDUSKUNTA, jonka juuri.    TE VALITSETTE   20-21.3.1966  Maaliskuussa 1966 todella päätetään, miten me ja meidän lapsemme tulevina vuosina elämme. Nyt valittava EDUSKUNTA on poikkeuksellisen suurten tehtävien edessä, sillä jo vuoteen 1970 mennessä:  -   tarvitaan vuosittain n. 45 000 uutta asuntoa,  -   tarvitaan vähintään 200 000 uutta työpaikkaa,  -   tarvitaan jokaiselle nuorelle tasavertaisen lähtökohdan antava     koulu-uudistus,  -   tarvitaan ihmisen ympäristön, ilman ja veden saastumisen tehokasta     ehkäisemistä,  -   tarvitaan yrittämisen edellytysten ja sen halun turvaavaa talous- ja     veropolitiikkaa,  -   tarvitaan tasapainos valtiontalouteen, muuten sen vajaus on v. 1970     peräti 1 000 milj. markkaa  -   tarvitaan vakavuutta kansantalouteen, muuten nykymarkka on vain 60     penniä v. 1970.  Näihin pulmiin eivät vanhat ja kaavamaiset ratkaisut tuo pelastusta. Suomen kansanpuolue ja Vapaamielisten liitto perustivat nykyaikaista SOSIAALILIBERALISMIA ajavan, keskustaan lukeutuvan ja äärimmäisyyssuuntia lukeutuvan ja äärimmäisyyssuuntia vastustavan laajapohjaisen puolueen; Liberaalisen Kansanpuolueen.  Uusi vaihtoehto  Liberaalinen kansanpuolue tarjoaa rakentavan vaihtoehdon yksilön vapautta vähentävälle sosialismille ja kehitystä jarruttavalle vanhoillisuudelle.  Vanhoillisuus voi olla oikeistolaisuutta, joka jarruttaa yhteiskunnan kehitystä. Se voi olla myös yhteiskunnan välttämättömiä muutoksia vastustavaa maatalouspolitiikkaa. Vanhoillisuutta on myös kaavoihin kangistunut sosialismi.  Sosiaaliliberalismi  on yhteistyön ja asiantuntemuksen vaihtoehto. Se on tavanomaista vasemmisto-oikeisto-ajattelusta vapaata UUDISTUSPOLITIIKKAA.  Sosiaaliliberaalinen yhteiskunta on ihmisen yhteiskunta. Yhteiskunta on ihmisiä varten eikä ihminen yhteiskuntaa varten. Yksilön yrittäminen, sosiaalinen turvallisuus ja hyvinvointi eivät ole keskenään ristiriidassa. Päinvastoin – ne tukevat toisiaan.  Minkälainen on puolueen ohjelma?  Seuraavassa esittelemme eräitä ydinkohtia Liberaalisen Kansanpuolueen yleisohjelmasta. Perustavassa kokouksessa 29. 12. 1965 hyväksytyn yleisohjelman lisäksi puolueella on eri toiminta-alojen erikoisohjelmia, mm.: sosiaalipoliittinen yhteenveto ja sellaisena edustaa vain osaa ohjelmasta.   Katsomuksellinen perusta  Liberaalinen Kansanpuolue on uudistusystävällinen yleisvaltakunnallinen puolue, jonka katsomuksellisena perustana on ihmisen vapaan kasvun kunnioittamiseen sekä yhteiskunnalliseen ja lähimmäisenvastuuseen nojautuva nykyaikainen liberalismi, sosiaalinen liberalismi.  Kaiken toiminnan lähtökohtana on siis ihmisen yksilöllinen arvo ja hänen kehittymisensä vapaus. Mutta vapaus ei voi käytännössä toteutua, ellei siihen liity vakava vastuu kanssaihmisistä ja koko yhteiskunnan kehityksestä.  Poliittiselta asemaltaan puolue sijoittuu keskustaan.  Nyt tarvitaan ROHKEASTI TULEVAISUUTEEN KATSOVAA SUUNNITELMAILLISTA JA JÄRKEVÄÄ POLITTIKKAA: LIBERAALIA POLITIIKKAA. Tarvitaan    UUSI NÄKEMYS   RAKENTAMISTA –  EI REPIMISTÄ  Tähän asti olemme tottuneet olemassaolevien puolueittemme pirstoutumiseen. Nyt on kysymys rakentamisesta. Liberaalisen kansanpuolueen perustaminen merkitsee kaikkien liberaalien voimien kokoamista.   Kilpailevien mielipiteitten hedelmällinen vuorovaikutus on demokratian suurimpia voimia. Viimeisten vuosikymmenien aikana ei suomalaisessa yhteiskunnassa ole osattu käyttää tätä voimaa oikealla tavalla kansalaisten parhaaksi. On tullut tavaksi lyödä ja mustata toisin ajattelevia demokraattisen politiikan säännöistä ja reilusta pelistä piittaamatta.  Riiteleminen on ulottunut puolueiden sisällekin synnyttäen pieniä sirpalepuolueita.  Rakentavaan yhteistyöhön on ollut erittäin vaikeata päästä. On taisteltu useammin jotakin asiaa vastaan kuin jonkin asian puolesta. Seurauksena on ollut tarpeellisten yhteiskunnallisten muutosten ja uudistusten hidastuminen. Erilaisten mielipiteitten esilletulosta ja erilaisten päämäärien ajamisesta on tullut demokratian heikkous sen voiman sijasta. nyt on AIKA RAKENTAVAAN YHTEISTYÖHÖN. Liberaalisen kansanpuolueen perustaminen lähti siitä ajatuksesta, että samaa poliittista aatesuuntaa edustavien nykyaikaisten, järkevien ihmisten on voitava sovittaa pienemmät erimielisyydet yhden puolueen sisällä.  Miksi uusi puolue?  Liberaalisen kansanpuolueen perustajia rohkaisi tieto siitä, että molempiin puolueisiin oli parin viime vuoden aikana liittynyt huomattava määrä nuorempaa polvea edustavia voimia. Nämä uudet jäsenet edustavat monen eri alan korkeata asiantuntemusta. Pian myös huomattiin, että heidän avullaan uusitut ohjelmalliset tavoitteet olivat ydinkohdiltaan samanlaisia. Ne edustivat nykyaikaista sosiaalista liberalismia. SOSIAALILIBERALISMIA.  Rohkaiseva tekijä oli myös se kannatus, jota molemmat puolueet olivat viimeaikaisissa vaaleissa saneet. Suomen Kansanpuolue menestyi hyvin viime eduskuntavaaleissa ja lisäsi kannatustaan kunnallisvaleissa. Vapaamielisten liitto puolestaan saavutti kunnallisvaaleissa suuren menestyksen.  Kun lisäksi molemmat ryhmät ilmoittivat jatkavansa Kansallisen Edistyspuolueen edistyksellistä ja vapaamielistä politiikkaa, niin päädyttiin voimien yhdistämiseen. Keskustassa oleminen ei kuitenkaan sellaisenaan ole mikään aate. Ilman aatetta se on vain sijoittumista ristiriidoissa äärimmäisyyksien väliin.  Nykyaikainen liberalismi on voimakas aate. Kun on kysymys yhteiskuntamme kehittämisestä, Liberaalinen Kansanpuolue ei ole sen paremmin oikealla, vasemmalla kuin keskelläkään. Me pyrimme olemaan muita puolueita EDELLÄ järkiperäisen yhteiskuntapolitiikan suunnittelussa ja toteuttamisessa maassamme. Liberalismi on vapaiden ihmisten aate vapaita ihmisiä varten.  Tässä on selvä ero muiden puolueiden ohjelmiin. Vasemmisto suosii kaavamaisia ja virkakoneistoa lisääviä ratkaisuja. Oikeisto ei ohjaa kehitystä, vaan tyytyy hyväksymään uudistukset pakosta. Vanhoillisen maatalouspolitiikan kannattajat puolestaan yrittävät keinotekoisesti estää yhteiskunnassa tapahtuvia muutoksia.   Kulttuuripolitiikka  Mittavimpia kansallisia tehtäviämme seuraavan kymmenen vuoden aikana on Suomen luominen nykyaikaiseksi koulutusyhteiskunnaksi. Työtehtävien jatkuvan erilaistumisen ja tuotantoelämän lisääntyvän koneellistumisen vuoksi kasvaa suunnittelun ja muun henkisen panoksen osuus kiihtyvällä vauhdilla. Tilanteesta ei selvitä vain sillä, että lisätään joidenkin alojen koulutusta, vaan on ryhdyttävä nostamaan voimakkaasti koko kansan tiedon tasoa.  Erityistä huomiota on kiinnitettävä taloudellisen kasvun kannalta välttämättömän ammatillisen koulutuksen ripeään kehittämiseen. Erityinen pulma on muuttuvassa yhteiskunnassa jatko-, täydennys- ja uudelleen koulutuksen järjestäminen. Kukaan ei ole enää täysin oppinut, vaan tarvitsee tietojensa ja taitojensa jatkuvaa täydentämistä pystyäkseen nopean kehityksen mukana. Korkeakoululaitos vaatii erittäin mittavia laajennuksia ja sisäistä uudistamista. Koko sivistykselliselle ja taloudelliselle kehityksellemme on lisäksi ensiarvoisen tärkeätä, että tieteellisen tutkimustoiminnan edellytyksiä parannetaan ratkaisevasti lähivuosien kuluessa.  Sivistyksen demokratia  Koulutusyhteiskunnassa vallitsee sivistyksen demokratia. Tämä merkitsee, että yhteiskunnan on poistettava niiden alueellisten ja sosiaalisten tekijäin vaikutus, jotka haittaavat yksityisen ihmisen ja koko kansakunnan lahjakkuusvarojen edullisinta kehitystä ja käyttöä. Koulutusyhteiskunnassa on jokaisella tasavertaiset mahdollisuudet sijoittua kykyjään taipumuksiaan ja harrastuksiaan vastaavaan työhön. Tämän edellytyksenä on kuitenkin, että koululaitos uudistuu kehittyvän yhteiskunnan tarpeita vastaavaksi.  Puolue tunnustaa sen ensiarvoisen suuren merkityksen, mikä uskonnolla on ollut ja on. Kansalaisten uskonnollista vakaumusta on kunnioitettava.   Talouspolitiikka  Sosiaaliliberaalisen näkemyksen mukaan taloudellisen toiminnan tulee perustua kansalaisten vapauksien ja oikeuksien kunnioittamiseen. Taloudellisella alueella näistä tärkeimmät ovat mahdollisuus yrittämiseen ja oikeus omistamiseen. Tämän demokraattisen yrittäjätalouden järjestelmän tunnusomainen piirre on, että kansalaiset ja heidän muodostamansa yritykset omistavat pääosan tuotannontekijöistä. He myös itse päättävät tuotannollisen toiminnan kehittämisestä.  Tämän järjestelmä takaa kansalaisille parhaan palvelun sekä kuluttajille vapauden valita haluamansa hyödykkeet.  Demokraattisen yrittäjätalouden periaate sisältää myös sen, että taloudellisen vallan keskittyminen harvoihin käsiin on esteenä talouselämän terveelle kehitykselle. Tämä pitää paikkansa sekä yksityisistä pääoman omistajista että valtiosta.  Elinkeinoelämän kehittäminen  Talouselämä on suuri kokonaisuus, jossa teollisuus, erilaiset palveluelinkeinot, maa- ja metsätalous sekä julkinen talous vaikuttavat kaikki toisiinsa. Tämän vuoksi elinkeinoelämän kehittämistoimenpiteiden tulee tapahtua kokonaisvaltaisesti.  Teollisuus.  Kehitystä on tarmokkaasti ohjattava vähän ja hitaasti tuottavista elinkeinoista enemmän ja nopeasti tuottaviin.  Erityisesti on parannettava pienyritteliäisyyden toimintamahdollisuuksia mm. edullisia luotonsaantimahdollisuuksia luomalla. Verotuslainsäädäntö ei saa tulla yrittämisen esteeksi. Kotiteolliseen toimintaan on kiinnitettävä huomiota, sillä elintason nousun myötä yksilöllisten tuotteiden kysyntä kasvaa.  Kauppa, liikenne ja muut palvelukset  Palveluammatit ovat yhteiskunnassamme nopeimmin kasvavia. Teollisuuden palveluksessa olevan väestön suhteellinen määrä ei enää paljoa kasva. Maatalouselinkeinoista tulee kuitenkin vielä siirtymään paljon työvoimaa muualle ja suurin osa juuri palveluammatteihin.  Näiden, pääasiassa yhteiskunnan keskiryhmiin kuuluvien taloudellinen ja sosiaalinen asema on usein jäänyt vaille oikeudenmukaista huomiota. Puolue työskentelee määrätietoisesti tämän epäkohdan korjaamiseksi.    MAA- JA METSÄTALOUS   Maataloutta on pyrittävä teknistämään ja järkeistämään. Maataloustuotannossa on rajoituttava peruselintarvikkeiden omavaraisuuden turvaamiseen. Kannattavuuden edellytyksenä on, että huomattavasti suurennetaan keskimääräistä tilakokoa.  Metsien tuoton lisäämiseksi ja metsäalan suurentamiseksi metsänviljelyä ja soiden kuivatusta on lisättävä ja kiirehdittävä.   Sosiaalipolitiikka  Sosiaaliliberalismin periaatteiden mukaisesti puolue ajaa edistyksellistä sosiaalipolitiikkaa. Nykyaikaisessa kehittyvässä yhteiskunnassa ei aineellinen puute saa olla kenellekään uhkana eikä esteenä yksilön kehityksen tiellä. Ihminen on todella vapaa ja voi täysipainoisesti kehittyä vain silloin, kun hän elää riippumattomana sosiaalista turvallisuuttaan uhkaavista vaaroista.  Tuotannon tehostamista ei tule nähdä vain suuremman taloudellisen hyödyn tavoittelun näkökulmasta. Taloudellisen toiminnan tavoitteena tulee olla myös varojen hankkiminen sosiaalisiin ja sivistyksellisiin uudistuksiin.  Tämän edellytyksenä on kuitenkin, että koululaitos uudistuu kehitystarpeita vastaavaksi.  Puolue tunnustaa sen ensiarvoisen suuren merkityksen, mikä uskonnolla on ja on ollut. Kansalaisten uskonnollista vakaumusta on kunnioitettava.  TALOUSPOLITIIKKA  Sosiaaliliberaalisen näkemyksen mukaan taloudellisen toiminnan tulee perustua kansalaisten vapauksien ja oikeuksien kunnioittamiseen. Taloudellisella alueella näistä tärkeimmät ovat mahdollisuus yrittämiseen ja oikeus omistamiseen. Tämän demokraattisen yrittäjätalouden järjestelmän tunnusomainen piirre on, että kansalaiset ja heidän muodostamansa yritykset omistavat pääosan tuotannontekijöistä. He myös itse päättävät tuotannollisen toiminnan kehittämisestä.  Tämän järjestelmä takaa kansalaisille parhaan palvelun sekä valita haluamansa hyödykkeet.  Demokraattisen yrittäjätalouden periaate sisältää myös sen, että taloudellisen vallan keskittyminen harvoihin käsiin on esteenä talouselämän terveelle kehitykselle. Tämä pitää paikkansa sekä yksityisistä pääoman omistajista että valtiosta.  Julkisen vallan osuutena on ensisijaisesti yrittämiselle, kilpailulle ja kannattavuudelle edullisten yleisten edellytysten luominen. Tämä tapahtuu erilaisten vero-, tulli-, lainoitus-, koulutus- ym. toimenpitein.  Talouselämän eri alojen joukossa on kuitenkin myös sellaisia, joilla on sosiaalinen, yksilöitä tai yhteisöjä palvele luonne. Tällaisia ovat esimerkiksi eräät liikenteen alat, tietoliikenne sekä eräät kansallisesti elintärkeät tuotannon alat. Näiden kohdalla yhteiskunnan tulee puuttua kehitykseen antamalla ohjaavia säännöksiä tai taloudellista tukea, sekä tarpeen vaatiessa myös harjoittamalla tehokasta palvelu- ja tuotantotoimintaa.  Taloudellinen suunnittelu  Taloudellisen kasvun jatkumiseen ja nopeuttamiseen sekä täystyöllisyyden ja vakaan rahan arvon säilymiseen tähtäävä talouspolitiikka on huolellisesti suunniteltava. Erityisesti on saatava aikaan taloudellisen suunnittelun alalla pysyvää yhteistoimintaa valtiovallan, kuntien, taloudellisten järjestöjen, raha- ja luottojärjestelmän, työmarkkinajärjestöjen sekä yhteiskuntasuunnitteluelinten kesken. Valtion tulo- ja menoarvion tulee kiinteästi liittyä pitkän ajan taloudelliseen suunnitteluun.  Taloudellisen toiminnan tavoitteena tulee olla myös varojen hankkiminen sosiaalisiin ja sivistyksellisiin uudistuksiin.  Oikeudenmukaisuuden ja sosiaalisen varmuuden periaatteen mukaisesti on tuotantotoimintaan kykenemättömiä tai vajain panoksin osallistuvia tuettava vaikutuksiltaan tutkituin tulonsiirroin. Tulonsiirrot eivät saa kuitenkaan muuttua minkään väestöryhmän elintason jatkuvaksi perustaksi, vaan niiden avulla on pyrittävä palauttamaan tuetut ryhmät tehokkaan tuotannon piiriin.  Asuntokysymys  Asuntopulan ja kohtuuttoman suurten asumiskustannusten poistamiseksi tarvitaan erimuotoisen yrittämisen lisäksi yhteiskunnan voimakasta panosta. Tehokkain lainsäädännöllisin toimenpitein on edistettävä asuntosäästämistoimintaa, luotava luotto- ja takausjärjestelmä sekä estettävä tontin hinnan nouseminen kohtuuttoman suureksi. Järkevän asuntosuunnittelun ja –tutkimuksen, asemakaavapolitiikan ja seutusuunnittelun avulla voidaan taata jokaiselle viihtyisä elinympäristö ja asunto-olot.   Sisäinen ja ulkoinen rauha  Edistyksellinen yhteiskuntapolitiikka on mahdollistava vain sisäisen ja ulkoisen rauhan vallitessa. Liberaalinen yhteiskuntapolitiikka on parhaita takeita rauhallista sisäistä kehitystä uhkaavia vaaroja vastaan. Hyvin hoidettu ulkopolitiikka takaa puolestaan parhaiten Suomen ulkoisen turvallisuuden.  Suomen tulee tiukasti noudattaa ja edelleen kehittää omaksumaansa puolueettomuuspolitiikkaa. Luottamuksellisia ja ystävällisiä suhteita on ylläpidettävä ja syvennettävä kaikkien naapurimaiden kanssa.  Kansainvälisten suhteiden ylläpitäminen ei saa kuitenkaan rajoittua valtiollisiin lähinaapureihin. Vain olemalla aktiivisesti mukana kansainvälisessä yhteistoiminnassa voi Suomi saavuttaa ja säilyttää tunnustetun aseman maailmankartalla.  Valtiojärjestys  Puolue esiintyy tinkimättömästi valtio- ja yhteiskuntajärjestyksemme perustana olevan, kansan omaan kykyyn luottavan tasavaltalaisen ja demokraattisen järjestelmän puolesta.   Talouspolitiikka  Sosiaaliliberaalisen näkemyksen mukaan taloudellisen toiminnan tulee perustua kansalaisten vapauksien ja oikeuksien kunnioittamiseen. Taloudellisella alueella näistä tärkeimmät ovat mahdollisuus yrittämiseen ja oikeus omistamiseen. Tämän demokraattisen yrittäjätalouden järjestelmän tunnusomainen piirre on, että kansalaiset ja heidän muodostamansa yritykset omistavat pääosan tuotannontekijöistä. He myös itse päättävät tuotannollisen toiminnan kehittämisestä.  Tämän järjestelmä takaa kansalaisille parhaan palvelun sekä kuluttajille vapauden valita haluamansa hyödykkeet.  Demokraattisen yrittäjätalouden periaate sisältää myös sen, että taloudellisen vallan keskittyminen harvoihin käsiin on esteenä talouselämän terveelle kehitykselle. Tämä pitää paikkansa sekä yksityisistä pääoman omistajista että valtiosta.  Julkisen vallan osuutena on ensisijaisesti yrittämiselle, kilpailulle ja kannattavuudelle edullisten yleisten edellytysten luominen. Tämä tapahtuu erilaisten vero-, tulli-, lainoitus-, koulutus- ym. toimenpitein.  Talouselämän eri alojen joukossa on kuitenkin myös sellaisia, joilla on sosiaalinen, yksilöitä tai yhteisöjä palvele luonne. Tällaisia ovat esimerkiksi eräät liikenteen alat, tietoliikenne sekä eräät kansallisesti elintärkeät tuotannon alat. Näiden kohdalla yhteiskunnan tulee puuttua kehitykseen antamalla ohjaavia säännöksiä tai taloudellista tukea, sekä tarpeen vaateissa myös harjoittamalla tehokasta palvelu- ja tuotantotoimintaa.  Taloudellinen suunnittelu  Taloudellisen kasvun jatkumiseen ja nopeuttamiseen sekä täystyöllisyyden ja vakaan rahan arvon säilymiseen tähtäävä talouspolitiikka on huolellisesti suunniteltava. Erityisesti on saatava aikaan taloudellisen suunnittelun alalla pysyvää yhteistoimintaa valtiovallan, kuntien, taloudellisten järjestöjen, raha- ja luottojärjestelmän, työmarkkinajärjestöjen sekä, yhteiskuntasuunnitteluelinten kesken. Valtion tulo- ja menoarvion tulee kiinteästi liittyä pitkän ajan taloudelliseen suunnitteluun.  Taloudellisen toiminnan tavoitteena tulee olla myös varojen hankkiminen sosiaalisiin ja sivistyksellisiin uudistuksiin. Oikeudenmukaisuuden ja sosiaalisen varmuuden periaatteen mukaisesti on tuotantotoimintaan kykenemättömiä tai vajain panoksin osallistuvia tuettava tulonsiiroin. Tulonsiirrot eivät saa kuitenkaan muuttua minkään väestöryhmän elintason jatkuvaksi perustaksi vaan niiden avulla on pyrittävä palauttamaan tuetut ryhmät tehokkaan tuotannon piiriin.  Asuntokysymys  Asuntopulan ja kohtuuttoman suurten asumiskustannusten poistamiseksi tarvitaan erimuotoisen yrittämisen lisäksi yhteiskunnan voimakasta panosta. Tehokkain lainsäädännöllisin toimenpitein on edistettävä asuntosäästämistoimintaa, luotava luotto- ja takausjärjestelmä sekä estettävä tontin hinnan nouseminen kohtuuttoman suureksi. Järkevän asuntosuunnittelun ja –tutkimuksen, asemakaavapolitiikan ja seutusuunnittelun avulla voidaan taata jokaiselle viihtyisä elinympäristö ja asunto-olot.   Sisäinen ja ulkoinen  RAUHA  Edistyksellinen yhteiskuntapolitiikka on mahdollista vain sisäisen ja ulkoisen rauhan vallitessa. Liberaalinen yhteiskuntapolitiikka on parhaita takeita rauhallista sisäistä kehitystä uhkaavia vaaroja vastaan. Hyvin hoidettu ulkopolitiikka takaa puolestaan parhaiten Suomen ulkoisen turvallisuuden.  Suomen tulee tiukasti noudattaa ja edelleen kehittää omaksumaansa puolueettomuuspolitiikkaa. Luottamuksellisia ja ystävällisiä suhteita on ylläpidettävä ja syvennettävä kaikkien naapurimaiden kanssa.  Kansainvälisten suhteiden ylläpitäminen ei saa kuitenkaan rajoittua valtiollisiin lähinaapureihin. Vain olemalla aktiivisesti mukana kansainvälisessä yhteistoiminnassa voi Suomi saavuttaa ja säilyttää tunnustetun aseman maailmankartalla.  Valtiojärjestys  Puolue esiintyy tinkimättömästi valtio- ja yhteiskuntajärjestyksemme perustana olevan, kansan omaan kykyyn luottavan tasavaltalaisen ja demokraattisen järjestelmän puolesta.
