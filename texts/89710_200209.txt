ВМРО-ДПМНЕ ги постави темелите на суверена, независна и самостојна Македонија,
се определи за основните вредности на Македонија како граѓанско општество.
Во 2001 година за време на Татковинската војна, под водство на ВМРО-ДПМНЕ, Македонија се  одбрани од агресијата, благодарение на политичката волја на патриотските сили, решителноста на македонските граѓани, и пред се  храброста на македонските бранители.
Ние остануваме на обврската да  продолжиме да ја градиме и иднината на Македонија.
Во изминатиов период нашата татковина беше соочена со  најголемиот предизвик во своето постоење.
Врз државата беше  извршена воена агресија,
и бевме изложени на меѓународен притисок поткрепен со нерешителност на некои домашни фактори.
Во тие тешки мигови ВМРО-ДПМНЕ користејќи ги сите расположливи и дозволиви средства во тие услови енергично се заложи и успеа да се избори за зачувување на ова парче прадедовска земја и не потклекна пред заканите,
исполнувајќи ја светата идеја за слободна и независна македонска држава.
И во тој период ние ја задржавме економската стабилност на државата
и не дозволивме колапс на стопанството.
Докажавме дека љубовта кон Македонија е пресудна
и дека татковината не се брани со сервилност, туку со храброст, патриотизам и пожртвуваност.
Реформската определба на ВМРО-ДПМНЕ е темелен програмски принцип.
ВМРО-ДПМНЕ спроведе темелни реформи во сите сфери на општественото живеење.
Тој пат е потежок, но единствено исправен и мораше да се исчекори.
Само на тој начин се овозможуваат услови за  создавање на основа за економски развој и напредок во  економската сфера.
Само така се создаваат реални шанси за влез во  евроатлантските  политички, економски и воени структури.
Секако дека на моменти, во  еден краток временски интервал, реформите предизвикуваат дилеми за неопходноста од нивното воведување.
Но, граѓанинот треба да е сигурен дека направените реформи во наредниот период ќе резултираат со успех и за доброто на сите.
Спроведовме и ќе спроведуваме  реформи, во областа на финансиите, здравството, одбраната,  социјалната заштита, пензиското  осигурување ...
Редот е навистина голем, а резултатите  се детално  образложени во "Белата книга на ВМРО-ДПМНЕ".
Како резултат на тие  реформи во наредниот период политиката на ВМРО-ДПМНЕ ќе овозможи уште поголем  економски раст,
зголемување на вработеноста,
макроекономската сигурност и рамнотежа,
модерно здравство,
образование,
високо ценета култура,
силна одбрана,
безбедност,
социјална сигурност и заштита.
ВМРО-ДПМНЕ  како и досега и понатаму ќе ги почитува основните  човекови права и слободи  и ќе се грижи за нивно целосно остварување.
Покажавме дека им нудиме најголема и можност и внимание на младите.
Тие заслужуваат простор во  кој ќе може да ги истакнат своите  знаења и потенцијали.
Посебноста, ентузијазмот и амбициите на младите  и во иднина ќе заземаат приоритет во нашите програми.
Нашата програма се темели на позитивна енергија, мотивираност, добронамерност, работливост, знаење и реализам.
Ќе работиме на зачувување  на мирот во земјата и регионот, затоа што тој е осовниот  предуслов за напредок и постигнување на наведените  цели.
Јасно и гласно ја преземаме одговорноста и се чувствуваме  подготвени и понатаму да работиме на нашата идеја двигател - безбедна и напредна Македонија, земја на задоволни луѓе.
Нашата порака е:
наместо страв  - надеж,
наместо злонамерност  - добронамерност,
наместо понижување - достоинство,
наместо несигурност  - самодоверба,
наместо загрозеност  - безбедност,
наместо очај –  оптимизам
и затоа му порачуваме на секој граѓанин на Република Македонија:
"Главата горе"
Ти нема од што да се срамиш.
Ти стори многу за Македонија,
сега таа создава за тебe
