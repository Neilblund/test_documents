Valg om august-forliget  Socialdemokratiet har så klart, at ingen kan misforstå det, gjort august-forligets lønpolitik til valgkampens centrale tema. Af partiets oplæg til valgkampen fremgår, at det ikke vil forsøge sig med bortforklaringer, men tværtimod forsvare dette overgreb imod fagbevægelsens forhandlingsmuligheder.  Per Hækkerup gik endda så vidt efter valgets udskrivelse, at han anbefalede vælgerne at stemme på et af de øvrige august-forligspartier, hvis de af en eller anden grund ikke ville stemme på Socialdemokratiet. D'herrer Rene Robert Brusvang og Jens Møller må sandelig føle nådens lys skinne over sig.  At det er kommet så vidt med Socialdemokratiets ledelse, er trist for partiet. Men for valgkampen er det betydningsfuldt og gavnligt, at regeringspartiet ikke forsøger at snakke om alt muligt andet end det tema, som selve samfundsforholdene gør til det centrale.  Og det tema er den store arbejdsløshed og de midler, som forligspartierne siden sidste valg her taget i anvendelse i den økonomiske politik. Ved hvert forlig har de forsikret, at det blev indgået for at mindske arbejdsløsheden - i hvert fald på længere sigt. Resultatet har været et andet. Arbejdsløsheden er ikke faldet, tværtimod regner selv borgerlige økonomer snarere med en stigning. Til gengæld har forligspolitik. Ken givet andre og nok så håndgribelige resultater - nedskæringer på det sociale område, forringelser inden for undervisningsområdet, en katastrofal svækkelse af det almennyttige boligbyggeri og et vedholdende angreb imod fagbevægelsens rettigheder.  Den socialdemokratiske regering er i dag i den situation, at den går til kamp for et forlig, der er undsagt af fag. bevægelsens ledelse. Det er et  forlig, der er ensidigt rettet imod lønindkomstenre, og som ifølge socialistiske økonomers beregning vil forøge arbejdsløsheden med mindst 30.000. Det er endvidere et forlig, der lægter op til en ny tvangsforlængelse af overenskomsterne.  Får Socialdemokratiet og dets forligspartier fremgang ved valget, vil forliget blive fastholdt og gennemført. Ja, regeringen vil da stå i en styrket position, når det gælder det indgreb, som planlægges ved det forudsigelige sammenbrud i overenskomstforhandlingerne.  Det er et overordnet mål for Socialistisk Folkeparti at medvirke til forligets sprængning. Det kan nu ske igennem stemmeafgivningen. Sagen er lagt ud til vælgerne.  Ved de senere valg her Socialdemokratiet slået meget kraftigt på, at det var bolværk imod noget værre. Det kan partiet stadig blive, men det kræver netop, at august-forliget forkastes ved valget. Det vil tvinge Socialdemokratiet til at interessere sig for andre og mere fremskridtsvenlige muligheder end dem, der ligger i et samarbejde med en række borgerlige partier.  Forudsætningen for et sådant skifte i dansk politik er imidlertid, at SF som et forhandlingsdueligt socialistisk parti bliver styrket. En stemme på SF vil være en stemme imod august-forliget, men også en stemme på et parti, der er parat til at gå til forhandlingsbordet for at udforme en  politik til gavn for beskæftigelsen og lønmodtagernes interesser i øvrigt. tok  En vending i den politiske udvikling er nødvendig  SF's formand: Der skal sættes ind for en retfærdig fordeling af byrderne og en styrkelse af de demokratiske rettigheder  af GERT PETERSEN  Der var engang... Sådan begyndte de gamle eventyr, og sådan kunne man egentlig også starte eventyret om dengang, da det gik fremad for lille Danmark, og velstanden voksede, og velfærden bredte sig, og fremtiden tegnede sig lyst. Fællesmarkedet har gjort det  langt sværere for os at klare problemerne. Man kan bare sammenligne med de lande, der holdt sig uden for, lande som Sverige, Norge, Finland, Østrig. Sammenlignet med Danmark klarer de sig ligefremt godt.  Men alligevel knager det også i deres fuger. Ja, verdens stærkeste økonomiske magt, USA, har det skidt med omkring 8 millioner arbejdsløse. Mange hjul står stille. Det gælder også i EFs økonomiske gigant, Vesttyskland, man taler så meget om den vesttyske fremgang, men forbigår, at Vesttyskland i disse år sætter rekord med den største arbejdsløshed siden forbundsrepublikkens grundlæggelse,  Med andre ord: hele den kapitalistiske verden er i krise.  Der var engeng, de man ville bilde os ind, at kapitalismen var blevet krisefri og arbejdsløsheden hørte fortiden til.  Der var engang, da man ville bilde os ind, at fra nu af kunne det kun gå fremad, bare vi producerede og forbrugte på livet løs.  Der var engang, da man ville bilde os ind, at ressourcerne var uudtømmelige, og at man bare kunne slide løs på dem, de menneskelige såvel som de fysiske, så skulle samfundet nok lappe på skaderne bagefter.  Ja, der var engang, da vi blev fyldt med løgn. Det bliver vi da i øvrigt stadigvæk - men færre og færre tror på de skønne eventyr.  Et samfundssystem, som -  trods alle smukke løfter -  kaster hundredtusinder ud i  arbejdsløshed, skaber utryghed og usikkerhed for morgendagen, nedslider menneskene i  produktionen, hvis de overhovedet kan få jobs, - er et sådant samfund værd at holde  på?  Et samfundssystem, som  avler reg, støj og møg, som  solder med ressourcerne, bruger milliarder på militær og rustningsudgifter og slingrer afstod fra krise til krise - er det værd at holde på?  Det spørgsmål er der nok flere og flere, der stiller sig.  Men hvad skal man sætte i stedet? Er det så svært: Selvfølgelig et samfund, hvor de, der skaber værdierne - arbejderne, teknikerne, funktionærerne, alle arbejdende mennesker - har det afgørende ord at sige om værdiernes anvendelse, produktionens tilrettelæggelse, arbejdstempo og arbejdstid osv. Et samfund, der bygger på solidaritet i stedet for profitjagt, på sammenhold i stedet for egoisme. Det er det socialistiske samfund.  Jeg er overbevist om, at vi er inde i en lang krise, og at kun socialistiske forholdsregler for alvor kan løse de problemer, der ligger til grund for krisen.  Socialistisk Folkeparti er af den ufravigelige opfattelse, at sådanne skridt må gennemføres ad demokratisk vej, ved flertallets beslutning, og at flertallet nårsomhelst må have ret til at omgøre en truffen beslutning. Ytrings- og valgfrihed må være ukrænkelig. For os betyder socialisme ikke en indskrænkning, men en udvidelse af demokratiet.  Derfor må vi også indrette os efter de givne vilkår og arbejde indenfor rammerne af den sammensætning, vælgerne måtte give folketinget. Jeg tror, at flere og flere vil støtte de socialistiske ideer i de kommende år, og vi skal bestandig holde det socialistiske perspektiv levende. Men jeg ved nok, at flertallet for socialismen næppe vil manifestere sig ved valget den 15. februar.  Af den grund agter SF ikke at forholde sig passiv. Vi er ikke et afventende parti, vi vil selv være med til at præge udviklingen, og vil forsvare det arbejdendes folks her og nu-interesser. Og selvom de  grundlæggende løsninger forudsætter socialisme, er der meget, som kan gøres i dag for at bekæmpe krisen og dens virkninger. I samarbejde med andre arbejderpartier og også i samarbejde med sådanne borgerlige kræfter der indser behovet for ægte reformer.  Det fortæller vi om i vort valgmanifest. Det program, som skitseres i dette manifest, er jordnært og aktuelt. Dets gennemførelse forudsætter ikke, at der føret er indført socialisme, det kan gennemføres her og nu - hvis der er politisk vilje til det.  Denne politiske vilje afhænger af vælgernes tilkendegivelse på valgdagen. Et styrket SF vil, trofast mod sine valgløfter og sit program, bruge vælgermandatet til at præge udviklingen i den retning, vi skitsere i valgmanifestet -  bort fra tvangsindgreb og løndiktat, bort fra NATO, EF og oprustning, over i retning af økonomiske og sociale reformer, der både kan løse mange af de problemer, folk slås med i hverdagen, og nogle af landets store problemer. Det er her, der skal sættes ind: for en retfærdig byrdefordeling, for en styrkelse af de demokratiske rettigheder - i stedet for at arbejdere og lønmodtagere og uddannelsessøgende-og folkepensionister skal bære alle krisens byrder.  En sådan vending i den politiske udvikling er oven i købet mulig. Det er folkets afgørelse, om den skal sættes i gang den 15. februar 1977.  Det vil den blive, når vælgerne giver Socialistisk Folkeparti et styrket mandat til at føre folkelig, socialistisk og demokratisk politik i det nye folketing.  Et samfundssystem, som avler reg, støj og mag, som solder med ressourcerne, bruger milliarder på militær rustningsudgifter og slinger afstod fra krise til krise - er det værd at holde på?  SF's valgmanifest til folketingsvalget tirsdag den 15. februar  Valget den 15. februar finder sted efter fejlslagne forsøg på at skaffe mere beskæftigelse og forhindre en ny voldsom forøgelse af boligudgifterne - og i en situation, hvor almindelige lønmodtagere, der hidtil alene har måttet betale krisens omkostninger, må imødese en betydelig nedgang i deres realløn som følge af augustforliget.  De sidste tre kriseår er kendetegnet af en serie forlig, som stort set kun har gjort ondt værre. Forligspartierne kalder sig de .ansvarlige" partier. De har da også hovedansvaret for, at ingen problemer er blevet løst og nye skabt.  Socialistisk Folkeparti har ikke lod og del i denne politik. Vi har modsat os den og bekæmpet den. Men det har ikke afholdt os fra at tilbyde forhandlinger om veje til at sikre mere beskæftigelse  og skabe mere acceptable levevilkår.  Vi vil sætte alle kræfter ind på, at valget den 15. februar kan åbne op for nye muligheder og bane vej for en vending i dansk politik, en vending, der peger bort fra augustforliget og stopforliget i december.  REGERINGEN VENDTE DET DØVE ØRE TIL SF  SF frygter ikke for at tage et medansvar. Men det er ikke ligegyldigt, hvad man tager ansvar for. Vi vil ikke tage medansvar for indgreb mod fagbevægelsens demokratiske rettigheder og lønmodtagernes medbestemmelse om egne løn- og arbejdsforhold. Vi vil ikke tage medansvar for en politik, der fritager de velhavende lag for byrder og lægger alle byrder over på den brede befolkning. Vi vil tværtimod af al vor styrke bekæmpe en sådan politik.  Vi påstår ikke, at krisen kan imødegås uden omkostninger for befolkningen. Vi har vist denne holdning i praksis. Vi var villige til at forhandle med regeringen om råenergiafgiften, og vi tilkendegav, at' vi var indstillet på at sikre gennemførelsen af regeringens seneste beskæftigelsesplan, hvis vi kunne få indflydelse på finansieringen.  Men regeringen vendte det døve øre til SF. Den foretrak at klumpe problemerne sammen og ville kun tale beskæftigelse med de partier, der også ville være med i et forsvarsforlig! Dermed var SF lukket ude. Regeringen satte hensynet til de konservative over hensynet til fremskaffelse af nye arbejdspladser.  AUGUSTFORLIGETS LØNDIKTAT MÅ VÆK!  Regeringen har ikke villet se i øjnene, at en anden politik var mulig. Sidste sommer foretrak den at indgå et augustforlig med borgerlig partier i stedet for at lægge en politik i arbejder- og lønmodtagerbefolkningens interesse ud til vælgernes afgørelse. Og nu skal man opleve, at ledende ministre anbefaler vælgerne at stemme på et af de borgerlige forligspartier, hvis de ikke vil stemme på regeringspartiet!  Altså at stemme for augustforligets 2 pct. lønramme, det planlagte dyrtidstyveri og truslen om. indgreb mod fagbevægelsen, hvis den ikke retter sig efter august-forligets løndiktat. Augustforliget skaber oven i købet mere arbejdsløshed i stedet for at bekæmpe den!  Denne udvikling kan kun brydes, hvis de borgerliges dominerende position i folketinget bringes til ophør, augustforligets løndiktat bringes ud af verden, og der skabes et nyt flertal med Socialistisk Folkeparti i en afgørende styrket, position.  SAMARBEJDE OM EN POLITIK MED ET ANDET SIGTE  Socialistisk Folkeparti er indstillet på at samarbejde om alle skridt, der for alvor fremmer beskæftigelsen, bremser stigningen i boligudgifterne, forsvarer og forbedrer den sociale standard, letter skattetrykket på små og lave mellemindkomster og baner vej for en valutasparende energipolitik uden A-kraft.  Vel vidende, at vi i et sådant samarbejde ikke kan få alle vore ønsker opfyldt, vil vi lade os lede af vore grundsynspunkter, som tilsammen udgør et realistisk alternativ til både augustforliget, Venstres endnu mere vidtgående indgrebsplaner og Fremskridtspartiets asociale nedskæringspolitik.  Hovedpunkterne i SF's alternative politik ser sådan ud:  1. EN SAMLET INDSATS MOD ARBEJDSLØSHED OG SOCIAL URET  Gennem fornuftige sociale foranstaltninger kan arbejdsløsheden nedbringes betydeligt. SF foreslår, at der indføres frivillig adgang til efterløn, svarende til a-kassesatserne, for alle over 60 år, der helt eller delvis har lyst til at forlade arbejdsmarkedet. Vi  foreslår, at arbejdsmiljøloven ændres, så at sundhedsfarlige lønsystemer forbydes, og overarbejde og skifteholdsarbejde indskrænkes til det samfundsmæssigt strengt nødvendige.  Nye arbejder må sættes i gang. Iværksættelse af en nødvendig samfundsplan for energiforsyning, med udnyttelse af kraftvarme, naturgas og varige energikilder, vil skaffe arbejde til titusinder, samtidig med at vi sparer valuta. Der er også brug for en forstærket indsats med bygning af rensningsanlæg og kystbeskyttelsesarbejder og med udbygning af den kollektive trafik. Alt dette har længe været nødvendigt - lad os nu komme i gang!  SF kan gå ind for offentlig erhvervsstøtte, såfremt den er målrettet, f.eks. til fremme af beskæftigelsen og ressourcebesparende genbrug eller til import. konkurrerende erhverv. Men støtten bør blive stående som en samfundsprioritet og kontrolleres af  de ansatte.  Kvinderne er særligt hård ramt af arbejdsløsheden. Det offentlige må derfor gennemføre positive særforanstaltninger, f.eks. i form af særlige uddannelses- og beskæftigelsesprogrammer, for at skaffe kvinder i arbejde. Derudover må der gøres en  indsats for at hjælpe kvinderne med omskoling til erhverv, hvor beskæftigelsen er mere sikker end i de traditionelle kvindefag. Den ulige løn, som bl.a. skyldes den gængse arbejdsfordeling mellem kvinder og mænd, må bekæmpes. Især nedskæringerne af daginstitutionerne har ramt børnefamilier hårdt.  Ungdomsarbejdsløsheden er et andet stort problem. Også her er der brug for særlige beskæftigelsesprogrammer. Indenfor EFG-uddannelserne må uddannelsesgodtgørelsen genindføres, og kapaciteten udvides. Også de andre støtteordninger for unge under uddannelse må forbedres.  - Daginstitutionerne må udbygges og atter normeres forsvarligt, samtidig må fripladsordningen forbedres.  En tredje gruppe, der er meget hårdt ramt af krisen, er falke- og invalidepensionisterne. Deres økonomiske forhold må forbedres, og der må skabes større mulighed for, at pensionisterne kan blive i deres hjem, gennem gratis hjemmehjælp, byggeri af flere beskyttede boliger og udvidelse af omsorgsarbejdet. Plejehjemmenes normering skal forbedres.  Har vi ikke råd til alt dette? Jamen, der bruges 7 milliarder kr. årligt på arbejdsløshedsunderstøttelse og et næsten lige så stort beløb på oprustning. Disse penge kan bruges fornuftigere! - Desuden må man bruge milliardbeløb på at afhjælpe skaderne på folk, der nedslides i produktionen, var det så ikke bedre at sikre et mere behersket og menneskeligt tempo, hvorved samfundet sparer penge og beskæftigelsen fremmes!  2. EN SAMLET INDSATS FOR SAMFUNDSØKONOMIEN OG EN RETFÆRDIGERE BYRDEFORDELING  En ny boligpolitik må iværksættes: Huslejestigningerne skal stoppes, mens der indledes en politik, der sikrer, at boligbyggeriet i voksende omfang finansieres under samfundets ansvar til fast, lav rente. Det nødlidende højrentebyggeri må omgående hjælpes. Ejerboliger skal ikke have noget særligt mellemværende med skattevæsenet, både lejeværdi og rentefradrag skal afskaffes gradvis over en 15-årig periode - dervil vil vurderingernes virkning på lejeværdien naturligvis falde bort. Miniboligforliget, der har forstærket den grove spekulation i ejerlejligheder, må ophæves.  Indgreb mod de arbejdsfrie indkomster: Spekulationsgevinster må inddrages. Prisstigninger på jord og fast ejendom, der rækker videre end inflationen, skal tinglyses som offentlig prioritet og svare grundstigningsskyld. Belåning af fast ejendom skal begrænses ved et tinglysningsloft.  De "sorte" penge må frem i lyset: Derfor må der indføres kuponskat og gennemføres en almindelig registrering af værdipapirer. Rentetilskrivning skal underkastes samme kontrol som lønindtægter. Ligningskontrollen skal forbedres.  Indkomstskatten skal reformeres: Skattefradragsjunglen må fjernes, så store indtægter ikke mere kan fidus-nedbringes. Der skal indføres skat af bruttoindkomsten efter en forenklet skala, så et flertal  spares for selvangivelsen, og beskatningen af store indtægter skal skærpes.  Rustningsudgifterne må nedbringes: Med henblik på totalafskaffelse af det nytteløse og valutakrævende militærvæsen må der straks indledes omfattende nedskæringer af militærbudgettet. Der er ikke brug for et nyt forsvarsforlig, men for omgående aflysning af det store flyindkøb.  3. EN SAMLET INDSATS FOR DEMOKRATIET OG DE DE DEMOKRATISKE RETTIGHEDER  Krisen berører ikke alene økonomi og beskæftigelse. Den har også bragt demokratiet og de demokratiske rettigheder i fare.  En meget alvorlig trussel er for øjeblikket rettet mod lønmodtagernes medbestemmelsesret over egne løn- og arbejdsvilkår. Kun ved kraftig indgriben fik fagbevægelsen forpurret en plan om kriminalisering  af såkaldt overenskomststridige arbejdsnedlæggelser.  Men også i kulturlivet og uddannelsessektoren føres der kraftige angreb mod ytringsfriheden og andre tilkæmpede demokratiske rettigheder. Et snigende "erhvervsforbud" efter tysk mønster er en reel, trussel. Progressive uddannelseseksperimenter lægges for had, og social ulighed fremmes på ny gennem adgangsbegrænsninger og nedskæringer.  SF vil som altid vende sig imod ethvert forsøg på at begrænse de demokratiske rettigheder. Vi vil ikke acceptere, at ytringsfriheden beskæres, og at meninger inddeles i nogle, der er acceptable, og andre, der er uacceptable.  Vi er tværtimod af den opfattelse, at demokratiet og de demokratiske rettigheder bør udvides, så at hver enkelt får større direkte indflydelse på sin egen situation.  Derfor har vi foreslået, at arbejdsformidlingen atter kom under fagbevægelsens kontrol, og at lovgivningen ændres, så enhver forfølgelse af arbejdere og arbejdsløse bliver gjort umulig. Tryghed i arbejdet er af fundamental betydning, der må indføres lange opsigelsesvarsler, og visse kategorier f.eks. kvinder der er gravide eller har børn under 1 år, må være sikret mod afskedigelse.  Vi forlanger, at principperne om ægte frihed, alsidighed og tolerance knæsættes i de offentlige massemedier.  Af særlig vigtighed er kampen for at føre demokratiet ind på arbejdspladserne. Tværtimod at lønmodtagerne fratages deres medindflydelse, som det er gjort med augustforliget, må de sikres fuld medbestemmelsesret (vetoret) i alle spørgsmål om arbejdets ledelse og fordeling og om arbejdsmiljø og  sikkerhed. Der må påbegyndes en overførsel af merværdi til lønmodtagerne selv, så de kollektivt og solidarisk kan opbygge deres egne fonde, der skal forvaltes af deres egne valgte repræsentanter.  BRYD BINDINGERNE TIL EF OG NATO!  Kampen for demokratiet ville være meningsløs, hvis den ikke også var en kamp mod bindingerne til EF og NATO.  Den nuværende krise hænger sammen med Danmarks indlemmelse i EF og den økonomiske afmagt, der følger heraf. Stik imod den megen tale om nærdemokrati er afgørende beslutninger i voksende omfang blevet flyttet fra det danske folketing til Bruxelles og EF-stormagterne. F.eks. var Danmark, inden det blev medlem af EF, i stand til at tage skridt, der bragte valutaunderskuddet ned på et ubetydeligt minimum. I dag hindrer EF-medlemskabet os heri..  Derfor fortsætter SF kampen mod dansk medlemsskab af EF. Vi vender os mod den såkaldte integrationsproces og vil modsætte os skabelse af nye bindinger til EF, ikke mindst de farlige planer om at skabe en integreret EF-rustningsindustri, der er et første skridt hen mod den endnu farligere "Europahær".  Derimod vil vi gøre, hvad vi formår, for at bevare og udbygge båndene til de andre nordiske lande.  Også medlemsskabet af NATO har medført væsentlige indskrænkninger i Danmarks selvbestemmelsesret og har oven i købet ført til, at dansk udenrigspolitik må underordnes en militær blok, der  anføres af den amerikanske supermagt, som så ofte har optrådt som reaktionens gendarm.  Vi vil, at Danmark bryder med NATO, erklærer sig alliancefrit og afruster militært. - Vi vil, at Danmark skal støtte befrielsesbevægelserne, som må kæmpe mod politisk-militær undertrykkelse, og gå ind for, at de hvide undertrykkere i Sydafrika og Rhodesia skal bekæmpes, om nødvendigt med våbenmagt.  Men Danmark må også i sine egne anliggender leve op til princippet om folkenes selvbestemmelsesret. Når det gælder udformningen af det grønlandske hjemmestyre, vil SF derfor arbejde for, at Siumut-bevægelsens forslag om virkelig selvbestemmelse og kontrol med naturressourcer bliver gennemført.  ET STYRKET SF KAN PRÆGE DEN POLITISKE UDVIKLING  På dette grundlag går SF til valg.  Vi ved, at varig tryghed og fuld medindflydelse for den enkelte kun kan skabes under socialistiske forhold, som må tilvejebringes af et arbejderflertal båret af brede folkelige bevægelser.  Men vi ved også, at meget kan gøres her og nu, og vi vil ikke lade noget uforsøgt, så længe det ikke strider med vore grundlæggende principper.  Vi ved, at kampen mod krisen ikke kan føres af et enkelt parti alene. Et enkelt parti kan ikke få alle sine. synspunkter igennem, men må samarbejde med andre. Jo stærkere SF bliver på valgdagen, desto bedre bliver vi i stand til at præge løsningerne med vore synspunkter. Ikke mindst på områder som beskæftigelse og boligpolitik, skattepolitik og socialpolitik, energipolitik og kulturpolitik.  Samtidig vil et styrket SF også betyde en forbedret repræsentation for arbejdspladser og lønmodtagerne i folketinget og dermed garanti for betingelsesløs kamp mod højrebølge, statsligt løndiktat, overenskomstindgreb og nytteløse militærudgifter.  SF vil kæmpe imod censur og snigende erhvervsforbud  Principperne om ægte frihed, alsidighed og tolerance må være afgørende i uddannelserne, i massemedierne og i kulturlivet  af TORBEN KROGH  Krisen har bragt demokratiet og de demokratiske rettigheder i fare. August-forliget lægger op til et nyt statsindgreb, der sætter lønmodtagernes demokratiske ret til at stemme om egne løn- og arbejdsvilkår ud af kraft. De demokratiske rettigheder på arbejdspladserne er i forvejen få og begrænsede. Men det har dog ved urafstemninger været lønmodtagernes ret at tage stilling til det overenskomstresultat, som deres repræsentanter har opnået i forhandlinger med arbejdsgiverne.  Den ret blev frataget dem ved overenskomstfornyelsen i 1975 af den socialdemokratiske regering. Nu er der lagt op til et nyt overgreb. Det skal ikke ske ret meget oftere, fer denne fundamentale demokratiske rettighed er trådt helt under føde.  Men også i kulturlivet og uddannelsessektoren føres de-  res kraftige angreb mod ytringsfriheden og andre tilkæmpede demokratiske rettigheder. Fra Folketingets talerstol og i radiorådet arbejder borgerlige politikere utrætteligt for at undergrave alsidighed.  PÅ SKRÅPLANET IMOD CENSUR  For eksempel var det Poul  Hartling, formanden for Venstre, Danmarks liberale parti, der så sent som i december i folketinget krævede, at der kun gives offentlig støtte til film, som ikke steder befolkningens flertak Med andre ord: Staten skal kun støtte den kulturelle aktivitet, som et flertal kan acceptere.  Denne holdning fører direkte ned ad skråplanet imod censur. Og derfor vil den blive mødt med ubetinget modstand af Socialistisk Folkeparti. SF vil ikke acceptere, at ytringsfriheden beskæres, og at meninger inddeles i nogle, der er acceptable, og andre, der er uacceptable.  SNIGENDE ERHVERVSFORBUD  Det gælder også inden for uddannelsessektoren. Politikere og højt stående embedsmænd har forsøgt at lægge lærere med bestemte politiske synspunkter for had ved at tale om <<venstreorienteret indoktrinering" i folkeskolen. Den hetz er blevet kørt, samtidig med at Specialarbejderforbundet i Danmark klart har dokumenteret, at orienteringen om fagbevægelsen og arbejderklassens vilkår og historie er meget sparsom.  I forskellige sektorer inden for uddannelsen er der sket afskedigelser med klare politiske overtoner. Et snigende "erhvervsforbud" efter tysk mønster er en reel trussel Progressive eksperimenter i uddannelsen lægges for had, og social ulighed fremmes på ny gennem adgangsbegrænsninger og nedskæringer.  SF vil bekæmpe denne udvikling. I uddannelserne, i de offentlige massemedier og i den offentlige kulturstøtte må principperne om ægte frihed, alsidighed og tolerance være afgørende. Det er det, som SF's stemmer vil blive brugt til, når det gælder en samlet indsats for demokratiet og de demokratiske rettigheder.  Der må tages særlige foranstaltninger til fordel for kvinderne  Det gælder beskæftigelsen, uddannelsen og lønnen  af JYTTE THORBEK  I SF's valgmanifest står om kvinderne bl.a. følgende:  >>Kvinderne er særligt hårdt ramt af arbejdsløsheden. Det offentlige må derfor gennemføre positive særforanstaltninninger, f.eks. i form af særlige uddannelses- og beskæftigelsesprogrammer, for at skaffe kvinder i arbejde. Derudover må der gøres en særlig indsats for at hjælpe kvinderne med omskoling til erhverv, hvor beskæftigelsen er mere sikker end i de traditionelle kvindefag. Den ulige løn, som bl.a. skyldes den gængse arbejdsfordeling mellem kvinder og mænd, må bekæmpes.  Det er klart, at et valgmanifest ikke kan komme med lange udredninger om, hvorledes de positive særforanstaltninger kan gennemføres. Pladsen, som også her er afmålt, gør det muligt at uddybe et par konkrete eksempler en smule.  Hvad angår beskæftigelsesprogrammer kunne det f.eks. gøres på den måde, at et bestemt beløb af den samlede sum, som afsættes til beskæftigelsesforanstaltninger, blev overført til områder, hvor det ville komme kvinder til gode i modsætning til de nuværende anlægsarbejder. Desuden kunne det offentlige bl.a. gennem arbejdsformidlingen gøre en virkelig aktiv indsats, herunder ved en forstærket arbejdsformidling til kvinder, for at opmuntre kvinder til som gruppe at gå ind i de mandefag, hvor tilskuddene traditionelt-falder.  Det er svært for kvinder, som enkeltpersoner at trænge ind i de mandsdominerede fag. Det kom klart frem i interviewet med Vibeke Vasbo i TV for et par uger siden. Hvis  kvinderne derfor ikke skal brække halsen på sådanne eksperimenter, er det vigtigt at de invaderer mandearbejdsmarkedet som en gruppe, hvor de enkelte kvinder har mulighed for at støtte hinanden.  UDDANNELSERNE  To tredjedele af kvinderne har i dag ingen uddannelse - en langt større gruppe end mændene. Kvinderne har altså ringere højere grad end mændene belastet uddannelsessystemet. Derfor burde det offentlige hvert år afsætte et klækkeligt beløb til- uddannelse af kvinder, således at ufaglærte kvinder i al fald kan få en faglig uddannelse samtidig med at de får uddannelsesstøtte svarende til deres hidtidige løn, og at hjemmearbejdende kvinder uden uddannelse kan få den nødvendige støtte til at få en uddannelse eller nødvendige genopfriskningskurser.  Fagbevægelsen burde aktivt støtte, at deres kvindelige medlemmer bliver favoriseret. Dette ville blot være udtryk for en aktiv solidarisk beskæftigelsespolitik.  DET OFFENTLIGE  Det offentlige burde naturligvis straks gå i gang med at blive en mønsterarbejdsgiver m.h.t. at skaffe kvinder reel ligestilling med mændene. Det  ville ikke koste meget bortset fra den politiske vilje. Det er vanskeligere med de private arbejdsgivere p.g.a. den frie antagelses- og afskedigelsesret.  Men både staten og kommunerne kunne virkelig gøre en væsentlig indsats for indirekte at tvinge arbejdsgiverne til at føre en kvindelig politik.. Det offentlige er en god kunde. Tænk på, hvad der købes af papir, hvad der trykkes, hvor mange anlægsarbejdere der gennemføres for det offentliges regning osv. Her kunne det offentlige stille som betingelse for, at virksomheden får kontrakten, at den opstiller en tidsplan for en bedre kønsfordeling blandt de ansatte på alle niveauer (både ansættelsesmæssigt og uddannelsesmæssigt). Opfylder virksomheden ikke denne betingelse, skal det offentlige kunne hæve aftalen ligesom virksomheden ikke i fremtiden får opgaver for det offentlige. Den samme metode kan bruges når det offentlige meddeler koncession til en virksomhed.  Uligelønnen kunne også til en vis grad bekæmpes ad denne vej. Det kunne stille som betingelse i kontrakterne med de private arbejdsgivere, at gennemsnitslønnen for kvinder og mænd i virksomheden skal være den samme.  Alle, der erkender, arkvinder er en særlig udsat gruppe i et kapitalistisk system, at de, der har størst behov for støtte er kvinderne fra arbejderklassen, og at det er meget vigtigt at kæmpe for en forbedring på dette område, bør stemme på en kandidat, der med sikkerhed følger ilanno linie. Det gør i  at fakt de kandidater, ilar er tilknyttet kvindegrupperne og de, der sympatiserer med kvindegrupperne.  Væk med selvangivelsen  Skat af bruttoindtægter - ingen slutskat - men skat af de arbejdsfri indkomster - pensionerne gøres skattefri - jordindflationen stoppes  af SIGURD ØMANN  Ved den kommende vurdering pr. 1. april i år vil det vise sig, at værdierne af landets faste ejendomme og jord er steget med op mod 300 milliarder kr. (til sammenligning: statsbudgettet er på 89 milliarder kr.). Mindst 100 milliarder af denne stigning er ikke bare kroneinflation, men en reel indkomstforøgelse for ejerne. Denne indkomst beskattes praktisk talt ikke, selvom den kan gøres i penge. Til gengæld beskattes en almindelig arbejdsindkomst, når afgifterne indregnes, med langt mere end 50 pct.  SF har fremsat et forslag, der betyder en lettelse for almindelige arbejdsindkomster. Denne lettelse finansieres ved beskatning af de arbejdsfri indkomster.  Forslaget betyder videre, at skattebetalingen for lønmodtagerne sker ved et enkelt træk i bruttolønnen med en fast procent. Denne betaling er en. delig. Ingen forskudsangivelse. Ingen selvangivelse. Ingen efterbetaling.  Vi foreslår derfor med sigte på indkomståret 1978:  1. At hæve personfradraget (i skatten), så at det svarer til en skattefri indkomst på 25.000 kr. for hver enkelt person.  2. At gennemføre fuld særbeskatning for ægtefæller.  3. At beskatte alle indkomster op til 110.000 kr. med samme procent (i landsgennemsnit 37 pct.) og at beskatte intervallet op til 130,000 kr. med 50 pct. og indkomst herudover med 66 pct.  4. At foranledige en beskatning af alle indkomster i form af renter af indskud i pengeinstitutterne og af obligationer og udbytte af aktier ved kilden, således at beskatningen af mindre indkomster af denne art, f.eks. op til 5.000 kr. gøres endelig med en fast procent, medens større indkomster må indgå i en selvangivelse og et endeligt efterfølgende skatteopgør.  5. At fjerne alle ligningsfradrag fra det umiddelbare skattemellemværende, således at skatten i de fleste tilfælde uden yderligere instruktioner kan indeholdes i lønnen med en fast procent af lønkontoens beløb. Om fremgangsmåden ved denne vanskelige afvikling henvises til bemærkningerne.  PENSIONERNE GØRES SKATTEFRI  Folke- og invalidepensionernes størrelse fremgår af politiske beslutninger. Det samme gælder de mangeartede tillægsydelser. Det er uhensigtsmæssigt af fastsætte dom til beløb,  der er så huje, tit de tillader skattebetaling, og dernæst opkræve skat, fremfor på forhånd at fastsætte samtlige  ydelser til nettobeløb, der forudsætter skattefrihed og dermed overflødiggør skatteopkrævning. Det foreslås derfor dels at fastsætte pensionsydelserne under forudsætning af skattefrihed, dels at erklære dem for skattefri.  For ikke at skabe spændinger mellem beskatningen af sædvanlige pensionistindkomster og indkomster af anden art uden for pensionsområdet, og for at undgå beskatning af pensionisternes mindre særindkomster, er det til et beløb, der ligger over de sædvanlige offentlige pensionsindkomster. Derfor foreslår vi at sikre pensionister skattefrihed ved at sætte det skattefri beløb til 25.000 kroner pr. person.  JORDINFLATIONEN STOPPES  SF foreslår, at de reelle stigninger i jordværdierne tinglyses på hver ejendom og forrentes med markedsrenten.  Renten skal dog ikke indbetales, men kan ligeledes tinglyses. Det således tinglyste kan ikke belånes, og ved et salg må køberen overtage den tinglyste gæld til det offentlige, som en del af købesummen og fra overtagelsen indtræder der for køberen pligt til nat forrente don indefrosne værdistigning mød tilskrevne renter. Herved gøres det umuligt at belåne samfundsskabte værdistigninger.
