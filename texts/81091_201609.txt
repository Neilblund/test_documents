Drage sugrađanke i sugrađani, Zbog neodgovornosti političara koji su formirali Vladu, u nedjelju 11. rujna ponovno izlazimo na parlamentarne izbore.
Na ovim izborima, kao i na prošlim, biramo onoga tko nam može garantirati sigurnost, onoga tko će se zaista BORITI za nas i tko će osigurati dostojanstven život svim generacijama naših ljudi.
Primorsko goranski savez, Istarski demokratski sabor i Lista za Rijeku (PGS - IDS - Rl) družene su regionalne političke opcije koje se vrlo jasno zalažu za decentralizaciju,
za građanske vrijednosti utemeljene na antifašizmu i europskim civilizacijskim dosezima,
za brzi gospodarski razvoj naših regija
i za veću kvalitetu života naših ljudi.
Svi građani koji izlaze na izbore žele znati da će oni kojima su povjerili mandat dosljedno zastupati ono što su obećali i da će se u Saboru boriti za svoje lokalne sredine.
Naša koalicija jedina je opcija kojoj je interes zavičaja iz kojeg dolazimo apsolutni prioritet i koja je do sada jasno i dosljedno pokazala kako se bori za svoje!
Mi nikada nismo iznevjerili data obećanja, a u narednom razdoblju želimo osigurati ravnomjeran razvoj svih regija te prije svega izboriti poseban status za Gorski kotar.
lako se VII. izborna jedinica proteže od Rijeke do Zagreba, ovim Programom želimo usmjeriti posebnu pažnju na Gorski kotar - zeleno srce Hrvatske - koje je nažalost sve više ugroženo i kojemu hitno trebaju posebne mjere za oporavak i razvoj.
U Gorskom kotaru snježni se pokrivač zadržava preko 120 dana godišnje, a može ga pasti i preko 7 metara visine.
Gorski kotar je najšumovitiji kraj Hrvatske, ali sa još samo 3 % zdravih crnogoričnih stabala.
Zbog pojačanih sječa sume radi odumiranja stabala, mnoga su izvorišta već presušila, dok je snaga preostalih opala i do 80 %, a protok svih goranskih vodotoka smanjio se za 30 %.
Uz velike probleme, uvjereni smo da je Gorski kotar područje koje ima velik potencijal i koje može biti jedan od glavnih motora razvoja Hrvatske.
Pri tom ne treba otkrivati toplu vodu - dovoljno je ugledati se pozitivne primjere sličnih područja, poput Austrije, Švicarske ili Italije.
Posebnim Zakonom o Gorskom kotaru spriječiti ćemo da se zeleno srce Hrvatske ugasi kao što se danas postepeno gase njegove šume!
Što konkretno znaci poseban status Gorskog kotara?
Posebnim Zakonom o Gorskom kotaru utvrditi ćemo porezne i druge olakšice za stanovnike, gospodarstvo i jedinice lokalne samouprave, cime će se početi stvarati preduvjeti za ostanak i opstanak goranskih ljudi;
Povratom zemljišnih zajednica i njihovom organizacijom po pozitivnim modelima koji su posebno uspješni u Austriji i Italiji razvit će se odgovorna i profitabilna gospodarska aktivnost;
Programom ostanka mladih i njihovog zaposlenja stvoriti će se nova radna mjesta i uvjeti za ostanak mladih ljudi na svojem ognjištu;
Prirodne ljepote, bogatstva suma i zalihe pitke vode resursi su koje ćemo staviti u funkciju razvoja gospodarstva, turizma – stvaranja dobrog života u Gorskom kotaru;
Posebno ćemo poticati ulaganja u obrtništvo i otvaranje malih, obiteljskih pogona (kao na primjer: mini mljekare, pekare, prerada voća, povrća, šumskih plodova, proizvodnja električne energije, raznovrsne usluge...);
Posebnom strategijom razvijati ćemo ponudu cjelogodišnjeg turizma,
uz istovremeni razvoj poljoprivrede i njihovo međusobno povezivanje, posebno potičući razvoj obiteljskog poduzetništva;
Školstvu i zdravstvu Gorskog kotara osigurati ćemo posebne standarde kojima ćemo građanima, a posebno djeci pružiti iste uvjete zdravlja i obrazovanja kao da žive u „metropoli";
Uvesti ćemo Fond obeštećenja za smanjene površina šuma i šumskog zemljišta te pogoršanje makro i mikroklimatskih uvjeta za koridore i posebna područja u Gorskom kotaru (autocesta, željeznica, umjetna jezera, dalekovodi, plinovodi, naftovodi, vojni objekti,...) iz kojeg će se financirati razvojni programi i mjere.
To nije nikakva novost - zemlje Europske unije koje imaju slična područja poput Gorskog kotara posebnim propisima daju posebne statuse, olakšice i gospodarstvene pogodnosti kojima razvijaju i zadržavaju stanovništvo u gorskim područjima.
Naš je cilj jasan - izboriti se za interes naših regija i osigurati našem kraju, našim ljudima elementarnu životnu i ekonomsku stabilnosti te brži gospodarski razvoj.
Nikada nismo birali lakši put - nego ispravan put i po tome smo drugačiji od drugih.
Kad su prava i interesi našeg zavičaja u pitanju, za nas nema kompromisa.
Naš je cilj jasan - RAVNOMJERAN RAZVOJ SVIH REGIJA
I POSEBAN STATUS ZA GORSKI KOTAR!
Već smo pokazali da smo najsnažniji glas naših regija u Saboru i pokazat ćemo to opet.
Za ostvarenje tih ciljeva tražimo Vašu podršku!
Treba nam Vaša snaga, a mi ćemo biti Vaš pravi nezaustavljivi glas u Saboru!
Zato 11. rujna izađite na birališta i glasajte za listu broj 13, za regionalnu koaliciju Primorsko goranski savez - Istarski demokratski sabor - Lista za Rijeku (PGS - IDS - Rl).
Pokažimo kako se bori za svoje!
Vaši Darijo Vasilić (PGS), Boris Miletić (IDS) i Danko Švorinić (Rl)
Drage građanke i građani Primorsko-goranske županije, zbog neodgovornosti političara koji su formirali Vladu, u nedjelju 11. rujna ponovno izlazimo na parlamentarne izbore.
Na ovim izborima, kao i na prošlim, biramo onoga tko nam može garantirati sigurnost, onoga tko će se zaista BORITI za nas i tko će osigurati dostojanstven život svim generacijama naših ljudi.
Istarski demokratski sabor, Primorsko goranski savez i Lista za Rijeku (IDS - PGS - Rl) udružene su regionalne političke opcije koje se vrlo jasno zalažu za decentralizaciju,
za građanske vrijednosti utemeljene na antifašizmu i europskim civilizacijskim dosezima,
za brži gospodarski razvoj naših regija
i za veću kvalitetu života naših ljudi.
Svi građani koji izlaze na izbore žele znati da će oni kojima su povjerili mandat dosljedno zastupati ono što su obećali i da će se u Saboru boriti za svoje lokalne sredine.
Naša koalicija jedina je opcija kojoj je interes regija iz kojih dolazimo apsolutni prioritet i koja je do sada jasno i dosljedno pokazala kako se bori za svoje!
U Saboru smo se do sada izborili za cijeli niz mjera i politika koje štite inetrese naših regija.
Spomenimo samo Zakon o brdsko-planinskom području,
pravo na besplatan prijelaz stanovnika otoka Krka preko krčkog mosta,
smanjenje stope PDV-a u turizmu i tako redom.
U razdoblju koje je pred nama zalagat ćemo se za ravnomjeran razvoj svih regija
te svim srcem boriti za poseban status Gorskog kotara!
Posebnim Zakonom o Gorskom kotaru spriječiti ćemo da se to zeleno srce Hrvatske ugasi, kao što se postepeno gase njegove šume.
Borit ćemo se da Rijeka napokon dobije novu bolnicu,
da se ostvari veza s prometnim pravcima preko Žute Lokve,
da se termoelektrana u Urinju pretvori u plinsku TE,
da riječka luka ponovno postane glavna hrvatska luka
te da se konačno Ministarstvo pomorstva preseli u Rijeku.
U našem je programo još mnogo projekata, ali ovo su naši prioriteti za koje ćemo se u Saboru boriti svom silom!
Za ostvarenje tih ciljeva tražimo Vašu podršku - treba nam Vaša snaga!
Naš je cilj jasan - izboriti se za interes naših regija i osigurati našem kraju, našim ljudima elementarnu životnu i ekonomsku stabilnosti te brži gospodarski razvoj.
Nikada nismo birali lakši put - nego ispravan put i po tome smo drugačiji od drugih.
Kad su prava i interesi naših regija u pitanju, za nas nema kompromisa.
Izađimo na izbore 11. rujna i pokažimo zajedno kako se bori za svoje!
Vaši Boris Miletić (IDS), Darijo Vasilić (PGS) i Danko Švorinić (Rl)
SNAGA PRIMORSKO-GORANSKE ŽUPANIJE
Naša Rijeka, Liburnija, Kvarner i otoci potencijalno su vrlo jaki.
Već danas imamo niz pokazatelja koji nas svrstavaju u sam hrvatski vrh.
Međutim, centralizirani ustroj države koči naš napredak i baš zato je decentralizacija okosnica našeg programa.
Jedna smo od tri županije u Hrvatskoj koja u državnu blagajnu uplaćuje više novca nego što joj se vraća!
Mi se borimo za to da novac zarađen u našoj županiji u njoj i ostane!
Dio tih sredstava pretočio bi se u razvoj Gorskog kotara, uz inzistiranje na posebno statusu koji Gorski kotar mora imati.
Turizam, kao jedna od važnijih gospodarskih djelatnosti, u našoj županiji skupa s Istrom čini gotovo pedeset posto ukupnog hrvatskog turizma.
Taj udio se u budućnosti treba još povećati!
Krčki pršut, cresko i krčko maslinovo ulje, a uskoro i šurlice, postaju brendirani proizvodi prepoznatljivi i zaštićeni u EU.
Na području općine Viškovo i Grada Krka bilježimo porast broja stanovnika i učenika i to su ohrabrujući pokazatelji.
Želimo to prenijeti na cijelu nasu županiju i dobiti što više sredina u kojima će takav trend biti uočljiviji i bolji od hrvatskog prosjeka.
Primorsko-goranska županija ima izuzetno vrijedne izvore pitke vode s kapacitetima koji osiguravaju dugoročnu i stabilnu opskrbu.
Vodu ćemo dugoročno čuvati i štititi kao jedan od najvažnijih strateških resursa koje posjedujemo.
Rijeka, Liburnija, Kvarner i otoci su uz Istru po nizu civilizacijskih vrijednosti daleko ispred ostalih dijelova Hrvatske.
Ponosni smo na zaštitu prava nacionalnih manjina
i na to što svakodnevni život temeljimo na suživotu i antifašizmu
te uvažavanju različitosti i multikulturalnosti.
Na konkretnom smo primjeru uspješnosti naših brodogradilišta pokazali da hrvatska brodogradnja predstavlja okosnicu hrvatskog izvoza i da brodogradnju ne treba gasiti nego joj omogućiti normalan razvoj i potporu u okvirima propisa Europske unije.
Razvoj bolničkog zdravstva Rijeke je naš najvažniji projekt.
Borit ćemo se da u sljedeće četiri godine započne izgradnja nove bolnice u Rijeci – i izborit ćemo se!
Želimo da se znatno više sredstava izdvaja za programe učenja i znanja.
Samo obrazovana regija je jaka regija!
Poticati ćemo ulaganje u znanje i pomagati kreditiranje učenika i studenata,
ustrajati na provedbi kurikularne reforme
te širenju mreže javnih knjižnica.
Ulagat ćemo u mrežu osnovnih i srednjih škola
te izgradnju sportskih dvorana, koje smatramo nužnom infrastrukturom za osiguranje zdravog i uravnoteženog razvoja mlade generacije.
Primorsko-goranska županije godišnje u državnu blagajnu uplati 730 milijuna kuna više nego što joj se vraća.
Tim novcima moguće je cijeloj županiji dati novi gospodarski zamah.
Zato je naš cilj vrlo jasan – DECENTRALIZACIJA koja znači brži razvoj Hrvatske i svih njezinih regija.
Sada je trenutak da se to ostvari!
Zato 11. rujna izađite na birališta i glasajte za listu broj 11, za regionalnu koaliciju Istarski demokratski sabor – Primorsko goranski savez - Lista za Rijeku (IDS - PGS - Rl).
Ča je sigurno je sigurno!
Drage građanke i građani Istre, Zbog neodgovornosti političara koji su formirali Vladu, u nedjelju 11. rujna ponovno izlazimo na parlamentarne izbore.
Na ovim izborima, kao i na prošlim, biramo onoga tko Istri može garantirati sigurnost, onoga tko će se zaista BORITI za Istru i tko će osigurati dostojanstven život svim generacijama naših ljudi.
U nesigurnim vremenima ljudi moraju znati da će oni kojima daju svoje povjerenje zaista štititi njihova prava i da će se za njih boriti!
Moraju znati da će oni kojima su dali svoj glas dosljedno provoditi ono što su im obećali.
Ta sigurnost - to je IDS.
IDS je jedina stranka koja uvijek i beskompromisno štiti interese Istre i njenih građana.
IDS je jedina stranka kojoj je kvaliteta života u Istri prva i najvažnija programska točka.
IDS je stranka koja NIKAD ne mijenja svoje vrijednosti.
Naš je cilj vrlo jasan: osigurati stabilnost Istri i omogućiti još brži gospodarski razvitak.
Nikad nismo birali lakši put - nego ispravan put.
Upravo zato smo na prošlim izborima govorili o decentralizaciji jer je to proces kojim će Istra, kao i ostatak zemlje, doživjeti još brži gospodarski uzlet.
Istra je jaka, a kad se država decentralizira, Istra će biti još jača!
U kampanji koja je pred nama želimo pokazati snagu Istre.
U 26 godina izgradili smo naprednu i stabilnu regiju, regiju suživota koja je uzor ostatku zemlje.
Želimo pokazati da je IDS, zajedno s vrijednim ljudima Istre, generator te snage!
Stabilnost, konkretni projekti i dosljednost temelji su naše politike, a prosperitet Istre naš je cilj.
Naša poruka na ovim izborima je jasna - Istra je najjača i najrazvijenija regija u Hrvatskoj, a IDS je garancija da će tako i ostati.
Izađimo na izbore 11. rujna i pokažimo još jedanput kako se bori za Istru!
Vaš Boris Miletić
ISTRA JE JAKA
Istra je danas najrazvijenija i najperspektivnija regija, a istarsko gospodarstvo znatno nadilazi prosjek Hrvatske.
Vodeća smo regija u ukupnoj gospodarskoj aktivnosti Hrvatske, a BDP po glavi stanovnika za 23% je viši od hrvatskog prosjeka.
Stopa nezaposlenosti u Istri najniža je u Hrvatskoj, a od gotovo nepoznate regije Istru smo doveli u sam vrh turističkih i poljoprivrednih regija svijeta.
Istra je danas korak ispred drugih, a u puno elemenata je i drukčija od drugih i time se ponosimo.
Često znamo reći da je Istra JAKA, a evo nekih podataka koji to i dokazuju: Istra je rekorder po udjelu malih i srednjih poduzetnika u gospodarstvu.
Pula je proglašena najpoduzetnijim gradom u Hrvatskoj, a poduzetnici iz Istre su u 2015. godini ostvarili najveći rast dobiti u Hrvatskoj.
Rovinj, Poreč, Pula, Buzet i Novigrad na popisu su najboljih hrvatskih gradova po pitanju kvalitete života i poslovanja, a Novigrad je proglašen najrazvijenijim gradom u Hrvatskoj.
Istra je proglašena najboljom svjetskom maslinarskom regijom u 2016. godini i jednom od 10 najboljih vinskih destinacija Europe
. Istarski pršut prvi je autohtoni proizvod zaštićen prema standardima EU.
Istra je najturističkija regija Hrvatske koja ostvaruje čak 1/3 prihoda Hrvatske u turizmu, dobitnica je prestižnih svjetskih turističkih nagrada i proglašena je najomiljenijom regijom za odmor njemačkih automobilista.
Istarska županija kreditirala je 1100 poljoprivrednika s cca 170 milijuna kuna putem kojih je zaposleno preko 1500 mladih ljudi u sektoru poljoprivrede.
U Istri se nalaze dva najveća vodena adrenalinska parka u Hrvatskoj.
Istarska županija prva je u Hrvatskoj izradila kulturnu strategiju te je domaćin najvećem broju kulturnih manifestacija.
Istarska županija te gradovi Pula, Buzet, Labin, Poreč i Pazin u samom su vrhu po transparentnosti javnih uprava u Hrvatskoj.
Projekt kanalizacijskog sustava u Poreču vrijedan 500 milijuna kuna najveći je projekt vodnog sustava u Hrvatskoj, a Istarska županija prva je u Hrvatskoj izgradila Županijski centar za gospodarenje otpadom.
Istra je prva po broju realiziranih projekata sredstvima iz EU fondova te po broju realiziranih projekata kro: EU programe prekogranične suradnje.
Istra je osnivač Jadranske euroregije i prva je hrvatska županija koja je otvorila svoj ured u Bruxellesu.
Istra je po nizu civilizacijskih vrijednosti daleko ispred ostatka Hrvatske.
Prvi smo u zaštiti prava nacionalnih manjina
i ponosni smo što je današnja Istra izgrađena na suživotu i antifašizmu.
Osim toga, prva smo dvojezična županija u Hrvatskoj.
Istra je prva u Hrvatskoj osnovala Centre za prevenciju kardiovaskularnih bolesti koji djeluju u istarskim domovima zdravlja.
ŠTO SMO NAPRAVILI U PROTEKLOM RAZDOBLJU
Istra je danas najrazvijenija regija Hrvatske, ali to se nije dogodilo slučajno.
Rezultat je to prije svega predanog rada i truda istarskih ljudi i gospodarstvenika, ali i realizacije strateških projekata i politika koje je predvodio IDS.
Već 26 godina IDS dosljedno zagovara iste demokratske vrijednosti i bori se za interese Istre.
Oko toga nema kompromisa!
Zajedno smo uspjeli stvoriti zaista jaku regiju koja je u cijelom nizu pokazatelja daleko ispred ostatka Hrvatske.
U proteklom razdoblju realizirali smo seriju uspješnih projekata i istim tempom nastavljamo dalje!
Gradimo novu Opću bolnicu Pula vrijednu 600 milijuna kuna
Izborili smo se za usvajanje prostornog plana koji predviđa termoelektranu Plomin na plin ili obnovljive izvore energije umjesto na štetni ugljen
Povukli smo više od 600 milijuna kuna iz EU fondova za projekte u Istri
Uveli smo zavičajnu nastavu u vrtiće i škole
Zaustavili smo proces seljenja državnih institucija iz Istre i vraćen Trgovački sud u Pazin
Osigurano je 390 milijuna kuna za čistu i sigurnu opskrbu vodom
Otvoreni su studentski dom i restoran u Puli
Uloženo je 305 milijuna kuna za brži i sigurniji promet
Smanjena je stopa PDV-a za turizam
U tijeku je investicija od 266 milijuna kuna za zaštitu okoliša i gospodarenje otpadom
Osigurano je 500 milijuna kuna za investiciju u zaštitu mora
A ŠTO ĆEMO NAPRAVITI U SLJEDEĆE ČETIRI GODINE
Sve navedeno pokazuje da je Istra jaka, ali mi danas moramo stvoriti preduvjete da bi se taj razvoj nastavio.
Smatramo da je ključna poluga u tom procesu decentralizacija Hrvatske.
DECENTRALIZACIJA za kakvu se bori IDS, a kakva postoji u najrazvijenijim europskim zemljama, znači da novac zarađen u Istri najvećim dijelom ostaje u Istri i da građani mogu izravno utjecati na odluke koje se tiču njihovog svakodnevnog života, a ne da te odluke za njih donosi zagrebačka birokracija.
Hrvatska je nakon Grčke najcentraliziranija članica Europske unije.
Decentralizacija je najučinkovitija formula gospodarskog razvoja koju su uspješno primjenile najrazvijenije zemlje Europe, poput Njemačke, Švicarske ili Danske.
Decentralizacija čini okosnicu našeg programa, a Hrvatskoj bi donijela gospodarski razvoj, nova radna mjesta i neusporedivo kvalitetniji život za građane Istre i svih ostalih dijelova Hrvatske.
Uz to, naš ključni cilj je povećanje konkurentnosti istarskog gospodarstva i ukupne razvijenosti Istre.
Ključni projekti koji tome bitno pridonose i za koje ćemo se izboriti u narednom razdoblju su:Dovršetak izgradnje i opremanje nove Opće bolnice Pula
Dovršetak izgradnje Istarskog Y u punom profilu
Nastavak izgradnje sveučilišnog kampusa
Nastava u jednoj smjeni u svim istarskim školama
Izgradnja pomorskog putničkog terminala u Puli
Modernizacija željezničkog prometa u Istri i povezivanje s europskom mrežom
Integralna zaštita voda radi sigurnosti vodoopskrbe i čuvanja zdravlja građana Istre
Obnova i dogradnja postojećih kao i izgradnja novih domova za starije i nemoćne.
Izgradnja sustava navodnjavanja radi daljnjeg razvoja poljoprivrede
Digitalna Istra u digitalnoj Europi - širenje javnih e-usluga usluga za kvalitetniji svakodnevni život građana i poduzetnika
