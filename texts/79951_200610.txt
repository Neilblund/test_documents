PLATFORMA zo opće izbore u Bosni iHercegovini 2006. godine
PRAVNA I DEMOKRATSKA DRŽAVA
SDA je čvrsto opredijeljena za suverenu, cjelovitu i politički nezavisnu Bosnu i Hercegovinu, decentraliziranu državu multietničkih regija i lokalne samouprave prema evropskim standardima.
Naš cilj je moderna evropska, građanska i multikulturalna država u kojoj se tradicionalne i nove vrijednosti prožimaju.
Ustavna integracija
Uređenje Bosne i Hercegovine mora uvažavati interese svih njenih naroda i građana.
BiH može i treba biti uređena na principu uvažavanja svih razlika, ali i potrebe usklađivanja i gradnje jedinstva različitosti.
Naš cilj je daljnja izgradnja i jačanje države, te racionalna, efikasna i funkcionalna vlast.
To ćemo postići ustavnim i drugim reformama utemeljenim na evropskim standardima.
Kroz izmjene postojećeg Ustava zalagat ćemo se za : preraspodjelu postojećih nadležnosti između države, entiteta, kantona i općina u pravcu jačaja države i povećanja nadležnosti općine a sa ciljem veće efikasnosti i funkcionalnosti vlasti u cijelosti,
promjenu teritorijalne organizacije zemlje,
građansku BiH u kojoj se poštuju etnička prava.
Bosna i Hercegovina jeste multietnička i multikonfesionalna država i njene etničke, kulturne i vjerske razlike treba da budu prednost i bogatstvo.
Protiv smo preširokog definiranja vitalnih nacionalnih intersa.
Za donošenje odluka koje istinski sadrže vitalni nacionalni interes potreban je princip konsenzusa, ali ne paritet i konsenzus za sva pitanja i na svakom nivou.
Ovako definirane ustavne promjene ostvarit ćemo demokratskim sredstvima.
Uprava u službi građanina
Zalagat ćemo se za jačanje pravne države
Naš cilj je pravna država u funkciji općeg dobra,
a odgovorna i efikasna administracija u službi građanina.
Lokalna samouprava
Zalažemo se za djelovanje i organizaciju regionalnih zajednica prema Evropskoj povelji o lokalnoj samoupravi.
Smatramo da je uspostavljanje lokalne samouprave bitno političko i ustavno pravo kao način i mogućnost neposrednog učešća građana u odlučivanju.
Podržat ćemo jačanje nadležnosti lokalnih vlasti i osiguranje finansiranja kojim će oni raspolagati.
Bosanskohercegovački identitet
Razvijat ćemo i poticati jačanje patriotske svijesti o pripadnosti našoj jedinoj domovini.
Radit ćemo na dostojnoj promociji naše zemlje u Evropi i svijetu sa njenim vrhunskim postignućima u umjetnosti, kulturi, nauci, privredi, sportu.
Promovirat ćemo bosanskohercegovački identitet kao zajedničku odrednicu svih građana Bosne i Hercegovijne.
To ne znači poricanje posebnog, već afirmaciju višestoljetne tradicije suživota, tolerancije i međusobnog uvažavanja rezličitih kultura i religija.
Smatramo da je veoma važno naći pravu mjeru između etničkih prava, vjerskih prava i interesa države, te univerzalnih ljudskih prava i sloboda.
Zalagat ćemo se za usvajanje zakona o državnim praznicima Bosne i Hercegovine.
Insistirat ćemo na izradi teksta himne naše zemlje.
Imenovanja državnih resursa, zajedničkih dobara, javnih ustanova i slično po imenu jednog naroda je suprotno bh biću.
Zato ćemo se zalaati za zabranu takvih imenovanja i za njihovo ukidanje tamo gdje su izvršena.
Izgradnja povjerenja među narodima i građanima
Uvjereni da samo na temeljima istine i pravde možemo graditi bolju budućnost i prijeteljske odnose među narodima i državama zalagat ćemo se za: utvrđivanje činjenica o karakteru rata i stvarnim razmjerama stradanja građana,
bezuvjetnu saradnju sa Haškim sudom,
osiguravanje materijalnih i svih drugih pretpostavki za nesmetan i efikasan rad Suda BiH i cjelokupnog sistema pravosuđa.
EKONOMSKI RAZVOJ
Naš cilj je nastavak poboljšanja postojeće ekonomske situacije u Bosni i Hercegovini jačanjem proizvodnje i konkurentnosti BiH privrede i ubrzanjem ekonomskog rasta u periodu 2006.-2010.godine.
Ciljevi ekonomskog razvoja:
GDP
zadržati trend rasta GDP-a od 7% na godišnjem nivou (nominalno) i 6% (realno) u Bosni i Hercegovini;
u periodu 2006.-2010. dostići GDP od 21 milijardu KM i GDP / per capita od 5.500 KM na nivou BiH;
Proizvodnja
zadržati trend od 11% rasta industrijske proizvodnje na godišnjem nivou;
Zapošljavanje zadržati trend od 1 1
Tokom naredne četiri godine povećati broj zaposlenih u BiH najmanje za 15%;
trgovinski bilans
zadržati stopu rasta izvoza od 20% uz smanjenje stope rasta uvoza na 10% godišnje;
pokrivenost uvoza izvozom sa sadašnjih 40% podići na 60% u periodu 2006.- 2010.;
doseći izvoz od 1 0 milijardi KM u 201 O.g. na nivou BiH,
Direktne strane investicije
osigurati priliv direktnih stranih investicija od 3 milijarde KM u periodu 2006.- 2010.godine u komercijalni sektor;
Budžetske investicije
osigurati 200 miliona KM javnih investicija godišnje na kantonalnom i entitetskom nivou (u funkciji razvoja infrastrukture i turizma);
izgraditi trasu Koridora Vc na potezu Sarajevo - Zenica;
do 2008. godine završiti sve predradnje potrebne za početak intenzivne izgradnje autoputa na Koridoru Vc u cijelosti.
Navedene ciljeve ćemo ostvariti mjerama ekonomske i budžetske politike u periodu 2006.-2010.godine, koristeći već ostvarene rezultate u ekonomskoj politici (sistem indirektnog oporezivanja, monetarna politika, jedinstveni ekonomski prostor itd.).
Mjere ekonomske i budžetske politike: ulaganjima u industriji podržati visokokvalitetne programe koji uz niže materijalne troškove ostvaruju visoku dodatnu vrijednost i izvoz po zaposlenom (energetika, dio hemijske i farmaceutske industrije, elektromašinogradnja),
sačiniti plan restrukturiranja energetskog sektora i osigurati sredstva u saradnji sa međunarodnim finansijskim institucijama za njegovu implementaciju (priprema 2007. i polovina 2008.godine, implementacija 2008.-2010.),
inozemnim i domaćim investicijama omogućiti dalji razvoj energetskog sektora gradnjom novih hidro i termoelektrana,
postići potpuno uključivanje BiH u regionalnu i evropsku mrežu transporta i prometa električne enrgije,
zaštititi državni interes u području proizvodnje i sanabdijevanja električnom energijom,
restruktuirati rudnike uglja i vezati ih za elektroprivredu,
razviti mrežu snabdijevanja zemnim gasom na teritoriji cijele BiH sa uključivanjem u evropsku i regionalnu mrežu,
ograničiti rast rashoda u sektoru administracije provodeći mjere racionalizacije smanjujući administrativne rashode do 30% u odnosu na prihode budžeta,
osigurati razvojne komponente budžeta na kantonalnim i entitetskom nivou u iznosu od 7 do 15% ukupnog budžeta i upotrijebiti ih za podršku razvoja privrede i poljoprivrede te javne investicije,
okončati proces privatizacije do 2010. godine sa otklanjanjem nedostataka i uočenih nepravilnosti u izvršenim privatizacijama,
privatizirati BH Telekom i HT-Mostar a sredstva od privatizacije namjenski upotrijebiti za izgradnju autoputa i putne infrastructure,
Federalnu investicijsku banku transformisati u razvojnu banku sa dodatnim pritiskom na smanjenje kamatnih stopa komercijalnog bankarskog sektora,
utvrditi budžetsku politiku kojom će se ukloniti poreske i carinske poteškoće na uvoz opreme namijenjene razvoju proizvodnog sektora,
smanjiti poreze i doprinose sa sadašnjih 69% na 55% neto plaća u periodu 2006.-2010.
,
opredijeliti strateške sektore za rast zapošljavanja i sredstva prikupljena od doprinosa za zapošljavanje usmjeriti isključivo programima podrške u te sektore,
donijeti set zakona kojim će se stimulirati zapošljavanje u sektoru poljoprivrede primjenom minimalnih stopa poreza i doprinosa na plaće u 2007.godini,
donijeti strategiju razvoja poljoprivrede u BiH te finansijski podržati njenu implementaciju.
utvrditi strateške grane poljoprivrede i osiguranti njihovu zaštitu u pregovorima sa WTO i EU, provesti recipročne mjere netarifne zaštite poljoprivredne proizvodnje,
usvojiti strategiju odobravanja koncesija za oblasti energetike i turizma te utvrditi set podsticaja za privlačenje investitora u ove oblasti,
izraditi planove ruralnog razvoja za korištenje predpristupnih fondova Evropske unije,
usvojiti legislativu u skladu sa Okvirnom direktivom o vodama EU, zaštititi kvalitetne vode, unaprijediti planiranje eksploatacije bh bogatstva u vodama i šumama,
SOCIJALNA DRŽAVA
Zdravstvena zaštita
Naš cilj je reformirano, moderno i efikasno zdravstvo bazirano na racionalnim osnovama i principu jednakosti građana u ostvarivanju prava na zdravstvenu zaštitu.
To ćemo postići zalaganjem za:  usvajanje osnovnih paketa dijagnostičko- terapijskih procedura,
ministarstvo zdravlja, zajednički Fond zdravstvenog osiguranja i jedinstvenu zdravstvenu legitimaciju na nivou države .
donošenje pravilnika o liječenju u inozemstvu radi sprečavanja neracionalnog trošenja,
obaveznu zdravstvenu zaštitu djece, omladine i penzionera,
osiguranje uvjeta za obrazovanje i usavaršavanje zdravstvenih radnika te povećanje plaća u zdravstvu,
racionalizaciju i umrežavanje zdravstvenih institucija,
usvajanje zakona o zaštiti prava pacijenata koji će urediti visoke moralne, etičke i građanske norme ponašanja i korisnika i davatelja zdravstvenih usluga,
beneficiranu zdravstvenu zaštitu dobrovoljnim davaocima krvi.
Penzijsko i invalidsko osiguranje
Naše opredjeljenje je reforma penzionog sistema koja će dovesti do fondova baziranih na principima kapitalizirane štednje i mogućnostima raspolaganja i upravljanja vlastitim sredstvima tokom cijelog perioda štednje.
Do uspostave novog reformisanoa i jedinstvenog penzionog sistema na nivou države, osigurat ćemo zaštitu standarda penzionera i povećanje svih, a posebno minimalnih penzija.
U tom cilju ćemo osigurati: redovnu uplatu doprinosa za sve zaposlenike,
efikasnu kontrolu obračuna i uplate doprinosa,
naplatu potraživanja od strane tzv. velikih dužnika i osuguranje zaštite interesa osiguranika,
osiguranje besplatne zdravstvene zaštite penzionera, te adekvatne socijalne sigurnosti uvođenjem novih vidova budžetskih subvencija.
Socijalna solidarnost
Uvjereni smo da ie socijalna pravda jedna od temeljnih vrijednosti društva, koju su ratna razaranja, teškoće oporavka i tranzicije u značajnoj mjeri narušile.
Naš cilj je unaprijediti humano društvo zalažući se za : ujednačavanje socijalne zaštite na cijelom prostoro BiH u pogledu prava i davanja,
uvođenje nulte stope PDV-a za hranu, lijekove i izdavačku djelatnost,
zakonsko reguliranje zaštite porodica sa djecom na cijeloj teritoriji BiH na tri načina: dječiji dodatak, finansijska pomoć svim majkama, jednokratna pomoć za opremu beba,
osiguranje stabilnih prihoda za socijalni minimum osobama koje su hendikepirane,
jačatnje lokalne službe kao temeljnog nosioca socijalne zaštite,
razvoj trećeg ( nevladinog) sektora u sistemu socijalne zaštite,
usvajanje zakona o zaštiti invalida koji unapređuje zaštitu invalidnih osoba,
osiguranje paketa minimalne socijalne zaštite za nezaposlene.
Povratak izbjeglih i raseljenih osoba
Naš strateški cilj je povratak izbjeglih i raseljenih osoba, jer jedino tako možemo obnoviti mirnu, stabilnu i demokratsku BiH.
Sve dok se i poslednjoj izbjealoj i raseljenoj osobi i povratniku ne osigura potpun pristup pravima koja su definirana i zaaaranitrana Deitonskim mirovnim sporazumom i Ustavom BiH, proces povratka ne može biti završen.
Uvjereni da je za povratnike najznačajnija pomoć u rekonstrukciji stambenih, privrednih, infrastrukturnih, vjerskih i drugih društvenih objekata, kao i pomoć u njihovom ekonomskom jačanju, zalagat ćemo se za: potpun završetak procesa povratka za sve koji žele da se vrate na svoja ognjišta,
značajna sredstva za pomoć povratku iz budžeta svih nivoa vlasti,
unapređenje sistema socijalne zaštite raseljenih osoba i povratnika,
uspostavu mreže saradnje općina sa ciljem ubrzanja procesa reintegracije,
zatvaranje svih preostalih kolektivnih smještaja,
potpunu reintegraciju povratnika u lokalnu zajednicu kroz zapošljavanja u upravama, javnim ustanovama i državnim preduzećima,
razvijanje i podršku poduzetničkoj inicijativi među povratnicima osiguravanjem donacija i povoljnih kredita,
poticanje i održavanje interesovanja međunarodne zajenice za finansijsku i materijalnu podršku povratku,
jačanje Fonda za povratak osiguravajući koncentraciju i kontrolu utroška,
• rješavanje životnih i društvenih potreba povratnika u oblasti obrazovanja, zdravstva, kulture, vjere, sporta itd,
podržavanje povratka prioritetnih stručnih profila (radnici u zdravstvu i obrazovanju, policiji, sudstvu itd.
Porodica i briga o djeci i roditeljima
Opredijeljeni za zaštitu vrijednosti porodice i trajnu brigu o djeci i roditeljima, posebno ćemo: promovirati vrijednosti stabilne porodice kao stuba društva i odgojnog procesa,
promovirati prava djeteta,
podržati usvajanje okvirnog zakona o predškolskom obrazovanju,
zalagati se za jačanje odgojnog karaktera škole u osnovnom i u srednjem obrazovanju,
zalagati se za usavršavanje obrazovne politike i osposobljavanja nastavnog kadra,
kod djece i omladine razvijati svijest o vlastitoj pripadnosti kao i pravu drugoga na vlastitu pripadnost ( učiti živjeti sa drugima-jedan od ciljeva za XXI stoljeće),
kod djece i omladine razvijati svijest o pripadnosti domovini Bosni i Hercegovini,
raditi na prevenciji i suzbijanju uživanja u opojnim sredstvima među mladim,
raditi na prevenciji i suzbijanju zloupotrebe djece i nasilja u porodici,
umanjivati negativan uticaj masovnih medija na razvoj mladih uklanjanjem sadržaja nasilja, pornografije i nečovječnosti promovirajući pravo pojedinca na kulturni i duhovni razvoj.
PRAVA BORAČKIH POPULACIJA
SDA će dosljedno i trajno čuvati tekovine odbrambeno-oslobodilačke i antifašističke borbe Armije R BiH za slobodnu, nezavisnu i suverenu Bosnu i Hercegovinu.
I pored značajnih postignuća još uvijek postoji nesrazmjer između potreba boračkih populacija i realnih mogućnosti države.
Stoga ćemo insistirati na što pravednijoj raspodjeli državnih resursa, vodeći računa o fiskalnoj samoodrživosti.
Stalno radeći na popravljanju statusa boračkih populacija zalagat ćemo se za : poboljšanje zakonskih propisa boračko-invalidske zaštite, posebno u dijelovima koji reguliraju stambeno zbrinjavanje,
postepeno postizanje jednakosti u ostvarivanju prava boračkih populacija, nezavisno od općine prebivališta
osiguravanje zdravstvene zaštite za sve kategorije boračke populacije i rahabilitacije za invalide i teže oboljele branioce,
poboljšanja u radnom zakonodavstvu koja će omogućiti jednostavnije zapošljavanje boračkih populacija uz podršku državnih  fondova,
usvajanje zakona o stipendiranju djece šehida, palih boraca i ratnih vojnih invalida.
SIGURNOST DRŽAVE I GRAĐANA
Sigurnost i odbrana
Danas, sa jedinstvenom, dobro opremljenom i obučenom vojskom primjereno potrebama njenih građana, Bosna i Hercegovina je na pragu prijema u NATO program Partnerstvo za mir, a uskoro i u NATO savez.
I dalje odlučno doprinoseći ostvarenju tog cilja, koji je stvarna garancija naše dugoročne sigurnosti, zalagat ćemo sa za : daljnju implementaciju zakona iz oblasti odbrane,
obučavanje, opremanje i jačanje odbrambenih struktura,
implementaciju Sporazuma o jedinstvenoj policiji prema kojem u našoj zemlji u budućnosti može postojati samo jedinstvena policija, s isključivo državnom legislativom, državnim budžetom, državnom kontrolom,
usvajanje državnog zakona o policiji koji će uspostaviti državnu policijsku strukturu, ukinuti kantonalne i entitetske policijske strukture i uspostaviti funkcionalne policijske regije čime se dalje relativizira nakaradna entitetska struktura u Bosn i Hercegovini,
jačanje službi sigurnosti u skladu sa evropskim sandardima što će omogućiti efikasno provođenje zakona, jačanje lične, imovinske i opće sigurnosti građana te, posebno, privođenje pravdi ratnih zločinaca.
Borba protiv kriminala i terorizma, hapšenje ratnih zločinaca
Korupcija je u suprotnosti sa temeljnim moralnim načelima i vrijednostima koje poštujemo.
Svi počinioci krivičnih djala moraju biti pravično procesuirani i niko se ne može skrivati iza političke stranke ili institucije.
Smatramo da teroristi koji čine nasilje u ime religijskih, nacionalnih ili ideoloških uvjerenja, moraju biti kažnjeni do krajnjih zakonskih granica.
Istovremeno, nedopustivo je da se u ime borbe protiv terorizma krše ljudska prava.
Suprostavit ćemo se svakoj zloupotrebi borbe protiv terorizma.
Zalagat ćemo se da kroz zakonsku regulativu i sudsku praksu osiguramo jednakost za građane i iste standarde na cijeloj teritoriji BiH.
Insistirat ćemo na privođenju pravdi svih počinilaca ratnih zločina.
SREBRENICA I PODRINJE
Srebrenica
Istra jat ćemo u zahtjevu da područje općine Srebrenica i ratne općine Zepa dobije specijalni status kojim će se uspostaviti obaveza državi i zahtjev UN-u da osiguraju svestrani razvoj regije .
To je dug prema ogromnom broju porodica nastradalih i način da se riješe pitanja njihovog materijalnog osiguranja, posebno djece bez jednog ili oba roditelja.
Goražde
Zalagat ćemo se za razvoj BPK Goražde kako bi Kanton postao samoodrživa regija i centar podrške cjelokupnom povratku u Istočnu Bosnu.
LJUDSKA PRAVA
Vjerujemo da su sva ljudska bića stvorena jednakim te da je njihovo neotuđivo pravo, pravo na život, rad i slobodu.
Zalagat ćemo se za unapređenje zaštite prava pojedinca, ne samo ustavom, već i svim drugim zakonima .
Smatramo da BiH mora imati zaokružen pravni sistem, tako da svi građani, bez obzira gdje žive, imaju ista prava i zaštitu.
U tom procesu nezamjenjiva je uloga profesionalnog i politički nezavisnog sudstva i policije
Zalažemo se za poštivanje različitih svjetonazora i slobodu vjere, što podrazumijeva i autonomiju vjerskih zajednica na principu tolerancije.
Podržat ćemo zaključivanje sporazuma sa IZ, Jevrejskom zajednicom i Pravoslavnom crkvom na principu sporazuma sa Vatikanom.
U vjeri vidimo moralnu snagu za razvoj pojedinca i društva.
Protivit ćemo se zloupotrebi vjere u političke svrhe, ali i zloupotrebi agresivnog ateizma.
Zalagat ćemo se za vraćanje oduzete imovine, gdje god je to moguće, a da se pri tom ne počini veća nepravda.
Podržat ćemo pravično rješenje prijeratne devizne štednje.
ZNANJE I BUDUĆNOST
Obrazovanje
Naš cilj je jedinstveni, moderno orgnizirani obrazovni sistem, neopterećen ideologijama, nacionalnim, vjerskim, rasnim ili drugim netolerancijama koji će obrazovati mlade ljude tako da budu svjesni svojih prava i odgovornosti, svoje pripadnosti domovini BiH, kao i svoje vjerske, etničke i kulturne pripadnosti unutar jedinstva bh različitosti.
Zalagat ćemo se za: potpunu primjenu okvirnog zakona o osnovnom i srednjem obrazovanju i zajedničke jezgre nastavnih planova i programa,
osiguranje uvjeta za potpuni obuhvat djece kvalitetnim osnovnim obrazovanjem,
postizanje kvalitetnog temeljnog obrazovanja na nivou predškolskih ustanova, osnovnih i srednjih škola zasnovanog na savremenim nastavnim planovima i programima,
administrativno objedinjavanje u školama gdje postoje tzv. dvije škole pod jednim krovom,
uvođenje obaveznog predmeta vjeronauke u osnovnim školama,
donošenje Zakona o visokom obrazovanju i implementaciju Bolonjskog procesa,
slobodan pristup univerzitetu ograničen isključivo znanjem i sposobnošću, a ne ocijalnim ili materijalnim statusom studenata,
uspostavljanje agencija za obrazovanje u BiH (osnovno i srednje, visoko),
sistemsko rješavanje pitanja standarda studenata,
saradnju naših univerziteta sa evropskim i svjetskim univerzitetima.
Nauka i tehnologija
U cilju ubrzanja društvenog razvoja, koji je uvjetovan primjenom nauke i, savremenih tehnologija, posebno ćemo podržati: usvajanje zakona o nauci u BiH,
formiranje fondacije za finansiranje i unapređenje naučnih i istraživačkih projekata,
saradnju i povezivanje sa poznatim naučnim centrima u svijetu,
stvaranje pretpostavki za zaustavljanje odlaska mladih stručnjaka,
osiguranje pretpostavki za kontinuirano i funkcionalno djelovanje Akademije nauka i umjetnosti BiH i drugih naučnih institucija državnog značaja,
povezivanje sa našim vrhunskim stručnjacima u svijetu,
razvoj informatike i primjena njenih najsavrenmenijih metoda u obrazovnom sistemu,
uspostavljanje registra naučnoistraživačkih institucija i naučnoistraživačkih radnika,
definiranje prioriteta za razvoj informacionog društva u BiH.
Ekologija
Naše streteško opredjeljenje za ekonomski razvoj podrazumijeva ekološku politiku kojom će se očuvati, zaštititi i unaprijediti čovjekove sredine.
Usvajanjem zakonske legislative u ovoj oblasti, izradom strategije zaštite okoline, uspostavljanjem Agencije za okoliš BiH, ostvarit ćemo pretpostavke za ispunjavanje standarda za pristup Evropskoj zajednici i provođenje sljedećih mjera:
primjena sanacijskih programa za otklanjanje prisutne zagađenosti u gradovima i industrijskim zonama,
zaštita stanovništva u najviše ugroženim naseljima,
sistematska kontrola svih izvora zagađivanja i ugrožavanja životne sredine,
zaštita od zagađivanja čistih rijeka, jezera i slivnih područja,
sprečavanje upotrebe zemljišta l-IV kategorije za nepoljoprivredne svrhe,
racionalno korištenje šuma i brže pošumljavanje.
MLADI
Mladi ljudi su glavni partneri i učesnici u oblikovanju društva budućnosti pa u cilju njihovog kvalitetnog školovanja i zapošljavnja posebno ćemo se zalagati:
da se Federalni fond za kreditiranje i studentske zajmove uspostavljen na inicijativu Asocijacije mladih SDA uspostavi i na ostalim nivoima vlasti u BiH,
za formiranje Agencije za podršku mladim talentima pri Vijeću ministara BiH,
za poreske olakšice za poslodavce koji zapošljavaju mlade,
za usvajanje politike i kreiranje posebnih mjera za zapošljavanje mladih (olakšati prvo zaposlenje, razviti programe neformalnog obrazovanja, dokvalifikacija i prekvalifikacija koji će odgovarati tržištu rada),
za razvijanje različitih vidova neformalne edukacije mladih,
za razvijanje mogućnosti kretanja i razmjene naših studenata sa kolegama iz svijeta,
povoljne uvjete kupovine stambenog prostora mladim bračnim parovima sa djecom,
za uključivanje omladinske dijaspore u razvoj BiH,
za educiranje i borbu protiv zla koje danas ugorožava posebno mlade (droga, nasilje, prostitucija, kriminal).
KULTURA I KULTURNO NASLIJEĐE
Odlučni u namjeri obnavljanja i razvoja bosanskohercegovačkog kulturnog bića podržat ćemo: osiguranje ustavnih i zakonskih pretpostavki za ostvarivanje kulturne politike na državnom i svim drugim novoima vlasti,
usvajanje Strategije kulturne politike u BiH i njeno uključivanje u razvojne dokumente i proces Evropskih integracija BiH;
Smatrajuću kulturu faktorom duhovne i moralne ravnoteže društva, zalažemo se za njeno subvencioniranje zasnovano na principima kvaliteta kao kriterija.
S obzirom na to da je kulturno naslijeđe BiH značajan dio univerzalne civilizacijske vrijednosti i baštine nastavit ćemo: podržavati institucije koje se bave proučavanjem i zaštitom kulture i tradicije naroda u Bosni i Hrcegovini,
podržavati rekonstrukciju, revitalizaciju i konzervaciju graditeljske baštine,
zalagati se za donošenje kvalitetnih zakona u oblasti čuvanja arhivske građe, vrijednih dokumenata i postojećeg pokretnog kulturnog blaga.
SPORT
Naš cilj je razvoj sporta koji značajno doprinosi odgoju i razvoju djece i omladine, očuvanju zdravlja i osmišljenom porovođenju slobodnog vremena i zato ćemo se zalagati za:
sistematsko uređenje sporta u Bosni i Hercegovini donošenjem zakona o sportu ;
sistematsko rješenje finasiranja državnih timova i olimpijskih selekcija BiH,
stimuliranje talenata u sportu;
razvijanje kulturne i sportske infrastrukture za mlade u ruralnim sredinama,
stimuliranje sportskih klubova i organizacija, posebno onih koji okupljaju žrtve rata.
BOSANSKI JEZIK
Bosanski jezik kao autohtoni jezik starosjedilaca Bosne i Hercegovine je naziv za ukupnu lingvističku i književnu tradiciju bosanskohercegovačkih prostora kao i prostora sa viševjekovnim kontinuitetom bosanske državnosti.
Ovo je potvrđeno brojnim dokumentima, upravno-pravnim izvorima, poveljama, darovnicama, narodnim govorom i literaturama na slavenskim i drugim jezicima.
Za bošnjački narod bosanski jezik je jedan od temeljnih uvjeta njegove historijske memorije i svijesti o sebi.
Jezik bošnjačkog naroda je njegov moral, duševnost i utočište, po čemu se svaki Bošnjak i prepoznaje.
U cilju razvijanja samopoštovanja jezika kod građana, posebno mladih,zalagat ćemo se za: utvrđivanje standardizacije i izradu rječnika bosanskog jezika što je uvjet za njegovu registraciju u tijelima Evropskih asocijacija,
otklanjanje tragova polustoljetnog razdoblja uticaja takozvanih jezičkih varijanti, srpskih i hrvatskih u govoru Bošnjaka,
ravnomjernu zastupljenost bosanskog jezika u sredstvima javnog informiranja,
eliminiranje protivustavne službene upotrebe naziva bošnjački umjesto bosanski jezik u RS-u i u nekim dijelovima FBiH,
da svi koji koriste bosanski jezik a vrše javne funkcije poštuju Pravopis bosanskog jezika i da upotrebljavaju karakterističnu bosansku i bošnjačku leksiku.
MEDIJI, SLOBODAN PRISTUP INFORMACIJAMA
Odlučno podržavamo nezavisnost, profesionalnost i nepristrasnost medija.
Oštro ćemo osuditi svaku njihovu zloupotrebu, posebno zloupotrebu javnih RTV servisa.
Zalagat ćemo se za jednak, kvalitetan i slobodan pristup svim informacijama i njihovo korektno i profesionalno objavljivanje.
Zalagat ćemo se da profesionalizam i novinarski kodeks budu jedini principi novinarskog ponašanja.
ISELJENIŠTVO
S obzirom na to da je naše iseljeništvo, pored ostalog, važan most saradnje sa drugim državama i kulturama i šansa za razvoj BiH zalagat ćemo se za: formiranje državnog ministarstva za dijasporu i Matice iseljenika,
promoviranje aktivnosti udrženja koja okupljaju naše građane u inozemstvu,
zaključivanja međudržavnih ugovora (o obrazovanju, kulturnoj i naučnoj saradnji, dvojnom državljanstvu itd) radi reguliranja prava iseljenika u zemljama prijema,
pružanje olakšica iseljenicima za investiranje u BiH i stvaranje uvjeta za njihov povratak
VANJSKA POLITIKA, MEĐUNARODNA ZAJEDNICA
Globalni odnosi
Sa osnovnim opredjeljenjem zaštite i očuvanja nezavisnosti, suvereniteta i teritorijalnog integriteta Bosne i Hercegovine, SDA će: vanjsku politiku zasnivati na principima ravnopravnosti, međusobnog uvažavanja i miroljubive saradnje,
zalagati se za aktivno učešće BiH u svim tijelima UN i poštivanje principa Povelje, stavova i odluka OUN,
podržati dovršenje procesa prijema BiH u Svjetsku trgovinsku organizaciju u cilju poboljšanja njene globalne ekonomske poziocije,
nastaviti koristiti prednost izuzetno dobrih odnosa sa zemljama islamskog svijeta, posebno u oblasti ekonomske saradnje u interesu svih građana BiH.
Odnosi u regionu
SDA će i dalje kreirati vanjsku politiku Bosne i Herceaiovine koja doprinosi političkoj i ekonomskoj stabilnosti u regionu i aktivno sudjelovati u regionalnim oblicima saradnje.
Opredijeljeni smo da otvorena pitanja u odnosima sa susjedima rješavamo dijalogom i mirnim putem uz poštivanje međunarodnog prava.
Smatramo da će konačna presuda Međunarodnog suda pravde dovesti do istinskog  unapređenja odnosa između BiH i Srbije te BiH i Crne Gore.
Ulogo međunarodne zajednice
Međunarodna zajednica je značajno pomogla u postratnoj obnovi zemlje, reintegraciji društva i izgradnji države.
Zbog toga saradnju sa međunarodnom zajednicom smatramo neophodnom i veoma važnom, a njeno prisustvo u BiH još uvijek potrebnim.
Zalagat ćemo se na osiguranju pretpostavki potrebnih za prestanak institucionalnog prisustva međunarodne zajednice u BiH.
U tom cilju ćemo podržati uspostavljanje ustavnih mehanizama potrebnih za otklanjanje blokada u institucijama vlasti Bosne i Hercegovine.
BOSNA I HERCEGOVINA U EVROPSKIM I NATO INTEGRACIJAMA
Naš primarni i strateški cilj je potpuno uključivanje Bosne i Hercegovine u savremene evropske političke, ekonomske i sigurnosne strukture i zauzimanje zasluženog mjesta unutar evropske porodice demokratskih zemalja.
Opredijeljeni smo za razvijanje društva zasnovanog na sistemu vrijednosti i dostignuća evropskih demokratija sa ciljem postizanja ekonomskog napretka i rasta zasnovanog na slobodnom tržištu na dobrobit svih građana te jačanja socijalne sigurnosti i blagostanja.
Nakon što smo dali odlučujući doprinos početku pregovora o zaključivanju Sporazuma o stabiliziaciji i pridruživanju Evropskoj uniji, zadržat ćemo vodeću ulogu u pripremanju BiH za članstvo u EU i NATO zalažući se za:
provođenje programa društvenih i ekonomskih reformi,
intenzivnu vanjskopolitičku akciju u područjima značajnim za dinamiku odnosa BiH sa EU i NATO,
ispunjavanje Kopenhaških kriterija u potpunosti,
ostvarivanje saradnje unutar regionalnih asocijacija,
provođenje Strategija za integriranje BiH u EU;
postizanje punopravnog članstva BiH u NATO-u do 2010.
godine.
Istovremeno, proevropska politika SDA podrazumijeva afirmaciju i prosperitet bosanskohercegovačke nacije i njenih konstitutivnih naroda sa njihovim kulturama i tradicijama, u ravnopravnoj zajednici evropskih naroda.
