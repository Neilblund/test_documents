Nu gælder det...  Måske lyder det lige vel dramatisk - og så omkring et valg, hvor de færreste vælgere forstår, hvorfor de skal jages af huse for at sætte deres kryds. De sidste otte år under en borgerlig regering, har desværre påvirket landet i en uheldig retning. Helt så slemt som Margaret Thatchers England er det heldigvis ikke endnu, men kursen er lagt i den samme retning. Et samfund, hvor gode, indtægtsgivende statsejede virksomheder for enhver pris skal sælges. Hvor offentligt ansatte burde have dårlig samvittighed, fordi de får løn for deres arbejde.  TRYGHED PÅ ARBEJDSPLADSEN  De seneste år er der fyret en række ansatte i den offentlige sektor uanset konsekvensen. Et af de seneste eksempler på et område, der er hårdt ramt af nedskæringer er Told- og Skattestyrelsen. Her fik flere hundrede medarbejdere i sommers en fyreseddel. Ligeså mange matte i efteråret acceptere en tvangsflytning til helt nye arbejdsområder. Det er en dårlig forretning at fyre mennesker, der tjener en million kroner ind om året til statskassen. Det er via skatteindtægterne, vi får penge til at drive det danske samfund. Og det er via skattekontrollen, vi, sikrer, at de bredeste skuldre bærer de største byrder. Via skatten sikrer vi, at alle kan få gratis lægebehandling. At vore børn kan blive undervist. At alle kan få folkepension. At vi har politi og et retsvæsen At ingen mister hus og hjem, hvis de blive arbejdsløse eller syge. Alt det Socialdemokratiet har kæmpet for i mere end et århundrede.  EN SUNDSAMFUNDSØKONOMI  Vi kan ikke acceptere, at det samfund sættes på spil. Det er konsekvensen, hvis de borgerlige partier får magt, som de har agt. De borgerlige arbejder bevidst på at underminere samfundsøkonomien for at legitimere urimelige nedskæringer vi så deres hensigter i det oprindelige finanslovsforslag, hvor Venstre, konservative og radikale havde foreslået, at det øverste trin på invalidepensionerne helt skulle fjernes. Dertil kom forringelser for de studerende og de arbejdsløse. Men den høje arbejdsløshed løser vi ikke ved at skære ned på dagpengene til de ledige, men ved at skaffe arbejde til dem. Vi vil sikre det solidariske samfund, hvor de svageste ikke får lov til at sejle deres egen sø. Derfor er det nødvendigt at økonomien er i orden. At .pengene er i statskassen, før vi begynder at  forære dem væk til skattenedsætelser.  PENGENE SKAL VÆRE DER  Heldigvis er betalingsbalancen blevet bedre, men det har haft en høj pris. Hjulene er gået i stå, og arbejdsløsheden, er vokset. I løbe af et år er over 700.000 mennesker ramt af ledighed. Det betyder, at alle danske familier på en eller anden måde er berørt af ledighed. Nu skal vi have gang i beskæftigelsen, og derfor skal vi give en aktiv erhvervsstøtte til de virksomheder, der vil sætte gang i deres produktion. Samtidig skal vi sikre, at nye produktioner tager hensyn til miljøet. Både arbejdsmiljøet og vores fælles natur. Men der er ikke grund til at give skattefordele og lettelser til virksomheder, der tjener deres penge på at spekulere i ejendomshandler, værdipapirer og handel med valuta. Det skaber ikke nye arbejdspladser. Disse fortjenester er i dag stort set ubeskattede, hvilket er urimeligt. For at få råd til at nedsætte personskatterne, er det nødvendigt at skaffe nye indtægter. Her er det eneste fornuftige at beskatte spekulationsgevinsterne. Det er nødvendigt for at få nedsat personskatterne, så vi ad den vej kan sikre reallønnen.    PÅ ONSDAG GÆLDER DET   Valget på onsdag er vigtigt. Tro ikke dem, der siger at det er ligegyldigt, om man stemmer. Mørkemænd, der siger, at det hele er ét fedt, har der altid været. Valget på onsdag bestemmer, hvem der skal have regeringsansvaret. Skal det være en S-ledet flertalsregering, eller skal vi køre videre med KVR-regeringen i endnu 4 år? Valget handler især om hvilken politik, der skal fares. Og glem ikke, at der er tydelige forskelle mellem VK-partierne og Socialdemokratiet. Socialdemokratiet vil udvikle og forny den offentlige sektor og stille forventninger til de offentligt ansatte. Men vi afviser de ideologiske krav om fyring af 100.000 offentligt ansatte og om privatisering. Tryghed og respekt skal også gælde for de offentligt ansatte. Socialdemokratiet vil værne om vores sundhedsvæsen, der er blandt verdens bedste og billigste. Derfor kræver vi kvalitet og menneskelighed. Vi siger derimod nej til dyrere medicin og til alle tanker om patientbetaling ved lægebesøg og hospitalsindlæggelser. Socialdemokratiet ønsker "gang i hjulene". Derfor en aktiv erhvervspolitik, hvor den offentlige sektor kan samarbejde frit med private virksomheder. Miljø, Sundhed, uddannelse, energi og byfornyelse bliver vigtige eksportområder i fremtiden. Vi ønsker fri adgang til uddannelser for unge og voksne. Væk med det skrækkelige "point-ræs”. Vi siger klart nej til alle ønsker om at sortere mennesker og sætte dem i bås. Socialdemokratiets modstandere hævder, at mange er ledige på grund af for høje dagpenge. Derfor de mange forslag om nedskæringer på dagpengeområdet. Det er en forkvakle! tankegang. Løsningen på arbejdsløsheden er flere jobs og flere uddannelsespladser. Vi mener heller ikke, at pensionisterne har fået for meget i pension. Derfor har vi sagt klart nej til alle de seneste års forslag om at fjerne regulering af folkepensionen. Det er egentlig for galt, at nogen kan mene, at det er overforbrug hos de ældre, der har skabt Danmarks økonomiske problemer. V og K lover skattelettelser. Også store lettelser for dem med store indtægter. Derimod kniber det med viljen til at finde pengene ved oprydning i skattejunglens mange smutveje. Vi vil give skattelettelser til indtægter under 300.000 kroner, og vi vil sikre reallønnen mod udhuling gennem lavere institutionstakster, A-kassekontingent og sikring mod stigende boligudgifter. Ja, selvfølgelig er der klare skel i dansk politik og et tydeligt behov for en anden politik end den, der har været ført i de seneste 8 år. Og ikke mindst er det vigtigt, at der bliver et grønt flertal efter valget. På onsdag gælder det en ny regering og en ny politik. Politik handler om mennesker - ikke kun om tal og skat.
