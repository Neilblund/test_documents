Demokrati må være målet i et moderne velfærdssamfund: for Danmark må det være en naturlig ret, at alle landets borgere får mulighed for en uddannelse - et godt sted at bo - et godt sted at arbejde. Demokrati på arbejdspladsen. Medbestemmelse.  Rent menneskeligt må vi nå til at skabe gode trygge forhold for alle: familie, unge, ældre. Kontakt. Et samfund uden glemte grupper. For bare at nævne nogle af de væsentlige punkter i den socialdemokratiske politik.  Det er en politik, der handler om mennesker. Først og fremmest. Mennesker og demokrati.  Boligforslag som socialdemokraterne arbejder på at  føre ud i virkelighed vil betyde, at vi undgår stop i byggeriet. Ved forlængelse af rentesikring og pristalsregulering og boligsikring vil det være muligt at bygge rente-' sikrede boliger, til en husleje almindelige mennesker kan betale. Mindst 200.000 er målet - af en samlet produktion på ca. % million boliger. Inden for 10 år.  En planlægning hvor skoler, børneinstitutioner, trafiksikkerhed, boliger for enlige og ældre er naturligt med i miljøet. At få løst saneringsproblemerne. At skaffe boliger fri for spekulation og profit, bl. a. gennem stop for ejerlejligheder i eksisterende boligbyggeri. - Fri bytteret. Og lejerindflydelse i private ejendomme. Det er boligdemokrati.  Uddannelse betyder bedre fremtid. Socialdemokraterne har forslag til revision af hele uddannelsessystemet - for at nå frem til en undervisningsform der svarer til tiden i dag. En grundlæggende uddannelse på 12 år. Med større smidighed i undervisningen. Med mulighed for at tage en uddannelse i flere trin. Med flere valgmuligheder undervejs.  Det er hele uddannelsesområdet, der må laves om. For alle unge. For faglig og boglig uddannelse. Omskoling og voksenundervisning : økonomiske og praktiske muligheder for uddannelse. For alle. Uden hensyn til alder og køn. Det må aldrig være for sent. At få en uddannelse skal ikke være et privilegium. Men en ret. Det er demokrati.  Arbejdspladsen med demokrati. Det må være målet. i 70'ernes Danmark. At ansatte opnår medbestemmelse i virksomhederne. At omskoling, efteruddannelse, videreuddannelse er et selvfølgeligt led i den tekniske udvikling. Til løsning af lavtløns- og ligelønsproblemerne. Gode menneskelige forhold på arbejdspladsen - med rimelige opsigelsesvarsler - med ret til førtidspensionering - fuld løn under sygdom - ret til 4 ugers ferie. Garanti for løn ved konkurs. Tryghed. Fuld beskæftigelse. - Og medejendomsret for lønmodtagerne. Det er økonomisk demokrati.  Økonomien i Danmark: Alt er steget: gæld, betalingsbalanceunderskud, renten, .skatterne. Og priserne har fået, hvad de kunne tage: på fødevarer, boliger, olie bl.a. Prisstigninger der mærkes mest på små og mellemstore indtægter. Det er her, vi først vil sætte ind - anvende en del af kasseoverskuddet på prisnedsættelser, forbedret boligsikring. I stedet for at bruge millioner i arbejdsgivertilskud ...  Andre vigtige punkter i vor antiinflationsplan: Øget beskatning af store formuer og af kapitalgevinster i jord, fast ejendom og ejerlejligheder. Genindførelse af obligationsrationeringen. Kontrol med pantebrevsmarkedet. Retfærdigere skattefordeling. For bedre økonomi. Og demokrati.  Udenrigspolitisk holder vi fast ved Danmarks medlemsskab af NATO som eneste sikkerhedspolitiske løsning. I øjeblikket. At være med i Fællesmarkedet - med England - må være en logisk løsning for Danmark, i nært samarbejde med de øvrige nordiske lande. At være med til at afspændingen fortsætter øst/vest. At anerkende Nord Vietnam snarest. Støtte udviklingslandene. Det er punkter på Socialdemokratiets udenrigspolitiske program.  Forsvarspolitisk har vi fremsat forslag om nyt syn på værnepligt. En forsvarsordning der passer til den tid vi lever i - det land vi lever i - og til de unge som skal ind og aftjene værnepligt. 5-6 måneders tjenestetid er nok til et effektivt forsvar.
