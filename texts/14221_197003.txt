SKDL haluaa lisätä turvallisuutta yhteiskunnassa. Se haluaa parantaa heikossa asemassa olevien oloja, poistaa työttömyyden, lisätä kansalaisten tasa-arvoisuutta edistäviä sosiaalisia toimenpiteitä ja harjoittaa palkkapolitiikkaa. jolla tuloerojen kasvu pysäytetään ja korjataan erityisesti huonoimmin palkattujen asemaa. SKDL haluaa poistaa sukupuolten välisen eriarvoisuuden työelämässä ja toteuttaa samapalkkaisuuden.  Työnantaja voi erottaa työntekijän, yksityisen kansalaisen turva työnantajien ja viranomaisten mielivaltaisilta toimenpiteiltä ei ole kyllin vahva, rikkaan oikeusturva on parempi kuin köyhän. Nämä tekijät ovat eräitä oikeudettomuutta aiheuttavia.  SKDL haluaa rajoittaa pääoman valtaa ja virkavaltaisuutta sekä lisätä yksityisen kansalaisen oikeusturvaa.  Tuotantovälineiden yksityinen omistus ja siihen liittyvä poliittinen valta aiheuttavat oikeuksien epätasaista jakaantumista ja rajoittavat kansalaisten vallankäytön mahdollisuuksia. Eduskunnalta puuttuu tarpeellista päätäntävaltaa talouselämää koskevissa asioissa.  SKDL haluaa poistaa nämä eriarvoisuudet ja ulottaa kansanvallan myös talouselämän alueelle.  SKDL YHTEISTYÖSSÄ  Uudistukset toteutetaan parhaiten työväen ja sille läheisten kansalaisryhmien yhteistyöllä. Tämä on edelleen SKDL:n tavoitteena.  Vasemmiston ja keskustan yhteistyöhallitukset ovat joutuneet toimimaan oloissa, joissa maan talouden tila osin maamme elinkeinoelämän rakenteesta ja itse järjestelmästä aiheutuvista syistä, osin läntisen kapitalismin lamakauden vuoksi on ollut valkea. SKDL on ollut mukana hallitusyhteistyössä, koska se on siten tässä vaikeassa tilanteessa voinut parhaiten puolustaa edustamiensa väestöryhmien etuja ja oikeuksia ja vahvistaa oikeiston vastaista liittoutumaa.  Taloudellisesta lamasta huolimatta yhteistyöllä on voitu toteuttaa merkittäviä sosiaaliturvaa lisääviä uudistuksia. Tärkeä uuden peruskoulun rakentaminen on jatkunut.  SKDL ei ole pitänyt kaikkia hallituksen talouspoliittisia ratkaisuja oikeina. Se on ollut selkeän työväenpolitiikan kannalla. Kuitenkin hallitus on yhteistyössä ammattiyhdistysliikkeen kanssa pystynyt merkittävästi hillitsemään inflaatiota ja estämään työväen elintason alenemisen, vahvistamaan valtion taloutta sekä tasapainottamaan ulkomaankaupan maksutasetta. Nyt on luotu edellytyksiä radikaalille uudistuspolitiikalle.  SKDL:n osallistuminen hallitukseen on laajentanut ja syventänyt vasemmistoa ja keskustaa kannattavien Ihmisten ja heitä edustavien poliittisten ja ammatillisten järjestöjen yhteistyötä. Tämä edistää poliittisten asetelmien pysyvää muuttamista maassamme ja luo edellytyksiä SKDL:n perustavoitteen, sosialismin rauhanomaisen toteuttamisen saavuttamiselle.  SOSIALISTISTA TIETOISUUTTA  Menneet vuodet ovat olleet kapitalistisen laman ylimenokauden politiikkaa. Nyt on edistyksellisen, sosialistisen tietoisuuden leimaaman politiikan aika.  SKDL el tyydy toimimaan vain kapitalistisen järjestelmän puitteissa sen suomin keinoin ja rajoittumaan uudistuksiin, jotka eivät mitenkään vaikuta itse järjestelmän perusrakenteisiin. Tähän periaatteelliseen kysymykseen on koko vasemmiston ratkaistava kantansa. Siitä riippuu politiikan tuloksellisuus.  SKDL pyrkii vaikuttamaan yhteiskunnan valtasuhteisiin, horjuttamaan kapitalistien taloudellista ja poliittista vallan ja porvarillisia henkistä ylivaltaa. Vain näille tavoitteille on rakennettavissa sellainen vasemmiston yhteistyö, jolla oleellisesti vaikutetaan yhteiskuntamme muuttumiseen ja kehittämiseen.  SKDL:n perustavoite on muuttaa yhteiskunta sosialististen periaatteiden mukaiseksi.  VASTUU MAAILMASTA  Suomalaisten turvallisuuteen eivät vaikuta vain omassa maassa suoritettavat toimenpiteet, vaan ratkaisevaa on maaliman rauha. Suomi on osaltaan tästä vastuussa.  SKDL vaatii suurempaa aktiivisuutta Suomen ulkopolitiikkaan, Suomen on oltava aloitteellinen Euroopan ongelmien ratkaisemisessa, autettava kehitysmaiden kansoja  suorittamaan tarpeellisia yhteiskunnallisia muutoksia Ja rakentamaan talouttaan ja kulttuuriaan, edistettävä yleistä aseistariisuntaa sekä kehiteltävä kansainvälisiä yhteyksiään ja hyviä suhteitaan eri maihin, erityisesti Neuvostoliittoon.  Oikeudenmukaisen maailman rakentaminen vaatii sosialistista tietoisuutta, kykyä nähdä Ihmiskunnan todelliset ongelmat ja ratkaista ne.  SANAT TEOIKSI  SKDL esittää seuraavissa kahdessakymmenessä kohdassa tärkeimpiä lähivuosina toteutettavia tavoitteita. Ne liittyvät oleellisina osina sosialistisille periaatteille rakentuvan kansandemokraattisen politiikan peruslinjaan.  1 Yhteiskunnan vaikutusvallan lisääminen talouselämässä on suunnitelmallisen kehityksen ehto. Valtiovallan tulee työllisyyden edistämiseksi Idalla taloudellisen kasvun Investointiohjelma ja tuotekohtainen viennin edistämisohjelma sekä osoittaa keinot, joilla tarvittava pääomien ohjaus saadaan aikaan. Suunnitelmallisuutta tehostetaan keskittämällä suunnittelutoimi valtioneuvoston kanslian alaisuuteen.  Välittöminä toimenpiteinä luodaan sellainen Järjestelmä, että eduskunnan valitsemat luottamusmiehet voivat valvoa yksityisten pankki- ja luottolaitosten sijoitustoimintaa, ja  Postipankki muutetaan eduskunnan valvonnassa olevaksi valtiolliseksi liikepankiksi, jonka asiakkaiksi siirretään kalkki valtioenemmistöiset yritykset ja valtion laitokset.  Tavoitteena on suurien liikepankkien ottaminen valtion haltuun ja valtion investointilaitoksen muodostaminen.  Antolainauskorkoa alennetaan nykyisestään tuntuvasti ensisijaisesti pankkien voittomarginaalia kaventamalla.  Apteekkilaitos ja muut lääkehuollon alat soveltuvin osin sekä pakollisten vakuutusten hoito otetaan yhteiskunnan haltuun.  2 Työ on Ihmisen perusoikeus. Lähivuosien tärkeimpiä tehtäviä on teollistamalla luoda uusia työpalkkoja. Valtion yritystoimintaa on laajennettava. Yksityinen pääoma on — niin kauan kuin sillä on taloudellinen valta ~ pantava kantamaan päävastuu maamme talouden ongelmien voittamisesta ja työllisyystilanteen parantamisesta.  Valtion on varattava talousarvioonsa riittävät määrärahat työllisyyden hoitoa varten ja suunnitelmat on laadittava ajoissa.  3 Suomen teollisuuden tuotantorakennetta on muutettava siten, että se nykyistä paremmin vastaa kansainvälisen kilpailun vaatimuksia ja mahdollistaa siten jyrkästä Inflaatiosta ja devalvaatiosta vapaan taloudellisen kasvun.  Metalliteollisuuden tulevaisuudelle on tärkeää Rautaruukin jatkuva kehittäminen sekä sen tuotteiden monipuolistaminen ja jalostusasteen kohottaminen.  Maamme arvokkaiden kromivarojen vienti raaka-aineena on estettävä ja luotava kotimaisia metalliteollisuutta, joka valmistaa vientiin tarkoitettuja jaloterästuotteita.  Valtiojohtoiseen konepajateollisuuteen on osoitettava lisää varoja, ja sitä on sijoiteltava erityisesti myös kehitysalueille.  Petrokemiallisen teollisuuden kehittäminen on tärkeimpiä tavoitteita.  Puunjalostusteollisuudessa päätehtävä on jalostusasteen kohottaminen. Tätä varten välttämättömiä uudelleenjärjestelyjä valtiojohtoisissa yrityksissä on nopeutettava. Kehittyvän puunjalostusteollisuuden raaka-aineen turvaamiseksi tulee metsänparannustöitä tehostaa.  Vientimaksuvarojen käyttöön ottoa joudutetaan ja ryhdytään perimään pysyvää vientimaksua.  4 Yksityinen pääoma ei pysty ratkaisemaan maamme taloudellisessa kehityksessä jälkeen jääneiden alueiden ongelmia, siltä ei ole edes halua siihen. Siksi tarvitaan valtiovallan erityistoimenpiteitä.  Työttömyydestä pahimmin kärsiville kehitysalueille on luotava lähinnä niiden omiin edellytyksiin perustuvaa  teollisuutta.  Verohelpotuksin ja halpakorkoisin lainoin on edistettävä pienten ja keskisuurten yritysten- perustamista ja toimintaa kokonaisvaltaisen suunnittelun pohjalta.  Erityisesti pohjois- ja Itä-Suomen luonnonrikkaudet on kartoitettava ja etenkin malminetsintään myönnettävä enemmän varoja sekä jo käyttöön otettujen luonnonrikkauksien jalostusastetta kohotettava alkulähteellä.  Kehitysaluelait on uudistettava Siten, että niillä edistetään elinvoimaisten teollisuuskeskusten syntymistä kehitysalueille.  5 Pienyrittäjien riippumattomuutta suurpääomasta pyritään vahvistamaan lisäämällä valtion osuutta pienyrityksille annettavista lainoista, käyttämällä niitä entisiä enemmän valtioenemmistöisten yhtiöiden alihankkijoina ja auttamalla niitä markkinoinnissa.  6 Maatalous ei Suomessa anna riittävää toimeentuloa  nykyisen suuruiselle maatalousväestölle, vaan Ihmisiä joutuu siirtymään maatalousammatista teollisiin ja palveluammatteihin. Siksi on maata voimakkaasti teollistettava. Maataloudesta pois siirtyvien kouluttamista uuteen ammattiin on tehostettava, mikä helpottaa heidän sijoittumistaan työmarkkinoille. On kiireellisesti säädettävä maatalousyrittäjien eläkelaki.  Maatalouden kannattavuuden parantaminen ja ylituotanto-ongelman ratkaisu ovat lähivuosien tärkeimmät tavoitteet maatalouspolitiikassa. Maatalouden kokonaistuotanto on asteittain sopeutettava kotimaista kysyntää ja vientimahdollisuuksia vastaavaksi.  Pientilojen elinkelpoisuutta on paranneltava. Yhteiskunnan toimenpitein on edistettävä tilakoon suurentamista Ja tilakohtaista erikoistumista sekä luotava myös pienviljelmille tähän mahdollisuudet mm. myöntämällä halpakorkoisia lainoja.  Tuotantokustannuksia alentavaa pienviljelijäin yhteistoimintaa mm. koneiden käytössä on rohkaistava ja luettava.  Erityinen huomio tulee kiinnittää maatalouden sivuelinkeinojen kehittämiseen.  7 Asunnontarpeen tyydyttämiseksi ja työtilaisuuksien luomiseksi on asuntotuotantoa lisättävä asuntorakennustoiminnan tuottavuutta kohottamalla, ylellisestä rakentamisesta luopumalla sekä korottamalla valtion asuntomäärärahaa niin, että valtaosa asuntotuotannosta on valtion rahoittamaa.  Vuokra-asuntojen rakentamista lisätään niin, että jo lähivuosina puolet valtion lainoittamista kerrostaloasunnoista on vuokra-asuntoja.  Kunnallista ja osuuskuntamuotoista asuntorakennustoimintaa sekä halpojen omistusasuntojen tuotantoa edistetään.  Kuntien oikeutta pakkolunastaa rakentamatonta tonttimaata kohtuullisella hinnalla lisätään.  Tonttimaan ansioton arvonnousu peritään yhteiskunnalle asumiskustannusten alentamiseksi.  Asuntotuotannon ohjelmointi edellyttää sellaisen rahoitusjärjestelmän luomista, jolla voidaan määritellä myös pankkien ja muiden luottolaitosten osuudet asuntorakennustoiminnan rahoituksessa.  8 Ulkomaankaupassa Suomen on pyrittävä lisäämään erityisesti pitkälle jalostettujen tarvikkeiden vientiä ja huolehtimaan sillä, että tarpeetonta tuontia hillitään.  Kauppaa ja tieteellis-teknistä yhteistyötä Neuvostoliiton ja muiden sosialististen maiden kanssa on lisättävä, koska se edistää pysyvien työtilaisuuksien luomista.  Atomivoimalan tilaamisesta Neuvostoliitosta on ratkaisu saatava mahdollisimman pian ja pyrittävä yleensäkin monipuolistamaan tuontia Neuvostoliitosta sekä käyttämään hyväksi mahdollisuuksia saada suomalaisin voimin tehtäviä työkohteita Neuvostoliittoon.  Valtion yritysten ja laitosten sekä kuntien hankintoja, jolta ei voida suorittaa kotimaasta, tehdään mahdollisuuksien mukaan entisiä enemmän sosialistisista maisia.  9 Suunnitelmalliseen työvoimapolitiikkaan pääsemiseksi muodostetaan erillinen työministeriö.  Keskisuurille ja suuryrityksille säädetään velvollisuus ilmoittaa ennakolta suunnitelluista työvoiman siirroista.  Ammatillista uudelleen- ja jatkokoulutusta tehostetaan mm. pysyvistä vientimaksuista muodostettavan työllisyysrahaston turvin.  Työttömyystöissä olevien ja heidän perheidensä heikkoa taloudellista asemaa korjataan palkkoja korottamalla |a ryhtymällä maksamaan siirtotyömailla oleville päivärahaa.  Työttömien turvaksi on säädettävä nykyistä kassajärjestelmää parempi ja oikeudenmukaisempi työttömyysvakuutus.  Työllisyyslakia muuttamalla helpotetaan työttömyyskortistoon pääsyä erityisesti pienviljelijäin osalta ja poistetaan epäoikeudenmukaiset rajoitukset korvausten saannissa,  Valtiovallan erityistoimenpitein luodaan edellytyksiä työvoiman vapaaehtoisen liikkuvuuden lisäämiselle.  10 Ansiotason yleisen parantamisen ja kansantulon entisiä oikeudenmukaisemman jakamisen ohella palkkapolitiikassa toteutetaan kohtuuttomia tuloeroja tasoittavaa linjaa ja pyritään lähivuosina etupäässä markkamääräisiin korotuksiin.  Heikosti palkattujen työntekijäryhmien palkkoja korotetaan markkamääräisestikin enemmän kuin suuripalkkaisten.  Kaikki työnantajat on velvoitettava noudattamaan kullakin alalla voimassa olevaa työehtosopimusta.  11 Hintojen, maksujen ja asumiskustannusten pysyttämiseksi kurissa hallitukselle turvataan tarpeelliset jatkuvat säännöstelyvaltuudet.  12 Fyysisien henkilöiden osalla toteutetaan verotuksen kokonaisuudistus. Elämiseen välttämättömän tulon verotusta helpotetaan verovapaan tulon alarajaa korottamalla. Aviopuolisoiden yhteisverotus ja yksinäisien henkilöiden erikoisverotus oikaistaan pieni- ja keskituloisten eduksi. Vähennyksillä pyritään siihen, että alhaiset tulot ja pienet eläkkeet vapautuvat verosta. Koulutus-, opiskelu- ja sairausvähennykset saatetaan todellisuutta vastaaviksi ja työmatkakulut tehdään vähennyskelpoisiksi todellisen menon mukaan.  Pankkien, säätiöiden ja vakuutuslaitosten verotusta tehostetaan sekä suurimpiin omaisuuksiin ja korkeimpiin tuloihin kohdistuvaa verotusta lisätään. Keinottelun luontoiset tulot saatetaan ankaran verotuksen alaiseksi.  Pienyritysten ja ammattiautoilijoiden verotuksen epäkohtia sekä maatalouden ja elinkeinotoiminnan verotuksessa esiintyviä puutteita korjataan.  Kunnallisverotuksen nousun estämiseksi lisätään valtion osuutta yleisten yhteiskunnallisten tehtävien aiheuttamiin kustannuksiin.  13 Yhdyskuntien suunnittelussa pidetään ensisijaisina Ihmisten tarpeita. Monipuolisten palvelupisteiden, mm. palvelutalojen sekä kulttuurin ja liikunnan harrastusmahdollisuuksien luominen, lapsien ja nuorien tarpeiden huomioon ottaminen, lasten päivähoidon järjestäminen valtion tuella ja joustavien liikenneyhteyksien rakentaminen ovat asukkaiden viihtyvyyden kannalla ensiarvoisia.  Jokaisella ihmisellä on oikeus puhtaaseen ilmaan, saastumattomaan veteen ja turmeltumattomaan luontoon. Ympäristön huolto on teollistuvassa ja kaupungistuvassa yhteiskunnassa erittäin tärkeä tehtävä. Lainsäädäntö ja hallinto on näiltä osin nopeasti uudistettava.  14 Rinnan yleisen sosiaaliturvan kehittämisen kanssa lisätään heikoimmassa taloudellisessa asemassa olevia auttavia erityistoimenpiteitä.  Erilaiset perhetukimuodot suunnataan pienituloisille lapsiperheille ja helpotetaan perhelisän ja asumistuen saantia sekä korotetaan lapsilisiä.  Kansaneläkkeen tukilisää korotetaan ja järjestetään lakisääteinen asumistuki pienituloisille eläkeläisillä. Vähimmäiseläkkeen määränä on pideltävä 300 markkaa.  Eläkejärjestelmät yhdenmukaistetaan ja epäoikeudenmukaisuudet poistetaan.  Raskaissa ja kuluttavissa ammateissa työskentelevien eläkeikärajaa alennetaan ja mahdollistetaan vapaaehtoinen eläkkeelle siirtyminen 60 vuotia täyttäneille jo ennen varsinaisia eläkeikää.  Säädetään yrittäjäeläke.  Yhteiskunnalta huomattavaa eläkettä saavien henkilöiden hakeutumista uuteen työpaikkaan el voida pitää oikeana niin kauan kuin maassa on työttömyyttä.  Opintotukijärjestelmää laajennetaan koskemaan myös ammatillisissa oppilaitoksissa opiskelevia.  15 Terveys kuuluu jokaisen kansalaisen luontaisiin perusoikeuksiin, jotka yhteiskunta on velvollinen jäsenilleen takaamaan.  Oikeus terveyteen ei saa olla riippuvainen varallisuudesta, sosiaalisesta asemasta eikä asuinpaikasta. Terveyspalvelukset on saateltava yhtäläisesti kaikkien ulottuville.  Terveydenhuoltopolitiikan välttämättömänä tehtävänä on tehostaa sairauksien ennalta ehkäisyä ja potilaiden saattamista yhteiskunnan omatoimisiksi jäseniksi kuntoutuksen avulla. Erityistä huomiota on kiinnitettävä terveydenhoitoon työpalkoilla ja oppilaitoksissa sekä parannettava sairausvakuutuksen etuisuuksia.  Tavoitteena on maksuton terveyden- ja sairaanhoito koko kansalle. Koska kansanterveyden kohottaminen on nykyaikaisen yhteiskunnan tärkeimpiä tehtäviä, koko terveydenhuolto on yhteiskunnallistettava.  16 Yritysdemokratiassa on perimmältään kysymys omistukseen liittyvän vallan rajoittamisesta, valtasuhteiden osittaisesta muuttamisesta yhteiskunnan yhdellä osa-alueella. Työntekijöille on lakisääteisesti turvattava oikeudet osallistua työoloja ja työsuhdetta sekä koko yrityksen hallintoa koskevaan päätöksentekoon.  Yritysdemokratian toteuttaminen aloitetaan valtion omistamissa yrityksissä ja laitoksissa.  Osuustoimintalainsäädäntöä kehitetään niin, että jäsenten päätäntävalta voidaan taata myös suuryrityksiksi kehittyneissä osuuskunnissa.  Tuotantokomitealakia uudistetaan niin, että tuotantokomiteat saavat todellista päätäntävaltaa ja että niiden tehtäväpiiri laajenee.  Yritysdemokratian edellytyksinä on ensimmäiseksi parannettava työntekijäin työoikeudellista asemaa uudistamalla työsopimuslaki, toteuttamalla lakisääteinen tehokas irtisanomissuoja sekä takaamalla luottamusmiehille rajoittamattomat työskentelymahdollisuudet ja työntekijäin järjestöille esteetön toiminta- ja kokoontumisvapaus työpalkalla: tehtaassa, rakennustyömaalla, virastossa, liikelaitoksessa.  17 Kouluelämän demokratia on toteutettava koko koululaitoksessa suhteellisen samanaikaisesti ja yhtenäisenä. Tämä näkökohta on otettava huomioon asiaa tutkivien komiteoiden työssä ja lainsäädäntöä luotaessa. Kalkilla oppilaitoksen piirissä toimivilla tulee olla tasaveroiset vaikutusmahdollisuudet oppilaitoksen sisäisiin asioihin.  Korkeakoulujen ja muiden ylempien oppilaitosten sisäisen hallinnon uudistus rakennetaan yleisen ja yhtäläisen äänioikeuden pääperiaatteen pohjalle.  Kouluopetuksen henkeä ja sisältöä ryhdytään uudistamaan niin, että se vastaa tämän päivän yhteiskunnan arvostuksia |a kuvastaa myös työväenluokan maailmankatsomusta ja kansainvälisyyttä sekä sosialismin ihanteita, Tämä edellyttää opetussuunnitelmien, oppikirjojen ja opettajanvalmistuksen uudistamista.  18 Maamme taidehallintoa on ryhdyttävä demokratisoimaan niin, että eri yhteiskuntapiireille turvataan tasaveroiset  edellytykset osallistua taidepolitiikkamme suuntaamiseen. Tämä edellyttää mm. valtion taidetoimikuntien päätösvallan lisäämistä, erilaisten kulttuurilaitosten ja säätiöiden hallinnon kansanvaltaistamista sekä kaikkien kulttuurinedistämisrahastojen saattamista yhteiskunnan kontrolliin.  Valtakunnallisen tiedepoliittisen ohjelman laatiminen on saatava alulle.  19 Yhteiskunnallisessa päätöksenteossa on julkisuusperiaatetta sovellettava entistä laajemmin.  Valtioneuvoston tiedotustoimintaa on kehitettävä niin, että jo valmisteltavana olevista asioista sekä tehdyistä päätöksistä tiedotetaan tehokkaasti kansalaisille, erityisesti asianomaisille. Sama koskee eduskunnan valiokunnissa ja kunnallisissa elimissä valmisteltavia ja ratkaistavia asioita.  Ennen päätöksentekoa on erityisen merkittävissä asioissa kysyttävä kansalaisten mielipidettä.  20 Ulkopolitiikkaa on aktivoitava sekä lisättävä ja monipuolistettava kansalaisten tietoja maailman ongelmista, erityisesti kehitysmaiden tuntemusta. Maamme ulkoasiainhallintoa on kehiteltävä ja vahvistettava siinä vasemmiston edustusta.  Suomen on solmittava täydet diplomaattiset suhteet molempiin Saksan valtioihin ja yleensäkin tarkisteltava suhtautumistaan jaettuihin maihin.  Euroopan turvallisuuskonferenssin koolle kutsumiseksi ja yleisen turvallisuusjärjestelmän luomiseksi Suomen on esiinnyttävä aktiivisena,  KANSANDEMOKRAATTIEN OHJELMIA:  Suomen Kansan Demokraattinen Liitto  Periaateohjelma (hyväksytty v. 1967)  Kulttuuriohjelma (hyväksytty v. 1964)  Kunnallisohjelma (hyväksytty v. 1964)  Osuuskauppapolitiikan suuntaviivat (hyväksytty v.  1965)  Maatalousohjelma (hyväksytty v. 1968)  Suomen Kommunistinen Puolue  Ohjelma (hyväksytty v. 1969)  Lähiajan tavoiteohjelma (hyväksytty v. 1969)  Suomen Naisten Demokraattinen Liitto Nainen, mies, demokratia (hyväksytty v. 1968)  Suomen Demokraattinen Nuorisoliitto  Periaate- ja toimenpideohjelma (hyväksytty v. 1967)  Suomen Demokratian Pioneerien Liitto Periaateohjelma (hyväksytty v. 1967)
