SGEH - Kakvu Hrvatsku želimo?!
U skladu sa temeljnim načelima Hrvatske gradanske povelje, Hrvatska akademska udruga Split -čovjek nadasve, pokreće projekt 'Savez za gradansku i etičku Hrvatsku'.
Naime, sa sadašnjim stanjem u Hrvatskoj nezadovoljno je 83% građana.
Potrebna je promjena kadrova, načina vodenja kao i promjena smjera u vodenju Hrvatske.
Vrijeme je za korjenite promjene!
Ako Savez dobije Vaše povjerenje, uspostavit ćemo novu paradigmu mišljenja, vrednovanja i ponašanja u hrvatskom društvenom životu.
Sada sve ovisi o vama!
1. Ukinut ćemo sve političke privilegije osim onih koje su stekli invalidi rata i istinski hrvatski branitelji.
2. Regionalizirat ćemo Hrvatsku uvodeći podjelu na pet povijesnih regija umjesto 20 sadašnjih županija.
Smanjit ćemo broj općina i gradova
te broj saborskih zastupnika (na najviše 75).
Saborskim zastupnicima ograničit ćemo broj mandata na dva!
3. Racionalizirat ćemo državnu upravu i samoupravu jer je glomazna, neučinkovita i nekompetentna.
4. Donijet ćemo novi Izborni zakon jer je postojeći 'potrošen' te izraditi vjerodostojan popis birača;
ukinut ćemo pozitivnu diskriminaciju za nacionalne manjine (dvostruko pravo glasa);
revidirat ćemo popis hrvatskih branitelja;
Hrvate u BiH tretirat ćemo kao konstitutivan narod, a ne kao dijasporu.
5. Obustavit ćemo rasprodaju nacionalnih resursa;
proglasiti gospodarski pojas na moru.
6. Oduzet ćemo imovinu stečenu u pretvorbi i na druge nelegalne ili navodno legalne načine.
7. Snažnije ćemo povezati iseljenu i domovinsku Hrvatsku.
8. Revidirat ćemo mjesto i ulogu vjerskih zajednica u državi.
9. Uvest ćemo red, rad i odgovornost svih pred zakonom te nastojati živjeti u skladu sa zlatnim pravilom svjetske etike: 'Učini drugom što bi želio da tebi drugi učini.'
10. Svoje javno djelovanje temeljit ćemo na časti, poštenju i moralu te na temeljnim vrijednostima Hrvatske gradanske Povelje, odnosno na stupovima Nove paradigme: poštivanju dostojanstva i temeljnih prava svake osobe; razvijanju kulture slobodnog i ravnopravnog dijaloga: uvažavanju prava na različitost i gajenju suživota u različitostima; razvijanju kulture tolerancije i solidarnosti.
