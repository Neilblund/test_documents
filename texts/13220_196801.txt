Partiformand Knud Jespersen svarer på spørgsmål fra 3 unge vælgere  "Arbejderflertallet<< krakkede - og derfor skal vi have valg kun et år efter, at S og SF fik flertal i folketinget. I de talrige diskussioner omkring dette flertals skæbne har der vist sig en stor og voksende interesse for kommunisternes synspunkter, og mange spørger: Hvad ville kommunisterne have gjort? Og hvad vil kommunisterne nu? Tre vælgere, stud. polit. Jørgen Smith, kemigraf Jørgen Birlund og kontorassistent Inge Larsen, har rettet en rakke aktuelle spørgsmål til kommunisternes partiformand, Knud Jespersen.  Flertallets skæbne  Jørgen Birland: - Hvorfor har kommunisterne været så kritiske over for >>arbejderflertallet" af S og SF?  Svar: - Kommunisterne var fra starten positive over for det flertal, der opstod med folketingsvalget for en års tid siden, og vi pegede på, at dette flertal kunne og burde udhytes til at føre virkelig arbejderpolitik.  Desværre gik det anderledes, og når  flertallet blev misbrugt til at føre borgerlig politik, måtte kommunisterne protestere og advare. Det gjorde vi mod momsen, mod stigende militærudgifter, mod boligforligets gennemførelse osv. - og nu sidst mod devaluering og indgreb mod dyrtidsreguleringen.  Skattereformen  Inge Larsen: - Jamen, skattereformen blev da sat i gang - var det ikke positivt og at føre arbejderpolitik?  Svar: - Momsen kan aldrig komme ind under begrebet arbejderpolitik - tværtimod. Momsen skaber arbejdsløshed og er forbrugsbegrænsende politik, som de borgerlige ønsker det - en skattepolitik, der rammer hårdest på de små indkomster. Kommunisterne er tilhængere af kildeskat og skattefradragsreglens bortfald hvilket bl. a. ses af, at det indeholdes i kommunisternes eget forslag til en demokratisk skattereform, efter hvilken det er de store indkomster, der skal bære de store skattebyrder.  "Ville kommunisterne have væltet regeringen,  hvis de havde været i Samme situation som SF's venstrefløj?"  Om at vælte regeringen  Jørgen Smith: - Det interesserer mig meget, om kommunisterne ville have væltet regeringen, hvis de havde været i samme situation som SF's venstrefløj?  Svar: - Kommunisterne var aldrig kommet i den situation. Sagen er, at samarbejdet mellem S og SF startede forkert - med principløs eftergivenhed over for Socialdemokratiets borgerlige politik. SF fik valgsejr på kritik af boligforliget, men efter valget godkendte SF, at Socialdemokratiet ikke kunne bryde boligforliget med de borgerlige. SF bøjede af over for momsen osv.  Jørgen Smith: - Jamen er det ikke sådan, at hvis ikke SF havde bøjet sig for Socialdemokratiets krav, så havde Krag og Hækkerup bare lavet nye dårlige forlig med de borgerlige?  Svar: - Jeg har allerede peget på, at SF sidste år fik fremgang, fordi partiet krævede boligforliget væk. På den baggrund stod SF stærkt over for Socialdemokratiet, hvis dette parti ville lave et moms-forlig med de borgerlige partier. SF skulle have appelleret til sine vælgere og til alle arbejdere og andre lønmodtagere i stedet for at give efter og give sig ind under Per Hækkerups stok.  Beskæftigelsen  Inge Larsen: - Jeg er enig i, at det er for dårligt, at regeringen ville tage en dyrtidsportion, men både regeringen, SF og LO motiverede det jo med, at man ville bevare beskæftigelsen. Mener kommunisterne ikke, at det er rigtigt?  Svar: - Nej! Hvis det var så let, at en indefrosset dyrtidsportion kunne bevare beskæftigelsen, havde vi ikke krise. Ingen har kunnet bevise, at man kunne sikre beskæftigelsen ved at spare arbejdsgiverne for de ca. 800 millioner kr., som en dyrtidsportion koster. Tværtimod. Der skal helt andre forholdsregler til: I stedet for at skærpe den forbrugsbegrænsende politik, som skaber arbejdsløshed - nu over 60.000 ledige - skal samfundet planmæssigt gribe ind over for storkapitalen, hindre nedlæggelse af arbejdspladser, oprette virkelig kontrol med monopolerne, gennemføre et effektivt pris- og avancestop og inddrage spekulationsgevinsterne gennem en ny jordlovgivning, hvor man ikke lefler for de borgerliges ønsker og krav. Gennemførelse af 40 timers arbejdsuge og fire ugers ferie virker også begrænsende for arbejdsløsheden.  Militærmillionerne  Jørgen Birlund: - Jeg har lagt mærke til, at kommunisterne altid snakker om militærudgifterne - som om det kunne løse alle problemer, hvis de forsvandt. Er det ikke lidt urealistisk?  Svar: - Militærudgifterne er i år kommet op på over 2300 millioner kroner - plus det løse. Dette er en enorm klods om benet på landets økonomi, og den betragtes af regeringen og de borgerlige partier som en >>hellig ko<<, der ikke kan røres. Kommunisterne mener ikke, at alle problemer løses ved at skære militærudgifterne ned eller, helt afskaffe dem, men vi har i konkrete situationer peget på, at det vil bidrage til løsninger - sidst gjorde vi det i forbindelse med devalueringen, hvor man simpelt hen kunne have givet landbruget erstatning for tabet ved den engelske devaluering over militærbevillingerne.  Men dertil kommer, at militærvæsenet er unyttigt og farligt. Det er ikke danske interesser, der kræver dem, men NATO, og det er én af de mange grunde til, at Danmark bør ud af NATO, når denne krigspagt udløber næste år.  Folkepension og ITP  Jørgen Smith: - Naturligvis er militærbevillingerne skadelige alene fordi en række påtrængende sociale opgaver forsømmes, og den får mig til at spørge om kommunisternes syn på folkeforsikringen og forslaget om en ITP-ordning?  Svar: -Kommunisterne mener, at  (Forsæt tes side 6)  Gør selv Deres prøv  Skulle kronen skæres ned? Da England nedskær pundet, gik regeringen straks til at nedskære kronen. Kronenedskæring betyder en formindskelse at værdien af alle pengeindtægter. Den rammer især lønmodtagere, men ikke besiddere af fast eller udenlandsk ejendom. Den betyder nye prisstigninger. Intet af Folketingets partier sagde fra, meris tid var.  Kommunisterne foreslog, allerede inden beslutningen blev taget, at Danmark - ligesom Sverige og Norge - ikke skulle skære kronen ned. De særlige tab, som landbruget ville lide på Englandseksporten (ca. 450 mill. kr.), kunne opvejes ved tilskud. Pengene dertil skulle tages fra militærudgifterne.  Skal arbejdsløsheden fortsat stige? I løbet af året er arbejdsløsheden steget til det femdobbelte. Mange arbejdspladser nedlægges. Regeringen taler nok om at sikre beskæftigelsen, men samtidig begrænser den folks forbrug gennem moms, kronenedskæring m. m. Momsens Indførelse gav straks øget arbejdsløshed. Kan dette blive ved?  Kommunisterne foreslog, at der sættes aktivt Ind for fuld beskæftigelse ved at afvikle den forbrugsbegrænsende politik, ved en mere aktiv og alsidig orienteret udenrigshandelspolitik, bedre  egnsudvikling, større offentlig virksomhed, kreditmuligheder betinget af samfundskontrol og de arbejdendes medbestemmelsesret.  Skulle dyrtidsportionen inddrages? Efter kronenedskæringen foreslog regeringen, at lønarbejderne skulle give afkald på en dyrtidsportion. Det skulle angiveligt gavne beskæftigelsen, men ville i virkeligheden, formindske folks købekraft og dermed fremkalde yderligere arbejdsløshed. Dyrtidsportionen ville gå direkte i arbejdsgivernes lomme. Det så de borgerlige partier med sympati på. De stemte kun imod for at bringe regeringen i klemme. Aksel Larsen gik med på at sætte arbejdernes overenskomster ud af kraft. Det blev for meget for en del SFere. De gjorde, om end lidt sent, oprør.  Kommunisterne foreslog at afvise inddragelsen af dyrtidsportionen som overenskomststridig, uretfærdig og skadelig for beskæftigelsen. Lettelse at statsbudgettet kunne bedst ske ved nedskæring af militærudgifterne.  har Deq~<i rnere end haled  vevalg  Skal militærudgifterne blive ved med at stige? Under NATO er Danmarks militærudgifter blevet 7-doblet. 7 millioner kroner om dagen smides ud til et militær, som dirigeres udefra, især af USA og Vesttyskland. NATO forlanger yderligere store stigninger i de kommende år. Alle NATO-partier, fra højre til Socialdemokratiet, siger bare ja. I 1967 gik også SF over til at stemme for finansloven med alle NATO-militærudgifter.  Kommunisterne foreslog øjeblikkelige nedskæringer af militærudgifterne og opsigelse af samarbejdet I NATO, som har udløbsfrist i 1969. Danmark bør igen blive neutralt, så vi selv kan bestemme over vor militær- og udenrigspolitik. Vi bør kræve stormagtsgarantier for vor neutralitet og uafhængighed og holde op med at smide penge ud til et unyttigt militær.  Skal boligerne stadig blive dyrere? De borgerlige partier og Socialdemokratiet havde inden forrige valg sluttet et boligforlig, der betød store huslejestigninger de narste 8 år og nye kæmpegevinster for boligspekulanter. Men boligforliget var ikke vedtaget, da "arbejderflertallet" kom til. SF stillede ingen betingelser om, at det skulle opgives, men lod det bare passere. Og nu er lejestigningerne i fuld gang.  Kommunisterne foreslog, at boligforliget skulle væk i kraft af vælgernes fordømmelse. Kommunisterne fremlagde et program for fremskaffelse af flere og billigere boligen gennem sikring at lav rente til boligbyggeri, bl. a. ved anvendelse af ATP-fondens midler. Samfundet burde overtage alt boligbyggeri. Nye jordlove må inddrage alle gevinster på jordspekulationen.  Ka' De li' moms? Momsen var de borgerliges idé. Venstre ønskede først 13 pct. moms. Siden overtog Socialdemokratiet ideen og gennemføre sammen med SF 10 pct. moms, altså 10 pct. statsorganiseret prisfordyrelse på alt forbrug for befolkningen.  Kommunisterne foreslog at afvise momsen og fremlagde et udarbejdet program for en demokratisk skattereform med 15.000 kr.s bundgrænse, en retfærdigere skatteskala ophævelse af fradrag og ekstra-afskrivninger, forhøjelse af aktieselskabsskatten og forhindring af skattesvig. Kommunisterne dokumenterede, at sådan kunne statens indtægter sikres uden moms og med skattelettelser for almindelige indtægter.  en af de røde felter, er valget let:  Ville kommunisterne...  det i første række drejer sig om at hæve folkepensionen - hvilket i øvrigt er blevet lovet. Vi er utrygge ved dannelsen af nye kæmpefonds, som foresliet i forbindelse med den indtægtsbestemte folkepension. De kan misbruges af kapitalisterne, og de betyder nyt stort administrationsapparat. Naturligvis bør arbejdsgiverne betale til de ansattes pensioner, og det kan bedst ske gennem en demokratisk skattereform, sådan som kommunisterne har fremsat et detaljeret forslag om.  Reformer og socialisme  Inge Larsen: - Kommunisterne har altså lavet forslag til en skattereform i det kapitalistiske Danmark, men samtidig snakker kommunisterne meget om socialisme. Er det helt logisk?  Svar: - Kommunisterne er ikke modstandere af demokratiske reformer i et kapitalistisk land - tværtimod. Det er helt logisk at arbejde for demokratiske reformer og samtidig have et socialistisk mål. Vi ønsker reformer i jordlovgivningen,  nationalisering af pengevæsenet, indgreb mod monopolerne, 40 timers arbejdsuge og demokrati på arbejdspladsen, og det vil altsammen være skridt hen imod den egentlige omdannelse af samfundet.  Ny handelspolitik  Jørgen Smith: - Danmark kommer ikke ind i Fællesmarkedet - og hvad så?  Svar: - Danmark bør ikke ind i Fællesmarkedet og dermed blive endnu mere underkastet udenlandske monopoler. Danmark skal i stedet for frigøre sig af den ensidige handelspolitik, som bringer landet fordærv. Se på Englandshandelen, som vi selv må betale for på hjemmemarkeder. Se på, hvordan Vesttyskland svigter sine aftaler med os. Danmark skal søge handel til alle sider - ikke mindst til de krisefrie markedet i de socialistiske lande - ny stor sovjetordre på skibe har reddet B&W! Det er et gammelt og helt urigtigt dogme, at Danmark alene skal knytte sig til et par vestlige stormagrer. Vi skal handle med  dem, der vil købe vore varer, for det betaler sig, og jeg undres faktisk over, at det just er kommunisterne, som må fremholde en sådan elementær købmandsregel.  Hvorfor kommunister?  Jørgen Birlund: - Nu er der altså ved dette valg hele fire partier, der snakker om socialisme - hvorfor så stemme på kommunisterne?  Svar: - Vi beklager den politiske opsplitning i fire partier på venstrefløjen, og vi mener, at et samarbejde er påkrævet. Alle erfaringerne fra arbejderflertallets skæbne viser tydeligt, at det ikke er nok at snakke om socialisme. Når "arbejderflertallet<< gik i stykker, skyldes det helt enkelt at det blev brugt forkert. Nu er der stigende interesse for kommunisternes stilling og politik, fordi der er behov for en ny og fastere holdning over for samarbejdet med de borgerlige partier og over for Socialdemokratiets samarbejdsønsker med de borgerlige. Derfor er det nødvendigt at sikre et nyt arbejderflertal hvori kommunisterne indgår gennem repræsentation i folketinget.  Lønarbejderne, funktionærerne og tjenestemændene har en fælles interesse i, at eftergivenhed afløses af arbejderpolitik, og det vil kommunisterne være garanten for.  Larsen: Vi vil samarbejde med Socialdemokratiet og forny det!  Hækkerup: Samarbejde med Larsen? Aldrig!  Larsen: Nye tider kræver nye toner, men ingen nye forbrugsbegrænsende skatter som momsen!  Hækkerup: Et boligforlig gal  gode tider bedre!  Larsen: Intet bal med de borgerlige!  Hækkerup: NATO står vi fast  ved!  Larsen: Ud at NATO. Afrust  Danmark!  Et af kommunisternes hovedkrav er, at ethvert menneske skal kunne leve i bevidstheden om, at retten til arbejde er grundlovssikret. Helt naturligt føjer sig hertil kravet om, at samfundet skal opbygge og demokratisere sit samlede uddannelsesområde, så enhver får mulighed for fuldt ud at udfolde sine evner og interesser. Dette krav er en grundlæggende betingelse for, at samfundets økonomiske væks: sikres nye udfoldelsesmuligheder, og at det enkelte menneske sikres sundskaber, det kan have livslang glæde af, kundskaber, der set i lyset af tingenes stadig hastigere udvikling, kan danne grundlaget for fornyelse gennem videreuddannelse livet igennem. Den forestående udvidelse af undervisningspligten, oprettelsen af værkstedsskoler og udbygningen af universiteterne er imidlertid ikke i sig selv en garanti for, at det enkelte menneskes berettigede forventninger opfyldes. Samfundet må erkende, at det at uddanne sig er et samfundsnyttigt arbejde, der bør lønnes som sådant. Der vil da ikke længere som nu være en illusion at tale om retten til uddannelse.  Gertrud Stjernholm Nielsen  Kommunelærer  Klarhed og konsekvens - kommunister!  At begrebet venstreorienteret er blevet populært i vide kredse må tages som et opmuntrende tegn. Men det er et vidtfavnende begreb. Hvad der i almindelighed kaldes venstreorienteret rækker fra mild intellektuel opsætsighed til konsekvent antastelse af de kapitalistiske ejendomsforhold. De seneste Galluptal viser, at udviklingen blandt de venstreorienterede går i retning af større konsekvens, og at savnet af principfaste kommunister i folketinget er blevet bevidst blandt vælgerne.  Ved det forrige valg har et flertal af venstreorienterede stemt mod deres egen interesse, skønt de ubevidst og uartikuleret har føle i retning af socialisme. Og mange som erkendte at have mening og må fælles med kommunisterne, undlod at stemme kommunistisk at frygt for stemmens fortabelse.  Der er en sikker måde at spilde sin stemme, og det er at stemme på de forkerte. Den, der af frygt for stemmespild valgte noget, som kunne anses for et "mindre onde<<, spildte sin stemme. At stemme forkert er stemmespild. Det mindre ondes folkeparti var en dyr erfaring. Helt eller delt skal det huskes som momsens og devalueringens folkeparti. Og hverken i splittelse eller samdrægtighed har dets repræsentanter vovet at antaste krigsvæsenet, boligforliget eller de kapitalistiske  ejendomsforhold. Og de venstreorienterede vælgere, som spildte deres stemmer, måtte fortryde, at de ikke valgte kommunister til folketinget.  Hans Scherfig  Vi står over for et afgørende valg. For arbejderbevægelsen bliver der denne gang åbenbart mulighed for at vælge mellem fire partier, der alle gør krav på at varetage lønmodtagernes interesser. Arbejderflertallet i folketinget spillede fallit, og det kan for mange være svært at vurdere, hvor der skal stemmes, så der efter valget kan rykke et nyt og stærkere arbejderflertal ind i folketinget.  Som repræsentant for fagbevægelsen, ligger det mig stærkt på sinde, at den fulde beskæftigelse bevares. Arbejdsløshed er en skamp et på vort moderne samfund. Det gamle flertals politik gav os moms og devaluering, der fører til forbrugsbegrænsning og dermed øget arbejdsløshed. Det gennemførte pristalsfusk og fremkom med forslaget om indefrysning af en dyrtidsportion. Kommunisternes alternativ til denne politik blev ikke hørt med tilstrækkelig vægt, da vi ikke var medlem af folketinget.  Af valget den 23. januar må der komme et nyt og bedre arbejderflertal. - et arbejderflertal med kommunister.  Jørgen Madsen  Form. for DS&MF afd. 14  ... OG EFTER EN SAMARBEJDSAFTALE  Hækkerup: Vi er jo slet ikke så uenige, når bare du gør, som jeg vil!  Hækkerup: Tak fordi du stemte for momsen, Aksel!  Larsen: Jeg har aldrig været  modstander at momsen  Hækkerup: Og tak fordi du gik ind for boligforliget med huslejestgningerne!  Larsen: Nye tider kræver nye toner, når man går til bal I den borgerlige!  Hækkerup: Tak fordi du stemte for finansloven med NATOoprustningen!  Larsen: NATO forstyrrer Ikke min nattesøvn. Vi har intet alternativ til Socialdemokratiets politik!!!  Det er samfundet, der skal laves om  "Arbejdenflertallet"s fiasko gør det endnu mere klart, at det er selve det bestående samfund, der må laves om. Så længe storkapitalen har den afgørende magt, vil man blive ved med at forlange, at lønarbejderne skal betale - gennem arbejdsløshed, lønafsavn eller skattebyrder - for at holde gang i den økonomiske aktivitet, som kapitalen tjener på. Der skal brydes med det kapitalistiske princip om, at profitterne er fredhellige, mens lønarbejderne er dømt til at ofre.  Kommunisterne ser kun deres forslag som en begyndelse. Målet er et nyt, et socialistisk demokrati. Vejen dertil kan gå gennem demokratiske samfundsomformninger, som griber ind i storkapitalens magt.  Den nationalbank, som nys, uden om alle folkevalgte instanser, har pålagt landet en ny, arbejdsløshedsskabende renteforhøjelse, bør snarest overtages af staten. De øvrige banker og kreditinstitutioner hør følge efter. Så skabes der betingelser for en samfundsmæssig planlægning af investeringerne.  Samfundet må have ret til at overtage de virksomheder, som den private kapital misrøgter, ligesom andre foretagender af samfundsmæssig karakter. De virksomheder, som nyder godt af statslige kreditter eller andre finansielle lempelser, må underkaste sig en samfundsmæssig kontrol, som arbejdernes repræsentanter deltager i. På grundlag af medbestemmelsesrettens princip må fagbevægelsens rolle i samfundet øges, så arbejdere og funktionærer får indflydelse på den økonomiske politik  og planlægning.  En sådan samfundsomformning kræver dansk selvstændighed. Vi må holde os fri af økonomiske blokke som Fællesmarkedet og sikre samfundsmæssig ledelse af udenrigshandelen.  Der tales efterhånden fra mange sider om "socialistisk målsætning". Det er på tide også at få gjort noget ved det.  Derfor må der kommunister til  For et nyt og bedre arbejderflertal  DANMARKS KOMMUNISTISKE PARTI . DR. TVÆRGADE 3. KØBENHAVN K
