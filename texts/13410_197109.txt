Alle de store samfundsopgaver kan ikke løses på een gang. Spørgsmålet er, hvad der skal komme først. Politik er at vælge.  Med bogen »Problemer og løsninger 1972-76« har de radikale skabt et realistisk beslutningsgrundlag - med konkrete tal og en klar prioritering.  al Her har vi kun plads til i meget korte træk at gøre red  for hovedpunkterne i vor plan. Detaljerne kan De finde i »Problemer og løsninger 1972-76«. Den er på 40 sider og koster 10 kr. Desværre har vi ikke råd til at give den væk*).  Socialpolitikken  Der bliver forholdsvis flere ældre for hvert år. Flere og flere gifte kvinder tager udearbejde - og får dermed mindre mulighed for at tage sig af børn, syge og gamle.  Derfor afsætter vi penge til forøgede udgifter på dette område på godt 30% (fra 11 milliarder i 1971 til 14-15 milliarder i 1976).  Automatisk velstandsregulering til pensionister kan gennemføres allerede fra 1973-74. - Skal baseres på en sammenligning mellem erhvervsaktives og ikke-erhvervsaktives disponible indkomster (d.v.s. indkomst efter fradrag af skat).  Bedre betingelser for pensionister med bi-indtægter.  Der er urimeligt store fradrag i pensionerne hos pensionister med små bi-indtægter. Det er ikke muligt helt at slippe for fradrag, men fradragsprocenten foreslås nedsat fra 60 til 30 i 4-års perioden.  Lettelser for ældre, som helst vil bo i deres eget hjem.  De radikale har fremsat en række forslager som gør det lettere f ældre at klare sig uden for døgninstitutionerne.  Støtte ved overgang til andet erhverv.  Der sker store, hurtige ændringer af erhvervslivet. Folk, som bliver nødt til at skifte fag, skal sikres en omstillingsydelse.  Bedre sygedagpenge-ordning.  Dagpengene afpasses efter hidtidig indtægt. Ordningen skal gælde hele befolkningen - også selvstændige.  Flere børnehaver - bedre børnehaver.  Der er stadig brug for mange nye institutioner, og manglen på uddannede pædagoger må afhjælpes af assistenter med en kortere uddannelse.  *) Fås hos Det radikale Venstres sekretariat, Christiansborg, 1218 København K. Tlf. (01) 12 72 51. Ring eller skriv.  Sundhedsvæsenet.  Hospitalsmanglen må afhjælpes. Langtidsmedicinske afdelinger for ældre prioriteres højt. De praktiserende læger må have udstyr så flere undersøgelser og mindre operationer kan klares uden indlæggelser.  Narkotikaproblemet.  Der må sættes flere penge af til en bred forebyggende behandling.  Uddannelsespolitikken  De radikale lægger stor vægt på uddannelsen. En god uddannelse betyder meget for den enkeltes trivsel - og samfundsmæssigt er det en vigtig investering i fremtiden. Jo dygtigere folk vi har, jo bedre får vi det allesammen.  Hidtil har man gjort mest for de studerende unge. Nu må de 16-19 årige stå i forgrunden - sammen med voksenundervisningen.  Der er brug for en stigning i udgifterne på dette område på 30% (fra 10 milliarder i 1971 til 13 milliarder i 1976).  De tre vigtigste områder:  Folkeskolen 9-årig enhedsskole: Det er for tidligt at dele børnene i 13-14 års alderen. Studie- og erhvervsvalg skal først foretages omkring de 16-17 år.  Mesterlæren skal væk:  Der er stærkt brug for en ændring af lærlingeuddannelsen. Det gamle skel mellem faglært og ikke-faglært skal væk. Den snævre opdeling i ca. 150 fag skal afløses af kun 7-8 hovedområder. Man må have mulighed for at vælge en 2, 3, eller 4-årig uddannelse - med adgang til videre uddannelse senere. Lærestedet skal kun betale løn til eleven, mens han er i praktisk uddannelse, mens Statens Uddannelsesstøtte skal yde støtte under skoleophold. Undervisningen skal være gratis - uden bidrag fra lærestedet.  Voksenundervisningen skal udbygges: De mange voksne, som har. brug for og lyst til at få en videregående uddannelse skal have bedre muligheder. Undervisningsinstitutionerne må tilpasses dette voksende behov, og radio og TV må inddrages i løsning af opgaverne.  Trafikpolitikken  Økonomien er stram. Når vi vil forbedre de sociale forhold og uddannelsen, må vi begrænse os på andre områder. Det radikale Venstre regner derfor med en lille nedgang i trafikinvesteringerne fra 3,3 milliarder i 1971 til 3 milliarder i 1976. Her står vi igen overfor et valg.  Ingen beskæringer i den kollektive trafik:  Her må vi fortsat udbygge så hurtigt som muligt - ikke mindst af hensyn til forureningen. Andre store trafikinvesteringer må vige for dette hensyn.  Hovedstadsområdets trafiknet bør snarest bringes under een myndighed, så der skabes bedre koordinering .  Erhvervspolitikken  Produktionen i det private erhvervsliv er grundlaget for samfundets opretholdelse og vækst. Hvordan kan vi give erhvervslivet bedre arbejdsbetingelser - og dermed hele befolkningen bedre levestandard?  Langfristede lån til nye virksomheder: Der må oprettes et særligt kreditinstitut, der også kan yde lån til ny produktion med betydelig usikkerhed.  Lån til udvikling af nye produkter: Fondet for teknisk og industriel udvikling må udvides, bl. a. ved at man i højere grad lader pengeinstitutterne deltage økonomisk i forsknings- og udviklingsarbejde. Der må også oprettes fællesorganer for forskning og produktudvikling til hjælp for mindre virksomheder, som ikke kan klare disse opgaver alene.  Tættere samarbejde mellem industrien og det offentlige: Det offentlige vil i stigende grad blive storforbruger af teknisk avanceret udstyr, som dansk industri kan udvikle under de rigtige betingelser.  Egnsudviklingen skal videreføres: Ved støtte til etablering af virksomheder og ved en bevidst lokaliseringspolitik for offentlige institutioner.  Ingen arbejdsløshed -- men erhvervsskift: Den ledighed, der kan opstå i 70-erne, vil ikke skyldes manglende arbejdsopgaver, men ændringer i produktionen. Vi behøver ikke at frygte de traditionelle arbejdsløshedsproblemer, men vi må være forberedte på, at der bliver omstillingsproblemer. Der vil blive mange, der må skifte fag.  Omstillingsydelse til alle, som må skifte fag: Problemerne kan løses gennem omskoling og efteruddannelse, og alle - lønmodtagere såvel som selvstændige erhvervsdrivende - skal sikres en rimelig omstillingsydelse, som sikrer familiens økonomi i overgangsperioden.  Lettelser af overenskomstforhandlingerne: Lønmodtagerne slås for en løsning af lavtlønsproblemet, ligeløn og en bedre dagpengeordning. Erhvervslivet kæmper med eksportproblemer bl. a. på grund af for høje produktionspriser. Der må fores en indkomstpolitik, som sikrer, at indkomstopgøret i 1973 kan medvirke til en stabilisering. Hvis arbejdsmarkedets parter i 1973 begrænser lønrevisionerne til en finjustering af lønforholdene, herunder videreførelse af ligelønnen, kan lavtlønsprohiernet i samarbejde mellem organisationerne og regering søges løst over en ændret skatte- og sociallovgivning og gennem udbygning af dagpengeordningerne. Arbejdet med disse reformer må tages op snarest muligt efter valget!  Kildeskattesystemet må ændres, så arbejdsgiverne bliver fritaget for det store administrationsarbejde - og lønmodtagerne undgår restskat. Der må reguleres måned for måned - efter det kumulative system, de radikale foreslog allerede ved sidste valg!  Økonomisk demokrati uden kæmpe fagforeningsfonds: Det er den enkelte medarbejder, som skal sikres udbytte og indflydelse - ikke fagforeningerne!  Lettelser for unge landmænd - og en strukturtilpasning som hindrer, at landbrugets produktions- og konkurrenceevne svækkes.  Forurening, miljø- og kulturpolitik  Vore omgivelser er blevet et problem af voksende betydning. Industri- og forbrugssamfundet har givet os en højere levestandard, men desværre også alvorlige trivselsproblemer.  Forureningsbekæmpelsen er en hastesag: Vi har fået kortlagt forureningsproblemerne, og ved at den nødvendige indsats vil koste ca. 800 mill. kr. årligt i de næste 5 år i rene investeringsomkostninger. Det er ca. l2 milliard mere, end der anvendes nu. Der må snarest fastlægges regler for højst tilladelige forurening, og alle der ikke opfylder de fastsatte krav, må betale for den skade, der forvoldes. Alle forureningsproblemer må lægges ind under en og samme myndighed!  Tiltalende omgivelser: Vi må beskytte værdifulde, gamle miljøer. Og ved udformningen af nye miljøer er det ikke nok at tænke på selve boligernes udformning. Der må også tages hensyn til omgivelserne og mulighederne for fællesskab.  Mere information - niere indflydelse: Den enkelte må have flere og bedre informationer om det offentliges arbejde. Statslig og lokal administration må gøres enklere og mere forståelig for »almindelige mennesker«. Der må skabes større mulighed for, at de enkelte mennesker kan deltage i afgørelser, der er af betydning for dem.  Forsvaret  De radikale mener, at forsvaret må rationaliseres og at der som et led heri må ske en nedsættelse af tjenestetiden til 8-9 mdr., kombineret med en beredskabsperiode af kortere varighed.  Sikkerhedspolitikken  Målet for dansk sikkerhedspolitik er at skabe de bedst mulige betingelser for at vi inden for vore egne grænser kan bevare friheden til at indrette os, som vi ønsker det og samtidig påvirke forholdene i verden i fredelig retning.  Det radikale Venstre vil arbejde for:  at FN udvikles til en verdensmyndighed, der får mulighed for at håndhæve international retsorden, sikre freden, folkenes ret til selvbestemmelse og ligeberettigelse mellem racerne.  at de nationale rustninger og hære afskaffes, og  at alle former for regionale militære alliancer ophæves.  Europæisk sikkerhedskonference (om NATO og Warszawapagten). Med afspændingen i Europa - herunder de forbedrede- udsigter til en losning af Berlinspørgsmålet, må der være skabt basis for afholdelse af en europæisk sikkerhedskonference, hvor det vigtigste spørgsmål bliver en afbalanceret nedskæring af de to pagtsystemers styrker. Målet er endelig ophævelse. De radikale ønsker, at man holder fast ved Danmarks mulighed for at udtræde af NATO med eet års varsel.  De radikale vil forhindre, at dansk politik vælter til højre eller venstre.  Er vi lidt venstreorienterede? Ja, men ikke helt ud, hvor fornuften, ejendomsretten og arbejdsglæden hører op.  Er vi lidt højreorienterede? I hvert fald ikke ud hvor enkelte samfundsgruppers interesser er vigtigere end det, der er til fælles bedste.  Vi må holde op med at udnytte hinanden. Det betyder selvfølgelig ikke, at vi ikke har brug for hinanden. Ingen grupper kan undværes.  Vi må lære at samarbejde om løsningen af samfundets store problemer - indse, at der skal være rimelighed i tingene.  De radikale er social-liberale.  Vi vil ikke bygge luftkasteller  Vi vil ikke prøve at bilde Dem ind, at vi kan løse alle problemerne i løbet af de næste 4 år. Hvis det var så enkelt, havde meget været løst for mange år siden. Det har ikke manglet på god vilje fra de forskellige partier.  Der gives ingen hurtige patentløsninger på vanskelige samfundsproblemer. Hvis vi sætter alt ind på at løse f. eks. bolig- og uddannelsesproblemerne, bliver der ingen penge og ingen arbejdskraft til resten. Hvad hjælper det, at vi bygger huse - hele nye byer, hvis der mangler hospitaler og andre sociale goder? Det hele hænger sammen. Det kan de radikale ikke lave om på. Men vi kan sørge for, at det vigtigste bliver gjort først.  Hvor står vi nu?  Den nuværende regering bad en række økonomiske eksperter og planlæggere om at se på det hele i sammenhæng. Det er utroligt nok første gang, det er sket!  Resultatet af arbejdet har vi i det, som kaldes perspektivplanen. Konklusionen af denne oversigt er, at vi må vælge i hvilken rækkefølge, vi ønsker nye fremskridt. Politik er at vælge!  Problemer og løsninger 1972-1976  Med perspektivplanen i hånden har de radikale lavet en realistisk arbejdsplan for de næste 4-5 år. (Det er der endnu ingen andre partier, der har gjort - selv om alle har haft mulighed for at lære  af perspektivplanen).  Sådan kan vi undgå, at fremgangen kommer til at stå stille lang tid fremover.  1. Det samlede forbrug - offentligt og privat - må ikke blive ved med at stige hurtigere end produktionen.  2. Det offentlige må ikke sluge så meget arbejdskraft, at erhvervslivet kommer til at mangle folk. Vi kan ikke leve af at administrere hinanden. Vi må producere noget, som kan sælges.  3. Det hidsige kapløb mellem priser og lønninger må standses nu. For det første bliver ingen rigere af det, og for det andet forringer de høje priser vore eksportmuligheder.  De radikale vil ikke love mere, end økonomien kan holde. I bogen »Problemer og løsninger 1972-76« kan De læse mere om, hvordan de radikale synes, pengene skal fordeles. Det er et ret omfattende værk på 40 sider. Desværre har vi ikke råd til at give bogen væk. Den koster 10 kr. og kan fås hos Det radikale Venstres sekretariat, Christiansborg, 1218 København K.  Hvorfor skulle De stemme på de radikale?  Vi har ikke lovet Dem lynhurtige, store fremskridt. På den anden side har vi heller ikke fyldt Dem med valgløfter. De skal stemme på de radikale, hvis De vil være med til at forhindre, at dansk politik vælter i grøften - højre eller venstre. Hvis De synes; der er brug for folk, som ikke alene vil arbejde for deres eget, men også samarbejde til fælles bedste.  Det lyder højtideligt - og det er det jo også.  Vigtige skridt mod langsigtede mål.  - Fremme af afspænding med støtte til Øst-Vest kontakter på det politiske, økonomiske, teknologiske og kulturelle og folkelige plan.  - Anerkendelse af faktisk bestående grænser.  - Opretholdelse af atomfrie zoner og aftale om nedskæring af bestående atomvåbenlagre.  - Nedrustning af de konventionelle styrker.  - Registrering af den internationale våbenhandel.  - Gennemførelse af en omfattende europæisk sikkerhedskonference.  - Øget samarbejde med og støtte til udviklingslandene.  - Oprettelsen af en verdensmyndighed til globalt at samord bestræbelserne for at bekæmpe forureningen, og bevare naturværdierne.  1% af militærbudgettet til arbejdet for freden.  Det radikale Venstre ønsker at der til fremme af konfliktforskning, sikkerheds- og nedrustningspolitiske studier - og til fremme af det internationale samarbejde om forebyggelse af krig hvert år anvendes et beløb, der svarer til 1 % af militærbudgettet!  1972-76  Problemer og  løsninger  En forkortet udgave af  Det radikale Venstres september-program 1971
