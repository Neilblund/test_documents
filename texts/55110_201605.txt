A.ΠΡΟΛΟΓΟΣ
//Στεκόμαστε με προβληματισμό απέναντι στη ζωή μας.
// Αντικρίζουμε μια πατρίδα ημικατεχόμενη,
//με τους ανθρώπους της να ζουν χωρισμένοι από το τείχος που έχουν στήσει ξένοι εισβολείς τόσα χρόνια.
// Για χρόνια ζούμε μέσα στην πλάνη του οικονομικού θαύματος, που στην ουσία είναι ένα απάνθρωπο και ληστρικό «αναπτυξιακό» μοντέλο,
// που στηρίζεται άμεσα ή έμμεσα από τις κατεστημένες πολιτικές δυνάμεις,
// με βασικό στοιχείο τη διαπλοκή
//και την εξάρτηση από το τραπεζικό σύστημα (και όχι μόνο) με συγκεκριμένους σκοπούς και στόχους, που συνάδουν με τα πρότυπα της παγκόσμιας νέας τάξης πραγμάτων.
//Θέλουμε τη δημιουργία μιας τέτοιας κοινωνίας που να μπορεί να κτίσει και να διεκδικήσει με αξιοπρέπεια τα οράματα της, δηλαδή: την κατοχύρωση των Ανθρωπίνων και Πολιτικών δικαιωμάτων,
// την αξιοπρέπεια του Πολίτη,
// την ενότητα της χώρας,
//το ειρηνικό μέλλον που αποτελεί το πλαίσιο των προσδοκιών μας, για μια ουσιαστική και όχι επιφανειακή ευημερία που να έχει στο κέντρο της προσοχής της τον Άνθρωπο, με Αρχές, Αξίες και Ιδανικά και όχι να έχει ως ιδανικό και αξία, το εύκολο κέρδος.
//Το Κίνημα Οικολόγων  Συνεργασία Πολιτών σκοπεύει να δώσει έμφαση στα θέματα διαφάνειας, εξυγίανσης, τιμωρίας των ενόχων, ευνομίας, χρηστής διοίκησης, δικαιοσύνης και άμεσης δημοκρατίας (π.χ. δημοψηφίσματα, ανακλητότητα, οριζόντια ψηφοφορία κ.ο.κ).
//Η καθαρή παρουσία μας στην πολιτική είναι απόδειξη ότι είναι δυνατή η συνύπαρξη της πολιτικής δράσης με την εντιμότητα και την ανιδιοτελή προσφορά στην κοινωνία και στους πολίτες.
Β. ΘΕΣΕΙΣ ΚΙΝΗΜΑΤΟΣ ΟΙΚΟΛΟΓΩΝΣΥΝΕΡΓΑΣΙΑΣ ΠΟΛΙΤΩΝ
1.ΚΥΠΡΙΑΚΟ
//Το Κυπριακό είναι κυρίως πρόβλημα εισβολής, κατοχής και καταπάτησης του διεθνούς δικαίου και των ανθρώπινων αξιών.
// Δεν είναι πρόβλημα που δημιούργησαν οι εθνικές ή θρησκευτικές διαφορές ανάμεσα στις κοινότητες και τις ομάδες του πληθυσμού των Κυπρίων.
//Λύση του Κυπριακού μπορεί να γίνει αποδεκτή μόνο όταν οδηγεί σε άρση της αδικίας
// επαναφορά της φυσικής τάξης πραγμάτων και σεβασμό στις ανθρώπινες (φυσικές) αξίες.
// Οι πρόνοιες του σχεδίου λύσης του Κυπριακού πρέπει να είναι μεν βιώσιμες και λειτουργικές, αλλά πρέπει επίσης να είναι σύννομες και συμβατές με τις πιο πάνω αξίες και κανόνες.
// Επιθυμούμε τη σύντομη λύση του Κυπριακού προβλήματος μέσω ουσιαστικών διαπραγματεύσεων.
// Δεν θεωρούμε ότι η συνέχιση της παρούσας κατάστασης είναι προς το συμφέρον του Κυπριακού λαού.
// Κύρια στοιχεία της λύσης του Κυπριακού πρέπει να είναι:  α) το ενιαίο του Κυπριακού χώρου, του λαού, της κοινωνίας, της οικονομίας κ.ο.κ.
//Η λύση πρέπει να προνοεί ένα κράτος, με μία και μοναδική διεθνή προσωπικότητα, μία και αδιαίρετη κυριαρχία, ένα λαό και μία ιθαγένεια, μία ενιαία οικονομία, κοινωνία και οικοσύστημα,
//δίκαιη εκπροσώπηση των εθνικών κοινοτήτων στα συλλογικά όργανα διοίκησης σε ένα κράτος δικαίου και σύστημα δικαιοσύνης βασισμένο στις Ευρωπαϊκές αρχές και τους μηχανισμούς ασφάλειας της Ευρωπαϊκής Ένωσης, στοιχεία απαραίτητα για την κατοχύρωση της βιωσιμότητας οποιασδήποτε λύσης.
// Ο γεωγραφικός διαχωρισμός και η ύπαρξη συνόρων ουσιαστικά νομιμοποιούν και παγοποιούν τα δεδομένα της κατοχής του εποικισμού και της διαίρεσης και ως εκ τούτου καθιστούν τη λύση μη βιώσιμη και αειφόρο.
//Ο γεωγραφικός διαχωρισμός των Κυπρίων με βάση την καταγωγή ή τη θρησκεία, δεν μπορεί να στηρίξει μια ειρηνική προοπτική για την Κύπρο και την περιοχή και συνεπώς δεν πρόκειται να εξυπηρετήσει τα καλώς νοούμενα συμφέροντα των Ελληνοκύπριων και των Τουρκοκύπριων αλλά μόνο τα σχέδια της Τουρκίας.
// β) Η αποχώρηση των Τουρκικών κατοχικών στρατευμάτων είναι απαραίτητο να γίνει πριν από τη λύση.
//γ) Επιβάλλεται η κατάργηση όλων των ξένων εγγυήσεων, των επεμβατικών δικαιωμάτων και των Βρετανικών Βάσεων.
// δ) Λυδία λίθος της λύσης του Κυπριακού αποτελεί η κατοχύρωση του δικαιώματος όλων των προσφύγων να επιστρέψουν στις εστίες τους.
// Το δικαίωμα στην ιδιοκτησία είναι απαραβίαστο.
//Το λεγόμενο δικαίωμα των σημερινών κατόχων των περιουσιών δεν μπορεί να μπει στην ίδια μοίρα με το δικαίωμα του νόμιμου ιδιοκτήτη.
// ε) Ο εποικισμός είναι έγκλημα πολέμου.
// Ως θέμα αρχής λοιπόν κανένας Τούρκος έποικος δεν μπορεί να νομιμοποιηθεί πριν από τη λύση του Κυπριακού ή μέσα από τις πρόνοιες της συμφωνίας.
//Απαιτούμε τη μη συμμετοχή των εποίκων στη διαδικασία λύσης του Κυπριακού (π.χ. δημοψήφισμα) όπως δυστυχώς συνέβηκε το 2004.
//Μετά τη λύση του Κυπριακού, άτομα που δεν έχουν τη νόμιμη Κυπριακή ιθαγένεια θα μπορούν να την αποκτήσουν με την εφαρμογή των νόμων που ισχύουν στην Ευρωπαϊκή Ένωση.
//Συνεπώς ο σεβασμός των ανθρωπίνων και πολιτικών δικαιωμάτων των πολιτών,
// η αξιοπρέπεια, η κοινωνική δικαιοσύνη,
// η ανεξαρτησία και η κατάργηση κάθε ξένης επέμβασης, πρέπει να είναι τα κύρια και απαραβίαστα στοιχεία της λύσης του Κυπριακού προβλήματος.
//Συνοψίζοντας τα πιο πάνω καταθέτουμε τις πιο κάτω συγκεκριμένες εισηγήσεις: 1.Καθορισμός βασικών παραμέτρων λύσης του Κυπριακού (κόκκινες γραμμές)
//και λαϊκή κατοχύρωση τους μέσω δημοψηφίσματος.
//Συμμετοχική διαδικασία εμπλοκής της κοινωνίας των πολιτών στη διαμόρφωση της λύσης του Κυπριακού.
//2.Πρόταξη του θέματος της στρατιωτικής κατοχής και των εποίκων.
// Διεθνής κινητοποίηση για άμεση αποχώρηση των κατοχικών στρατευμάτων.
//3.Επανεξέταση των προτάσεων στις διάφορες πτυχές του Κυπριακού στη βάση συλλογικών αποφάσεων και με τη βοήθεια ειδικών συνταγματολόγων, με στόχο την ανατροπή των διχοτομικών δεδομένων των συνομιλιών.
//4.Εμπλοκή της κοινωνίας των πολιτών στη διαδικασία των διαπραγματεύσεων με στόχο τη δημοκρατική τροποποίηση του Συντάγματος,
//κατά τρόπο που να διασφαλίζεται η συνέχιση της Κυπριακής Δημοκρατίας και ο αποκλεισμός της παρθενογένεσης.
//5.Ουσιαστική εμπλοκή της Ευρωπαϊκής Ένωσης σε τεχνικό επίπεδο στις απευθείας συνομιλίες για να ελέγχεται η συμβατότητα των προτάσεων με το υφιστάμενο Ευρωπαϊκό κεκτημένο (Ευρωπαϊκή λύση).
//6.Αποτροπή της έγκρισης του λεγόμενου κανονισμού για το απευθείας εμπόριο με πρόταξη της πρότασης για το λιμάνι της Αμμοχώστου,
// επανεγκατάσταση των νόμιμων κατοίκων στην πόλη
// και οικολογική ανοικοδόμηση (πράσινη Αμμόχωστος).
//Σε αντίθετη περίπτωση, άσκηση του δικαιώματος αρνησικυρίας σε ΟΛΑ τα κεφάλαια της ενταξιακής πορείας της Τουρκίας.
// Να μελετηθούν τα δικαστικά μέτρα μέσω του Δικαστηρίου Ευρωπαϊκών Κοινοτήτων.
//7.Αξιοποίηση των Ευρωπαϊκών μηχανισμών για την άσκηση πίεσης κατά της Τουρκίας.
//8.Αναβάθμιση της παρέμβασης της Κύπρου στη διαδικασία των ΕυρωΤουρκικών σχέσεων
//και πρόταξη στοιχείων της λύσης του Κυπριακού (π.χ.αποχώρηση στρατευμάτων, τερματισμός του εποικισμού και της πώλησης Ελληνοκυπριακών περιουσιών) ως προϋποθέσεις για τη συνέχιση της ενταξιακής πορείας της Τουρκίας.
//9.Προώθηση της πρότασης για απευθείας διαπραγμάτευση Κύπρου – Τουρκίας.
// Πρόσκληση σε διεθνείς οργανισμούς και προσωπικότητες να αναλάβουν ρόλο μεσολαβητή μεταξύ Κύπρου – Τουρκίας.
//10.Αξιοποίηση των νέων γεωστρατηγικών δεδομένων (ενέργεια, φυσικό αέριο) για τη συγκρότηση ισχυρών πολιτοκοστρατιωτικών συμμαχιών με χώρες της περιοχής, προς ανατροπή του αρνητικού ισοζυγίου δυνάμεων.
//11.Υποστήριξη των αγώνων των Τουρκοκυπρίων για απεγκλωβισμό από τον πολιτικό, οικονομικό, κοινωνικό και πολιτιστικό έλεγχο της Τουρκίας.
//Ελευθερία και ειρήνη δεν μπορεί να υπάρξουν χωρίς δημοκρατία και κοινωνική δικαιοσύνη, χωρίς σεβασμό στα ανθρώπινα δικαιώματα, τον πολιτισμό, το περιβάλλον.
// Στόχος μας είναι η οικοδόμηση μιας ελεύθερης πολυπολιτισμικής κοινωνίας με αξιοπρέπεια και σεβασμό στον Άνθρωπο και τα Δικαιώματά του!
2.ΕΞΩΤΕΡΙΚΗ ΠΟΛΙΤΙΚΗ
2.1 Γενική Τοποθέτηση
//Η Εξωτερική μας πολιτική θα πρέπει να προσαρμοστεί στα νέα δεδομένα των διεθνών εξελίξεων με την ανάπτυξη, ενίσχυση και συντήρηση νέων και ισχυρών συμμαχιών, βασισμένων πάνω στη σύγκλιση αμοιβαίων βραχυπρόθεσμων, μεσοπρόθεσμων αλλά κυρίως μακροπρόθεσμων συμφερόντων.
//Ως εκ τούτου θεωρούμε ότι καθίστανται άμεσης ανάγκης τα εξής στρατηγικά βήματα: 1.Η υποβολή αίτησης ένταξης της Κ.Δ. στο Συνεταιρισμό για την Ειρήνη.
//2.Επένδυση στην όσο το δυνατόν μεγαλύτερη και ουσιαστική συμμετοχή μας στα θεσμικά όργανα της Ευρωπαϊκής Επιτροπής και του Συμβουλίου της Ευρώπης φόρα και άλλα ευρωπαϊκά σώματα λήψης αποφάσεων, με αναβαθμισμένο τόσο τον αριθμό αλλά και τη ποιότητα της συμμετοχής μας, και εγκατάλειψη της πολιτικής της άδειας καρέκλας λόγω περικοποών προϋπολογισμού.
//3.Ανάπτυξη στενών, ειλικρινών και βασισμένων πάνω στα αμοιβαία συμφέροντα συμμαχιών εντός και εκτός των Ευρωπαϊκών συνόρων, σε όλους τους τομείς με ιδιαίτερη έμφαση στους πιο κάτω: Οικονομικό  Τεχνολογικό Στρατιωτικό Έρευνας και Ανάπτυξης Πολιτιστικό και Τουριστικό
//4.Ενίσχυση της εμπλοκής μας εντός των Διεθνών Οργανισμών στους οποίους συμμετέχουμε ώστε να καλλιεργηθούν στρατηγικές συμμαχίες για μελλοντική αξιοποίηση.
//5.Αξιοποίηση του φυσικού αερίου με τη δημιουργία συμμαχιών προς όφελος της χώρας μας
//και τη διασφάλιση της ειρήνης στην περιοχή.
//6.Προτείνουμε τη δημιουργία Μη Κυβερνητικού Φορέα, ο οποίος θα αναλάβει την ευθύνη προώθησης των καλώς νοουμένων συμφερόντων της Δημοκρατίας: εθνικά, πολιτικά, κοινωνικά, οικονομίας, πολιτιστικά, ακαδημαϊκά, επιστημονικά, προώθησης διμερών σχέσεων κοκ.
// Ο φορέας αυτός θα αποτελείται από εθελοντές που θα προσφέρουν τις γνώσεις και ικανότητές τους για να υποβοηθήσουν το έργο της Κυπριακής Δημοκρατίας  σε διεθνές επίπεδο και θα κτίζει γέφυρες επικοινωνίας με τα οργανωμένα σύνολα των απόδημων Κυπρίων και με ομάδες φιλίας της Κύπρου στο εξωτερικό.
// Επίσης στόχος θα είναι ο συντονισμός με τους αρμόδιους κρατικούς φορείς για την προώθηση της επίσημης διεθνούς πολιτικής της Κυπριακής Δημοκρατίας.
// Ο φορέας θα αναλάβει να εξασφαλίζει την όσο το δυνατό μεγαλύτερη και ουσιαστική συμμετοχή μας στα ευρωπαϊκά φόρα και άλλα διεθνή σώματα λήψης αποφάσεων, με αναβαθμισμένο τόσο τον αριθμό όσο και την ποιότητα της συμμετοχής μας, για άσκηση επίσημης και παρασκηνιακής πολιτικής πίεσης.
//7.Nα καταγγελθεί και ν’ απαιτηθεί η άμεση αποχώρηση από κάθε διεθνή σύμβαση,
//που μετατρέπει την Κύπρο σε ένα απάνθρωπο ευρωπαϊκό στρατόπεδο συγκέντρωσης μεταναστών και αιτητών ασύλου και προτεκτοράτο ξένων δυνάμεων.
//8.Τη διαγραφή του όρου υπηκοότητα από όλα τα επίσημα έγγραφα της πολιτείας, για όλους τους ιθαγενείς αυτόχθονες Έλληνες Κύπριους Πολίτες της Κυπριακής Δημοκρατίας
// και η επαναφορά του όρου ιθαγένεια και εθνικότητα.
//Δεν νοείται να γίνεται μετάφραση του όρου υπηκοότητα στα αγγλικά σε εθνικότητα όπως: ταυτότητα, πιστοποιητικό γεννήσεως, διαβατήριο.
2.2.Παγκόσμιο Οικολογικό Κίνημα
//Το μοντέλο ανάπτυξης που ακολουθείται έχει σαν βασικό στόχο τη μεγιστοποίηση των κερδών αδιαφορώντας για όλες τις αρνητικές επιπτώσεις πάνω στη φύση και τον άνθρωπο.
// Είναι αυτό το μοντέλο που για δεκαετίες εξαντλεί τους φυσικούς πόρους, επιβαρύνει επικίνδυνα τη φύση με τα απόβλητά του, γεννά εκατομμύρια ανέργους και καταδικάζει σημαντικό κομμάτι της ανθρωπότητας στη πείνα και τη δυστυχία.
//Θεωρούμε πως είναι καθήκον μας η σύνδεση με το Παγκόσμιο Οικολογικό Κίνημα καθώς και η ενημέρωση, η ευαισθητοποίηση και η ενεργοποίησηκινητοποίηση των Κυπρίων, στα πλαίσια μιας διεθνούς κινητοποίησης με βασικούς στόχους:
//1.το σεβασμό της αυτονομίας και της ανεξαρτησίας κάθε λαού και κινήματος
//2.υποστήριξης του παγκόσμιου κινήματος κατά του πολέμου
//3.τη συμμετοχή στις διεθνείς κινητοποιήσεις και την ανακοπή της πορείας που οδηγεί στην παγκόσμια οικονομική και περιβαλλοντική κρίση
//4.τη συμμετοχή και την εξάσκηση πίεσης για την παροχή κονδυλίων για την προστασία του περιβάλλοντος στις φτωχές χώρες
//5.τη συμμετοχή στα διεθνή οικονομικά “εμπάργκο” με αφορμή περιβαλλοντικούς, κοινωνικούς και ανθρωπιστικούς λόγους για οικολογικούς σκοπούς.
// Βασική προϋπόθεση η ευαισθητοποίηση της κοινής γνώμης
//6.τον αγώνα ενάντια στην Παγκοσμιοποίηση που δε σέβεται τους ανθρώπους, τις κοινωνίες και τη φύση.
2.3.Ευρωπαικό Πράσινο Κόμμα & Παγκόσμιο Κόμμα Πρασίνων
//Είμαστε ιδρυτικά μέλη του Ευρωπαϊκού Πρασίνου Κόμματος (European Green Party EGP), όταν διεξήχθη το Κογκρέσο της Ρώμης του 2004 που μετεξέλιξε την Ευρωπαϊκή Ομοσπονδία Πρασίνων Κόμματων, της οποίας είμασταν μέλη από το 1998.
//Το Ευρωπαϊκό Πράσινο Κόμμα αποτελείται από τα Πράσινα Κόμματα των κρατών της ευρωπαϊκής ηπείρου, όχι μόνο της Ευρωπαϊκής Ένωσης, και έχει την έδρα του στις Βρυξέλλες.
//Αποτελεί το ευρωπαϊκό κόμμα της Ομάδας των Πρασίνων στο Ευρωκοινοβούλιο και εκπροσωπεί την ευρωπαϊκή ήπειρο στους Παγκόσμιους Πράσινους (Global Greens).
// Η Νεολαία Οικολόγων αποτελεί μέλος των αντίστοιχων οργανώσεων νεολαίας των δύο οργανισμών, της Ομοσπονδίας Νέων Ευρωπαίων Πρασίνων (Federation of Young European Greens FYEG) και των Παγκόσμιων Νέων Πρασίνων (Global Young Greens GYG).
//Συμμετέχουμε διαχρονικά στις εκστρατείες ενημέρωσης και προεκλογικές εκστρατείες του Ευρωπαϊκού Πράσινου Κόμματος και δεσμευόμαστε από το Μανιφέστο ως συνυπογράφων κόμμα.
2.4 Διεθνής Εμπορική Συμφωνία TTIP
//Tον Φεβρουάριο του 2014 ξεκίνησε επίσημα μια νέα προσπάθεια δημιουργίας ζώνης ελευθέρου εμπορίου μεταξύ της ΕΕ και των ΗΠΑ.
// Προηγούμενες προσπάθειες συνομολόγησης συμφωνίας TTIP (Transatlantic Trade and Investment Partnership), απέτυχαν εξαιτίας συντονισμένων κοινωνικών αντιδράσεων ευρωπαϊκής εμβέλειας
// Με το TTIP επιχειρείται εκ νέου να κατοχυρωθεί και να διευρυνθεί θεσμικά η κυριαρχία των αγορών αντί των νόμων που ψηφίζουν τα κοινοβούλια των κρατών.
// Το 2013 η Ευρωπαϊκή Επιτροπή προσέγγισε τις μεγαλύτερες διεθνείς εταιρείες και ζήτησε τις προτάσεις τους σε σχέση με την πρόθεση έναρξης διαπραγματεύσεων προς αυτό το σκοπό.
// Από τότε έχουν γίνει εκατοντάδες συναντήσεις με λομπίστες, αντιπροσώπους των εταιριών αλλά ελάχιστες με εκπροσώπους Μη Κυβερνητικών Οργανώσεων.
// Επιπλέον, δεν υπάρχει πρόσβαση στα προσχέδια της συμφωνίας, καθώς οι διαπραγματεύσεις διεξάγονται σε καθεστώς πλήρους αδιαφάνειας.
//Αντίθετα, οι μεγάλες πολυεθνικές εταιρείες, και στις δύο πλευρές του Ατλαντικού, έχουν άμεση και «υπεύθυνη» πληροφόρηση.
//Δημιουργούνται μεγάλα ερωτήματα αφού η Ευρωπαϊκή Ένωση έχει επιδείξει ανορθόδοξη αδιαφάνεια όσον αφορά το συγκεκριμένο θέμα.
//Πιστεύουμε πως η αδιαφάνεια που διέπει τη συγκεκριμένη συνιστά κατάχρηση των εξουσιών της και καταπάτηση θεμελιακών δημοκρατικών αρχών λειτουργίας, που οδηγούν με σταθερά  βήματα στην πολιτική απονομιμοποίησή της.
// Ούτε το Ευρωπαϊκό Κοινοβούλιο δεν έχει καμία πρόσβαση στα έγγραφα που προέρχονται από τις ΗΠΑ.
//Δυστυχώς έχουν ήδη υπογραφεί πολλές διμερείς συμφωνίες μεταξύ κρατών (InvestorState Dispute Settlements ή ISDS) που δίνουν το δικαίωμα σε εταιρίες να υποβάλουν μήνυση εναντίον κρατών για εφαρμογή πολιτικών που αντίκεινται στα συμφέροντα τους.
//Οι αγωγές αυτές κατατίθενται στον Παγκόσμιο Οργανισμό Εμπορίου μέσω διαμεσολάβησης, όχι σε κάποιο διεθνές δικαστήριο.
//Υπό τις συμφωνίες ελεύθερου εμπορίου που υπογράφουν οι ΗΠΑ, αυτό το καθεστώς αίρεται.
//Μια εταιρεία μπορεί να σύρει στα δικαστήρια ένα κράτος απαιτώντας αποζημίωση όταν αυτό έχει λάβει μέτρα υπέρ των συμφερόντων των πολιτών του, τα οποία συνεπάγονται μείωση των κερδών της εταιρείας.
//Για παράδειγμα, όταν η κυβέρνηση της Αιγύπτου αποφάσισε να αυξήσει τον κατώτατο μισθό, η Veolia (γαλλική ιδιωτική εταιρεία ύδρευσης) υπέβαλε μήνυση διότι έτσι μειώνονταν τα κέρδη της.
// Το τριμελές «ανεξάρτητο δικαστήριο» συνεδριάζει κεκλεισμένων των θυρών.
// Οι δικαστές του προέρχονται αποκλειστικά από τις τάξεις των εταιρικών δικηγόρων∙ θα υπάρχει μια σταθερή λίστα εταιρικών δικηγόρων, από την οποία κάθε κράτος υποχρεούται να διαλέξει αυτόν που θα το εκπροσωπήσει.
//Ζωτικής σημασίας για τις ΗΠΑ είναι το γεγονός ότι προκειμένου να εξάγουν φυσικό αέριο και πετρέλαιο και χρειάζονται διεθνείς εμπορικές συμφωνίες αυτής της μορφής.
// Μετά την υπογραφή του θα ανοίξει ο δρόμος για σχετικές εξαγωγές στην Ε.Ε., κάτι που αλλάζει τις ισορροπίες που διαμορφώνει η ενεργειακή εξάρτηση της Ε.Ε. από τη Ρωσία.
// Παρά τις προσπάθειες των διαπραγματευτών και από τις δύο πλευρές του Ατλαντικού να ολοκληρωθεί η διαδικασία με τη μικρότερη δυνατή δημοσιότητα, το θέμα του TTIP έχει αρχίσει να λαμβάνει διαστάσεις και οι αντιδράσεις εκδηλώνονται σε διαφορετικά επίπεδα.
// Οι επίσημες φωνές που αμφισβητούν σημεία της συνθήκης διαρκώς αυξάνονται, ενώ ακαδημαϊκές μελέτες αμφισβητούν ευθέως τα υποτιθέμενα οικονομικά οφέλη και σημειώνουν ότι σε καμία χώρα όπου υπογράφηκαν τέτοιου είδους συμφωνίες δεν ακολούθησε αύξηση των επενδύσεων.
//Το κίνημα που διαρκώς ενισχύεται στις χώρες της Ε.Ε.αι στις πολιτείες των ΗΠΑ είναι ιδιαίτερα δυναμικό και, όπως καταθέτουν όσοι και όσες δραστηριοποιούνται σ’ αυτό, χαρακτηρίζεται από πολυσυλλεκτικότητα σε βαθμό που είχαμε πολλά χρόνια να δούμε.
//Αρκεί να σκεφτούμε ότι πέρα από όσα αφορούν τον γεωπολιτικό σχεδιασμό ή τον θεσμικό πυρήνα της Ε.Ε., το TTIP αγγίζει την πολιτική ατζέντα στο σύνολό της.Η τροφή, οι δημόσιες υπηρεσίες, οι πατέντες που επεκτείνονται ασύδοτα από τους σπόρους και τα φάρμακα μέχρι τη συλλογική γνώση και κουλτούρα, η παρακολούθηση και η εμπορευματοποίηση των προσωπικών μας δεδομένων, το τέλος των εργασιακών δικαιωμάτων κατά τα αμερικάνικα πρότυπα, όπου ακόμα και η δημιουργία σωματείου μπορεί να διωχθεί ποινικά, συνιστούν εύφλεκτη ύλη.
// Συμπαρατασσόμαστε με το πανευρωπαϊκό κίνημα ενάντια στο TTIP και ενώνουμε τις φωνές μας με όλα τα πράσινα κόμματα ανά το παγκόσμιο που παλεύουν εναντίον των διακρατικών συμφωνιών ελευθέρου εμπορίου.
// Στηρίξαμε την πρωτοβουλία πολιτών που μέχρι στιγμής έχει συγκεντρώσει 3,3 εκατομμύρια υπογραφές από όλη την Ευρωπαϊκή Ένωση, απαιτώντας την άρση των διαπραγματεύσεων για την συγκεκριμένη συμφωνία ελευθέρου εμπορίου,
// και πιστεύουμε πως η Κυπριακή Δημοκρατία πρέπει να αντισταθεί στην συνέχιση των  διαπραγματεύσεων αυτών που θα πλήξουν άμεσα τα συμφέροντα των μικρομεσαίων επιχειρήσεων του τόπου μας.
2.5 Παγκόσμια Κινητοποίηση κατά Κλιματικών Αλλαγών Στόχοι COP21
//Στις 13 Δεκεμβρίου 2015 επιτεύχθηκε μια πάρα πολύ σημαντική Διεθνής Συμφωνία για την καταπολέμηση των Κλιματικών Αλλαγών.
// Η ανθρωπότητα αποφάσισε να καταβάλλει κάθε προσπάθεια για τον περιορισμό της ανόδου της παγκόσμιας θερμοκρασίας κάτω από τον 1,5 βαθμό Κελσίου ως το τέλος του αιώνα.
// Η απόφαση αυτή σημαίνει λοιπόν ότι τα κράτη είναι διατεθειμένα να αναλάβουν πολύ δραστικότερα μέτρα μείωσης των εκπομπών αερίων του θερμοκηπίου από αυτά για τα οποία έχουν δεσμευτεί ως τώρα.
// Το σημείο καμπής στις διαπραγματεύσεις ήταν η κίνηση των 4 (ΗΠΑ, Κίνα, ΕΕ και Καναδάς) να στηρίξουν το αίτημα των λιγότερο ανεπτυγμένων χωρών και της κοινωνίας των πολιτών για τον στόχο των 1,5 βαθμού Κελσίου, πράγμα που φαίνεται να «ξεκλείδωσε» και άλλα σημεία της συμφωνίας, λειτουργώντας στην ουσία ως καταλύτης για τη συμφωνία συνολικά.
//   Τα κράτη, συνειδητοποιώντας το γεγονός ότι σήμερα, και παρά τα INDC’s (Intended Nationally Determined Contributions (INDCs), δηλαδή τις εθελοντικές υποσχέσεις 146 κρατών που κατατέθηκαν τον Οκτώβριο του 2015 στην Σύνοδο (United Nations Framework Convention on Climate Change (UNFCCC), θα συνέχιζε ο πλανήτης να βρίσκεται σε τροχιά ανόδου της παγκόσμιας θερμοκρασίας κατά (τουλάχιστον) 2,7 βαθμούς Κελσίου, συμφώνησαν σε μια περιοδική διαδικασία ελέγχου και αναθεώρησης των στόχων.
// Έτσι το 2018, θα γίνει ο πρώτος παγκόσμιος διάλογος που θα καταγράψει πού ακριβώς θα βρισκόμαστε παγκοσμίως στις κοινές μας προσπάθειες για μείωση των εκπομπών μας.
//Θα ακολουθήσει το 2020 αναθεώρηση των INDCs με βάση αυτή την καταγραφή, μια διαδικασία που θα  επαναλαμβάνεται κάθε 5 χρόνια.
// Ίσως το μεγαλύτερο εμπόδιο στις διαπραγματεύσεις ήταν το ζήτημα της διαφάνειας στους περιοδικούς ελέγχους των επιδόσεων των κρατών.
// Οι μεγάλες αναπτυσσόμενες χώρες έβλεπαν ένα τέτοιο ενδεχόμενο ως απώλεια εθνικής κυριαρχίας, με αποτέλεσμα να προβάλλουν σθεναρή αντίσταση στην προσπάθεια της ΕΕ και των ΗΠΑ κυρίως, για τη θέσπιση ενός κοινού, ενιαίου συστήματος ελέγχων και καταγραφής των εκπομπών κάθε κράτους
// Η γλώσσα του τελικού κειμένου σίγουρα είναι πιο αδύνατο, αφού όλες οι επιλογές για συνέπειες μη συμμόρφωσης απομακρύνθηκαν, αλλά το πιο σημαντικό είναι ότι ο τελικός στόχος επετεύχθη
// Το μεγαλύτερο κέρδος όμως της διαπραγμάτευσης είναι η δέσμευση των ανεπτυγμένων χωρών ότι θα πληρώνουν τουλάχιστον $100 δις τον χρόνο σε λιγότερο ανεπτυγμένες χώρες, για να ληφθούν μέτρα μετριασμού και προσαρμογής στην κλιματική αλλαγή
// Η Κίνα και Ινδία έπαιξαν  το χαρτί της «διαφοροποίησης» των ευθυνών για την κλιματική αλλαγή και μόνο εθελοντικά θα συμμετέχουν στη χρηματοδότηση.
//Η συμφωνία περιλαμβάνει έναν παγκόσμιο στόχο προσαρμογής στην κλιματική αλλαγή που είναι συνδεδεμένος με τον στόχο συγκράτησης της παγκόσμιας θερμοκρασίας κάτω από τους 1,5oC.
//Υπογραμμίζεται όμως η σημασία του μετριασμού για τη μείωση των αναγκών σε μέτρα προσαρμογής στην κλιματική αλλαγή.
// Το αντίστοιχο άρθρο ενθαρρύνει ιδιαίτερα τη συνεργασία μεταξύ κρατών και επιβάλλει στα κράτη να εμπλακούν σε μια διαδικασία σχεδιασμού για την προσαρμογή στην κλιματική αλλαγή.
// Τα εθνικά αυτά σχέδια θα πρέπει να ανανεώνονται και να επικοινωνούνται περιοδικά από τα κράτη ως τμήμα των εθνικών συνεισφορών τους (INDCs) αλλά και των πενταετών ελέγχων προόδου εφαρμογής της συμφωνίας σε παγκόσμιο επίπεδo.
//   To ζήτημα της αντιμετώπισης των αντιστρεπτών και αναντίστρεπτων επιπτώσεων της κλιματικής αλλαγής στις πιο ευάλωτες χώρες του πλανήτη (μικρά νησιωτικά (AOSIS) και λιγότερο ανεπτυγμένα κράτη (LDC)) απέκτησε για πρώτη φορά ξεχωριστό άρθρο στη συμφωνία της 21ης Παγκόσμιας Συνδιάσκεψης για το Κλίμα.
// Η αναγνώριση αυτή έχει ξεχωριστή πολιτική σημασία για τις χώρες εκείνες που επηρεάζονται περισσότερο από την κλιματική αλλαγή έχοντας συνεισφέρει απειροελάχιστα στη δημιουργία του προβλήματος
// Το τίμημα ήταν η διαβεβαίωση (μέσα στο κείμενο της απόφασης και όχι της συμφωνίας τελικά) ότι αυτή η αναγνώριση δεν θα συνοδευτεί από μηνύσεις στα διεθνή δικαστήρια από τις ευάλωτες χώρες προς τις ανεπτυγμένες, οι οποίες είναι και οι βασικά υπεύθυνες για τη συσσώρευση αερίων του θερμοκηπίου στην ατμόσφαιρα ως τώρα.
//  Ιδιαίτερη ανησυχία προκαλεί το γεγονός ότι στη συμφωνία δεν υπάρχει καμία ξεκάθαρη αναφορά για προτεραιότητα στη χρηματοδότηση από το Πράσινο Κλιματικό Ταμείο προς τις χώρες αυτές.
//  Το Κίνημα ΟικολόγωνΣυνεργασία Πολιτών έχει χαιρετίσει την υπογραφή αυτής της πολύ σημαντικής διακρατικής συμφωνίας και καλεί την Κυπριακή Δημοκρατία να είναι από τα πρώτα κράτη που θα υπογράψουν αυτή τη συμφωνία.
// H συμφωνία του Παρισιού θα είναι ανοιχτή για υπογραφή στη Νέα Υόρκη από τις 22 Απριλίου 2016, ημέρα της Γης, ως τις 21η Απριλίου 2017 και, όπως και το Πρωτόκολλο του Κιότο, θα τεθεί σε ισχύ 31 μέρες μετά την επικύρωσή της από τουλάχιστον 55 κράτη που θα αντιπροσωπεύουν το 55% των παγκοσμίων εκπομπών αερίων θερμοκηπίου.
// Άρα είναι εξίσου σημαντικό να προωθήσει το Υπουργείο Εξωτερικών το συγκεκριμένο νομοσχέδιο για έγκριση από την Βουλή των Αντιπροσώπων το συντομότερο.
// Ως Κίνημα  Συνεργασία Πολιτών δεν τρέφουμε αυταπάτες. Γνωρίζουμε πως θα χρειαστεί τεράστια προσπάθεια και κινητοποίηση από όλους μας για να εφαρμοστεί πρώτα, και στη συνέχεια να ενισχυθεί η συμφωνία του Παρισιού σε κάθε χώρα, σε κάθε πόλη, σε κάθε γειτονιά, σε κάθε σπίτι, επιχείρηση ή χώρο εργασίας.
// Οι κινητοποιήσεις των πολιτών σε όλο τον κόσμο πριν την έναρξη της COP έδωσαν σε όλους μας ελπίδα.
//Χρειάζονται όμως πολύ περισσότερα από πολύ περισσότερους, ιδιαίτερα στη χώρα μας με μια κυβέρνηση που δείχνει να μην αντιλαμβάνεται ούτε την ιστορική συγκυρία, πολλώ δε μάλλον την ευκαιρία που προσφέρει αυτή, για την ανάκαμψη τόσο της οικονομίας μας όσο και του περιβάλλοντος.
//Έχουμε ήδη εμπειρίες από τις δύο αποτυχημένες διασκέψεις για το κλίμα.
//Το Πρωτόκολλο του Κιότο υπογράφηκε τον Δεκέμβριο του 1997 αλλά μπήκε σε εφαρμογή μόλις τον Φεβρουάριο του 2005 και οι διαπραγματεύσεις που γίνονταν για να δημιουργηθεί η διάδοχος κατάσταση μετά τη λήξη των περιθωρίων του Πρωτοκόλλου του Κιότου κατέληξαν στην Συνθήκη της Κοπεγχάγης για το Κλίμα, που έληξε τόσο άδοξα τον Δεκέμβριο του 2009.
//Η διάσκεψη του Παρισιού κατάφερε τουλάχιστον να ενώσει όλες τις χώρες
//και κυρίως συμφωνήθηκε ότι οι δεσμεύσεις τους θα αναθεωρούνται ανά πενταετία, ενώ η πρόοδος των Εθνικών δεσμεύσεων θα παρακολουθείται τακτικά με την χρήση κοινών επιστημονικών εργαλείων, παρά την απογοήτευσης της απουσίας συγκεκριμένων στόχων όσον αφορά την χρήση ορυκτών καυσίμων και η μη συμπερίληψη νομικών δεσμεύσεων για τον Βορρά.
2.6 Στόχοι της Χιλιετίας και Στόχοι Αειφόρου Ανάπτυξης
//Οι Στόχοι της Χιλιετίας (Millenium Developement GoalsMDGs), είναι οι διεθνείς αναπτυξιακοί στόχοι που εγκρίθηκαν στο Συνέδριο των Ηνωμένων Εθνών για τη Χιλιετία το Σεπτέβριο του 2000.
// Και τα 189 κράτημέλη των Ηνωμένων Εθνών (σήμερα είναι 193), δεσμεύτηκαν για την εθνική τους συμβολή σε αυτούς τους παγκόσμιους στόχους, με χρονικό περιθώριο το 2015.
// Λόγω των διαφορετικών αναγκών κάθε χώρας οι στόχοι δεν ήταν ίσοι, οπότε το 2012 ο Γενικός Γραμματέας των Ηνωμένων Εθνών, Μπαν ΚιΜουν, εισηγείται κάτι νέο.
//Εισαγάγει την ατζένα των Στόχων Αειφόρου Ανάπτυξης, με στόχο το 2030 ως συνέχεια μετά το πέρας των στόχων της Χιλιετίας.
// Την περίοδο αυτή οι χώρες καλούνται να εργαστούν σε δεκαεπτά σημεία, τα οποία έχουν ως εξής:
//1.Εξάλειψη της ακραίας φτώχειας, σε οποιαδήποτε μορφή οπουδήποτε
//2.Εξάλειψη της φτώχειας, εξασφάλιση ασφάλειας τροφίμων και προώθηση της βιώσιμης γεωργίας
//3.Βελτίωση της υγείας και του επιπέδου βιωσιμότητας, για όλες τις ηλικίες
//4.Επίτευξη διεθνούς ισότητας στην εκπαίδευση και προώθηση των προγραμμάτων “Δια βίου μάθησης”
//5.Προώθηση της ισότητας των φύλων
// και τη χειραφέτηση των γυναικών
//6.Ελεύθερη πρόσβαση σε καθαρό πόσιμο νερό και υγιεινή σε όλα και για όλους
//7.Εξασφάλιση πρόσβασης σε καθαρή ενέργεια
//8.Προώθηση της οικονομικής ανάπτυξης
//9.Χτίσιμο καινοτόμων επιχειρηματικών δομών
//10.Μείωση της ανισότητας μεταξύ άλλων χωρών
//11.Δημιουργία αειφόρων πόλεων, χωρίς θέματα ενσωμάτωσης
//12.Διασφάλιση αειφόρου ανάπτυξης.
//13.Μείωση του φαινομένου των Κλιματικών Αλλαγών
//14.Διατήρηση της αειφορίας των Ωκεαvών και των θαλασσών
//15. Προστάσία του φυσικού περιβάλλοντος από τα διάφορα πλάνα ανά το παγκόσμιο
//16.Προώθηση της ειρηνικής συνείπαρξης όλων των πολιτών του κόσμου
//17.Ενδυνάμωση των νέων μέσω υλοποιήσιμες καταστάσεις
//Υιοθετούμε πλήρως αυτές τις προτάσεις και πιστεύουμε πως πρέπει άμεσα να συμπεριληφθούν σε Στρατηγικό Πλαίσιο που να εκπονηθεί μέσα από διαδικασία ΔΗμοκρατικού Διαλόγου με τη συμμετοχή της κοινωνίας των πολιτών και των αρμόδιων κυβερνητικών τμημάτων και ανεξάρτητων οργανισμών της Κυπριακής ΔΗμοκρατίας
// Όταν εκπονηθεί θα πρέπει να οριστεί συγκεκριμένος φορέας υλοποίησης τους όπως π.χ.ο θεσμός του Επιτρόπου Περιβάλλοντος για να υπάρχει συντονισμένη αρχή προώθησης υλοποίησης.
3.ΑΜΥΝΑ
//Η άμυνα κάθε χώρας αποτελεί το άλφα και το ωμέγα για την ύπαρξη και επιβίωσή της.
//Αποτελεί τον ακρογωνιαίον λίθον οικοδόμησης εμπιστοσύνης και ασφάλειας των Πολιτών της για ευημερία, πρόοδο, κοινωνική και οικονομική ανάπτυξη
// Η Κυπριακή Δημοκρατία έχει κάθε λόγον ενίσχυσης και ανάπτυξης της αμυντικής θωράκισής της,
// λαμβάνοντας υπόψιν το πρόβλημα της κατοχής εδώ και πέραν των σαράντα χρόνων από τον τούρκο εισβολέα.
// Όχι μόνο έχουμε σαράντα χιλιάδες κατοχικά στρατεύματα απέναντι μας, αλλά έχουμεν και μια Τουρκία απέναντι μας η οποία ανά πάσα στιγμή μπορεί να μεταφέρει όσο στρατό θέλει για την κατάληψη ολόκληρης της πατρίδος μας.
//Οσότου υπάρχει η κατοχή και ο κίνδυνος για την πατρίδα, επιβάλλεται να υπάρχει συνεχής ενίσχυση της αμυντικής θωράκισης για να αποτελεί ασπίδα προστασίας και ασφάλειας για όλους τους Πολίτες αφενός μεν,
// και αφετέρου να λειτουργεί αποτρεπτικά στον οποιοδήποτε ξένο επιβουλεύεται τα ιερά και τα όσια του Κυπριακού Λαού.
//Αυτό θα γίνει μόνο με την αναδιοργάνωση εκ βάθρων της Εθνικής Φρουράς.
//Ως εκ τούτου και παρακολουθώντας με αγωνία την σταδιακή υποβάθμιση μέχρι και εξαθλίωση της Άμυνας της Κύπρου με συνεπακόλουθο τη συντήρηση της νοοτροπίας των ηττημένων μυαλών, εξυπακούονται χωρίς περιττές συζητήσεις τα ακόλουθα:
//1.Ίδρυση και λειτουργία Εθνικού Συμβουλίου Αμύνης μακριά από οποιεσδήποτε κομματικές ή πολιτικές σκοπιμότητες.
//2.Το Εθνικό Συμβούλιο Αμύνης, να στελεχώνεται αποκλειστικά από ειδικούς εμπειρογνώμονες που θα έχουν τις γνώσεις αλλά και την εμπειρία για να εκπονήσουν, αλλά και να σχεδιάσουν μακροχρόνιο πρόγραμμα αμυντικής θωράκισης
//3.Ανεξαρτήτως του κόμματος ή των κομμάτων που θα βρίσκονται στην εξουσία, θα είναι όλοι υποχρεωμένοι να ακολουθούν για σκοπούς αμυντικής θωράκισης το πρόγραμμα που θα σχεδιαστεί και θα εκπονηθεί από το Εθνικό Συμβούλιο Αμύνης.
//4.Να επιμείνουμε στη πλήρη αποστρατικοποίηση της Κύπρου από όλα τα ξένα στρατεύματα
//5.Να δημιουργηθεί Ταμείο Άμυνας που θα ανήκει διοικητικά και ως εκ τούτου θα το διαχειρίζεται απευθείας το Εθνικό Συμβούλιο Αμύνης σε συνεργασία με το Υπουργείο Άμυνας και τον επικεφαλής της αντίστοιχης Δεξαμενής Σκέψης, υπό την άμεση εποπτεία του Προέδρου της Δημοκρατίας.
//Το Ταμείο Άμυνας θα συμπεριλαμβάνεται στο γενικό  προϋπολογισμό του Κράτους αλλά θα αποτελεί αυτόνομο Ταμείο ενίσχυσης της Άμυνας, με τα έσοδα του να κατατίθενται σε ξεχωριστό λογαριασμό και όχι στο πάγιο ταμείο του κράτους.
//6.Άμεση έναρξη επαφών με πιθανούς ενδιαφερόμενους συμμάχους μέσα στα πλαίσια των κοινών μας Αμυντικών συμφερόντων (Ελλάδα, Ισραήλ, Ρωσία, Γαλλία, Συνεταιρισμός για την Ειρήνη).
//7.Άμεση αναβάθμιση του Δόγματος του Ενιαίου Αμυντικού Χώρου με τη συμπερίληψη και των νέων συμμάχων.
//8.Σταδιακή πλήρης επαγγελματικοποίηση της Εθνικής Φρουράς μέσα από τη συγκρότηση επαγγελματικής ευέλικτης στρατιωτικής δύναμης.
//9.Εάν οι συνθήκες το επιτρέπουν, θα υπάρξει ταυτόχρονη σταδιακή μείωση της υποχρεωτικής θητείας, μέσα στα πλαίσια ορθής και παραγωγικής επαναδιοργάνωσης της Αμυντικής μας Θωράκισης σε έμψυχο αλλά και άψυχο υλικό.
//10.Να προωθηθεί η υποχρεωτική στράτευση των γυναικών ώστε να συμπληρώνουν θέσεις διοικητικής μέριμνας, Πολιτικής Άμυνας, Ερυθρού Σταυρού όπου και όταν κριθεί αναγκαίο.
//Με τον εκσυγχρονισμό της Ε.Φ.
//και την στράτευση και των γυναικών θα γίνει εφικτή και η μείωση της στρατιωτικής θητείας των ανδρών .
//11.Να χτυπηθεί στην ρίζα του το σοβαρό θέμα της φυγοστρατίας που παρατηρείται τα τελευταία χρόνια.
//12.Να εκπονηθούν πρόγραμμα σε συνεργασία με το Υπουργείο Παιδείας για την εισαγωγή μαθήματος σε όλες τις βαθμίδες της εκπαίδευσης, για την αγάπη προς την πατρίδα και την σημασία της προστασίας της από οποιουσδήποτε επιβουλεύονται την κατάλυσή της.
// Να καλλιεργηθεί και να εμπεδωθεί το αίσθημα της φιλοπατρίας δια μέσου του εκπαιδευτικού συστήματος προς τους νέους.
//13.Αποτελεσματική εφαρμογή κοινωνικής θητείας ως απάντηση στην ανάγκη κατοχύρωση του δικαιώματος των αντιρρησιών συνειδήσεως.
//14.Ενίσχυση των υπηρεσιών ψυχολογικής στήριξης των στρατιωτών και προώθηση θεσμών αυτόοργάνωσης και έκφρασης των στρατιωτικών και των αστυνομικών.
//Η υπόθεση της άμυνας όμως δεν εξαντλείται ούτε περιορίζεται στους στρατιωτικούς εξοπλισμούς.
//Στις περισσότερες περιπτώσεις διαπράττεται το λάθος να θεωρείται σαν δείκτης της αμυντικής ικανότητας, το ύψος των δαπανών για στρατιωτικούς εξοπλισμούς.
// Η Κύπρος μπορεί να αξιοποιήσει περισσότερο αποτελεσματικά τα ψηλά ποσοστά μορφωμένων πολιτών στη διαμόρφωση μιας αξιόπιστης, έξυπνης και τεχνολογικά εξελιγμένης άμυνας.
//Από την άλλη, η αύξηση της αμυντικής ικανότητας έχει άμεση σχέση με την εμπλοκή όλων των πολιτών σε κατάλληλα προγράμματα, που μαζί με την απόκτηση ικανοτήτων, εμπειριών και οργάνωσης συμβάλλουν και στη σφυρηλάτηση πνεύματος αγωνιστικότητας και συλλογικότητας.
//Στο τομέα αυτό αναμένεται να συμβάλει και η αξιοποίηση του γυναικείου πληθυσμού μέσα από προγράμματα στράτευσης που να σέβονται την ιδιαιτερότητα του κοινωνικού ρόλου των γυναικών.
4.ΚΟΙΝΩΝΙΚΟΙ ΘΕΣΜΟΙ ΔΗΜΟΚΡΑΤΙΑ ΙΣΟΤΗΤΑ
//Για να διατηρηθεί η ζωή στον πλανήτη μας πρέπει να αρχίσει η εξυγίανση από την ίδια την ανθρώπινη κοινωνία.
// Θέλουμε να ελπίζουμε ότι μπορούμε να κτίσουμε μια νέα κοινωνία ανθρώπων που δεν θα την εκφράζει η επιθετικότητα και η αντιπαλότητα.
// Αυτό μπορεί να επιτευχθεί μέσα από την εγκαθίδρυση δημοκρατικών θεσμών που θα κατοχυρώνουν την πλήρη εφαρμογή των ανθρωπίνων δικαιωμάτων.
// Η ελευθερία του ατόμου να γίνεται σεβαστή.
// Το δικαίωμα έκφρασης μεμονωμένων ανθρώπων ή ομάδων να είναι πλήρως κατοχυρωμένο.
//Η ισότητα των πολιτών – ανεξάρτητα από φύλο, θρησκεία, εθνότητα, γλώσσα, σεξουαλική κατεύθυνση, κοινωνικό ή εισοδηματικό επίπεδο, κουλτούρα, πνευματικές ή σωματικές αναπηρίες – πρέπει να εκφράζεται μέσα από την παροχή ευκαιριών και δικαιωμάτων σε όλους.
//  Για να γίνουν τα πιο πάνω πραγματικότητα θα αγωνιστούμε για: 1.την καθολική και όχι την επιλεκτική εφαρμογή των νόμων, η οποία δημιουργεί ανισότητα ανάμεσα στους νομοταγείς πολίτες.
//2.την προστασία της προσωπική ζωής των πολιτών,
// απόρριψη του ηλεκτρονικού φακελώματος και της επέμβασης στα προσωπικά δεδομένα των πολιτών.
//Εξασφάλιση του απορρήτου των τηλεφωνικών συνδιαλέξεων.
//3.την κατάργηση της βίας και της κατάχρησης εξουσίας από την αστυνομία,
// τον περιορισμό της δράσης των ιδιωτικών ομάδων ασφαλείας (securities) μέσα από τη θέσπιση ενός επαρκούς νομοθετικού πλαισίου
//4.τη θεσμική κατοχύρωση των δημοψηφισμάτων κατά τρόπο που να προάγεται η άμεση δημοκρατία.
//Κατ’ αναλογία μεταφορά της Ευρωπαϊκής «πρωτοβουλίας πολιτών» (citizen initiative) στο Κυπριακό δίκαιο, ούτως ώστε ένας αριθμός υπογραφών πολιτών να υποχρεώνει την κυβέρνηση και τη Βουλή των Αντιπροσώπων να προωθούν νομοθεσία
//5.Κατάργηση κάθε είδους διάκρισης εναντίον εθνικών ή θρησκευτικών μειονοτήτων, ατόμων με ειδικές ανάγκες ή χαρακτηριστικά και ασθενών (π.χ. AIDS)
//6.Διαμόρφωση κοινωνικών θεσμών αλλά και τεχνικής υποδομής για τα άτομα με ειδικές ανάγκες.
//Εφαρμογή και παραπέρα εκσυγχρονισμός της νομοθεσίας για τις διευκολύνσεις εμποδιζομένων ατόμων, την ένταξη των ατόμων αυτών στην κοινωνία και την αποφυγή της ιδρυματοποίησης και του κοινωνικού αποκλεισμού τους.
//7.Ριζική καταστολή του ρουσφετιού, της διαφθοράς και της διαπλοκής που υποσκάπτουν την εξέλιξη της κοινωνίας
//και επιτυχημένη νομοθετική απαγόρευση της άσκησης ρουσφετιού από άτομα, οργανώσεις ή πολιτικά κόμματα και ανάλογη επιβολή ποινής.
//8.Άμεση λήψη μέτρων καταπολέμησης της γραφειοκρατίας, συμπεριλαμβανομένου της εφαρμογής των νέων τεχνολογιών και την κατάλληλη δια βίου εκπαίδευση των δημοσίων υπαλλήλων.
//9.Εκπόνηση και εφαρμογή καθολικής μεταρρύθμισης της Δημόσιας Διοίκησης.
//Ανακατανομή του αριθμού των δημοσίων υπαλλήλων με βάση τις ανάγκες που διαμορφώνονται στις νέες συνθήκες.
//Κατοχύρωση των πολιτικών δικαιωμάτων των δημοσίων υπαλλήλων.
//10.Ενίσχυση των υπηρεσιών του Επιτρόπου Περιβάλλοντος, του Επιτρόπου Διοικήσεως, του Επιτρόπου Ανθρωπίνων Δικαιωμάτων και του Επιτρόπου Προστασίας Δεδομένων Προσωπικού Χαρακτήρα.
//Επέκταση των αρμοδιοτήτων και ενίσχυση της Ελεγκτικής Υπηρεσίας και του Εφόρου Εσωτερικού Ελέγχου.
//11.Δημιουργία του θεσμού του Επίτροπου Καταναλωτή.
//12.Κατάργηση των υπερπρονομίων των πολιτικών (π.χ. αστυνομικές φρουρές).
// Κατάργηση των διαδοχικών θητειών σε κάθε δημόσιο αξίωμα (καθορισμός μέγιστου αριθμού θητειών).
//Εφαρμογή θεσμικού πλαισίου πόθεν έσχες και ασυμβίβαστου.
//13.Προώθηση νομοθεσίας σχετικά με το λειτουργικό πλαίσιο των δημοσκοπήσεων (αξιοπιστία, φερεγγυότητα, χρονική απόσταση από τις εκλογές).
//14.Προώθηση κανονισμών που να επιβάλλουν στα ΜΜΕ την ισότιμη προβολή και μεταχείριση όλων των πολιτικών χώρων, ομάδων και πολιτών
//και να προστατεύουν τους δημοσιογράφους που εργάζονται σύμφωνα με τις αρχές της δημοσιογραφικής δεοντολογίας.
//Εκσυγχρονισμός της Δημόσιας Ραδιοτηλεόρασης.
//15.Εφαρμογή αποτελεσματικής νομοθεσίας για τη λειτουργία των πολιτικών κομμάτων και την οικονομική ενίσχυση όλων των πολιτικών οργανισμών.
// Προώθηση νομοθεσίας που να καθιστά παράνομη την αποδοχή εισφορών από ξένους οικονομικούς οργανισμούς προς τα κυπριακά κόμματα και που να υποχρεώνει τα κόμματα να δηλώνουν από πού προέρχονται οι οικονομικοί τους πόροι και πως ξοδεύονται.
//Προώθηση της οριζόντιας ψηφοφορίας
// και κατοχύρωση της απλής αναλογικής.
//16.Καθιέρωση νέου εκλογικού νόμου ΟΡΙΖΟΝΤΙΑΣ ΨΗΦΟΦΟΡΙΑΣ.
// Είμαστε πεπεισμένοι ότι η καθιέρωση του νέου εκλογικού νόμου θα αποτελέσει την απαρχή ποιοτικής αναβάθμισης της εκπροσώπησης των συμφερόντων του λαού στη Βουλή και πάταξη της διαφθοράς και ασυδοσίας στα πλείστα πολιτικά κόμματα.
//17.Αποκομματικοποίηση του δημόσιου βίου με τη νομοθετική εφαρμογή κριτηρίων συμμετοχής στα συμβούλια ημικρατικών οργανισμών.
//Αποκομματικοποίηση της Επιτροπής Δημόσιας Υπηρεσίας και της Επιτροπής Εκπαιδευτικής Υπηρεσίας.
//18.Νομοθετική κατοχύρωση του δικαιώματος για ενημέρωση και πρόσβαση σε πληροφορίες δημοσίων υπηρεσιών.
//19.Ενίσχυση της Κοινωνίας των Πολιτών.
//Βασικό εργαλείο για την επίτευξη των στόχων αυτών αποτελεί η άμεση εμπλοκή των πολιτών.
//Η καθιέρωση θεσμών άμεσης δημοκρατίας.
//Θεσμοθέτηση των διαδικασιών δημόσιας διαβούλευσης και η λειτουργία της "κοινωνίας των πολιτών" (και όχι των πολιτικών) αποτελεί τη μοναδική ασφαλιστική δικλείδα ελευθερίας και δημοκρατίας.
5.ΓΥΝΑΙΚΕΣ  ΙΣΟΤΗΤΑ
//Η συμμετοχή των Κυπρίων γυναικών στα κέντρα λήψης αποφάσεων, στην πολιτική και δημόσια ζωή, παραμένει εξαιρετικά χαμηλή όχι μόνο σε σύγκριση με άλλες ευρωπαϊκές χώρες αλλά και σε σύγκριση με φτωχές χώρες του τρίτου κόσμου.
// Ο πολύ μικρός αριθμός γυναικών στη Βουλή, στο Υπουργικό Συμβούλιο και στην τοπική αυτοδιοίκηση αποτελεί ουσιαστικό έλλειμμα δημοκρατίας, αφού ο μισός πληθυσμός υποεκπροσωπείται.
//Πολύ λίγες γυναίκες να βρίσκονται σε διευθυντικές θέσεις τόσο στον ιδιωτικό και στο δημόσιο τομέα.
//Ταυτόχρονα, η απουσία των  γυναικών περιορίζει την ποιότητα της πολιτικής ζωής και της στερεί μια πιο ολιστική και ανθρωποκεντρική προσέγγιση.
//Το χάσμα αμοιβών μεταξύ ανδρών και γυναικών στην Κύπρο (της τάξης του 22%) εξακολουθεί να είναι από τα μεγαλύτερα στην Ευρωπαϊκή Ένωση (μέσος όρος 17%, με 7 χώρες κάτω του 10%).
//Οι γυναίκες αποτελούν την πλειοψηφία των προσώπων κάτω από το όριο της φτώχειας στην Κύπρο όπως και παγκόσμια.
//  Παράλληλα, η βία σε όλες της τις μορφές πλήττει περισσότερο τις γυναίκες κάθε ηλικίας και κοινωνικής τάξης
//η πιο ωμή παραβίαση των ανθρώπινων δικαιωμάτων δεν επηρεάζει μόνο τις γυναίκεςθύματα, υποσκάπτει και τραυματίζει ολόκληρη την κοινωνία.
// Η έκταση της βίας στην κυπριακή κοινωνία δεν έχει ακόμα καταγραφεί σε ολοκληρωμένες έρευνες, αλλά είναι ενδεικτικά τα στοιχεία του Συμβουλίου της Ευρώπης: 20,25% των γυναικών έχουν υποστεί σωματική βία τουλάχιστον μια φορά, ενώ 12,15% αντιμετωπίζουν καθημερινά τη βία μέσα στο σπίτι τους.
//Πιο τραγικές είναι οι επιπτώσεις της ενδοοικογενειακής βίας στα παιδιά, με 1 στα 5 παιδιά να έχουν δεχθεί κάποιου είδους σεξουαλική βία στη ζωή τους.
// Η εκμετάλλευση και εμπορία γυναικών δεν έχει ακόμα αντιμετωπιστεί αποτελεσματικά στην Κύπρο.
// Η αναγνώριση της προσφυγικής ιδιότητας και στους εκ μητρογονίας πρόσφυγες αποτελεί υποχρέωση της πολιτείας.
//Από την τουρκική εισβολή, το κυπριακό κράτος με διάφορα προσχήματα δεν αναγνωρίζει ως πρόσφυγες τα παιδιά γυναικών προσφύγων παρά μόνο των ανδρών προσφύγων.
//Κομβικό ιστορικό σημείο αποτελεί η νομοθεσία για το αρχείο πληθυσμού που ψηφίστηκε το 2002 για το αρχείο πληθυσμού, που αναγνώρισε ως πρόσφυγες μόνο όσους προέρχονται εκ πατρογονίας παρά την αντίθετη ψήφο του Κινήματος Οικολόγων Περιβαλλοντιστών.
//Γενεσιουργός αιτία όλων αυτών των φαινομένων είναι οι βαθιά ριζωμένες αντιλήψεις ανισότητας και οι δομές εξουσίας σε βάρος των γυναικών.
//Ένα πρακτικό εμπόδιο, που περιορίζει την ίση συμμετοχή των γυναικών σε όλους τους τομείς, είναι η δυσκολία συνδυασμού της οικογενειακής με την επαγγελματική και ευρύτερα τη δημόσια ζωή.
//  Χαιρετίζουμε τα σχέδια δράσης που υιοθέτησε η κυπριακή πολιτεία για την καταπολέμηση της βίας στην οικογένεια,
// για την προώθηση της ισότητας στην παιδεία,
// και για την καταπολέμηση της εμπορίας προσώπων.
// Αναμένουμε την υλοποίηση των σχεδίων δράσης με τον αναγκαίο συντονισμό και τους απαραίτητους πόρους από την κυβέρνηση.
// Το Κίνημα Οικολόγων  Συνεργασία Πολιτών συμβάλλει ενεργά στην υλοποίηση των εθνικών σχεδίων.
// Για προώθηση της ισότητας προτείνουμε: 1.Μέτρα για ίση συμμετοχή των γυναικών στα κέντρα λήψης αποφάσεων: Στον πολιτικό και κοινωνικό στίβο υπάρχουν εφάμιλλοι παίκτες γυναίκες και άνδρες, όμως στο παρόν στάδιο, με τα συσσωρευμένα αποτελέσματα αιώνων ανισότητας, χρειάζονται προσωρινά αντισταθμιστικά μέτρα για αντιμετώπιση των διακρίσεων.
// Προτείνουμε λοιπόν την εισαγωγή ποσοστώσεων 50-50 στα διοικητικά συμβούλια δημόσιων και ημικρατικών οργανισμών, στα εκλογικά ψηφοδέλτια και σε ανώτερες διοικητικές θέσεις
//Υιοθέτηση στρατηγική προώθησης γυναικών σε δημόσια αξιώματα.
//Προσφορα τεχνικής κατάρτισης των γυναικών για συμμετοχή τους στην πολιτική.
//2.Μέτρα για εξάλειψη της ανισότητας στην απασχόληση:Βελτίωση και πρακτική εφαρμογή της νομοθεσίας που κατοχυρώνει τα δικαιώματα των γυναικών για ίση αμοιβή και ίση μεταχείριση στην εργασία.
//Αυστηρή εφαρμογή νομικού πλαισίου που αφορά το εργατικό δίκαιο και τις συλλογικές συμβάσεις.
//Οριζόντια εισαγωγή κατώτατου μισθού για όσα επαγγέλματα δεν έχουν καθορίσει κατώτατο μισθό μέσω συλλογικής σύμβασης.
//Βελτίωση της νομοθεσίας σχετικά με την απαγόρευση της απόλυσης εγκύων γυναικών, με αύξηση των ποινών και αποτελεσματική εφαρμογή.
//Συστηματική ενημέρωση των γυναικών για τα δικαιώματα τους τα οποία κατοχυρώνονται από τη νομοθεσία και τις συλλογικές συμβάσεις, ώστε να είναι σε θέση να τα διεκδικήσουν αποτελεσματικά.
//Προγράμματα κατάρτισης για ένταξη ή επανένταξη των γυναικών στην αγορά εργασίας.
//Ίσες ευκαιρίες για πρόσληψη και επαγγελματική ανέλιξη.
//Ενημέρωση/ευαισθητοποίηση των παιδιών για επιλογή μη παραδοσιακών «γυναικείων» και «ανδρικών» επαγγελμάτων, μέσω του σχολικού επαγγελματικού προσανατολισμού.
//3.Συμφιλίωση οικογενειακής και επαγγελματικής ζωής:Επέκταση της άδειας μητρότητας από 18 σε 20 εβδομάδες, με πλήρεις απολαβές, σύμφωνα με τα νέα ευρωπαϊκά δεδομένα (νομοθετικό ψήφισμα Ευρωπαϊκού Κοινοβουλίου στις 20 Οκτωβρίου 2010).
//Βελτίωση της λειτουργικότητας της γονικής άδειας, για μητέρες και πατέρες, με πλήρεις απολαβές για 2 εβδομάδες (σήμερα η γονική άδεια δεν πληρώνεται).
//Βελτίωση των δομών φύλαξης παιδιών και ηλικιωμένων, με προσιτό κόστος για την εργαζόμενη μητέρα και ενίσχυση του ρόλου της τοπικής αυτοδιοίκησης.
//Επέκταση του θεσμού του ολοήμερου σχολείου.
//Ευέλικτα ωράρια και δημιουργία ευκαιριών μερικής απασχόλησης.
//Επιδότηση της εξ’ αποστάσεως εργασίας για προώθηση διάδοσής της.
//Στήριξη των πολύτεκνων οικογενειών, με αύξηση επιδομάτων και εισαγωγή φορολογικών ελαφρύνσεων.
//Πιο ουσιαστική στήριξη των μονογονεϊκών οικογενειών.
//Ανάπτυξη κοινοτικών γυμναστηρίων, λεσχών, χώρων αθλοπαιδιών και χώρων πρασίνου για υγιή απασχόληση των παιδιών.
//Δημιουργία ασφαλούς δικτύου ποδηλατόδρομων, πεζοδρομίων και πεζόδρομων για ασφαλή διακίνηση των παιδιών.
//Επέκταση και βελτίωση του θεσμού του σχολικού λεωφορείου.
//4.Πρόληψη και καταπολέμηση κάθε μορφής βίας κατά των γυναικών:Υλοποίηση του Εθνικού Σχεδίου Δράσης για την Πρόληψη και Καταπολέμηση της Βίας στην Οικογένεια, με λήψη μέτρων στους 5 βασικούς άξονες που έχουν εντοπιστεί
//Πρόληψη του φαινομένου της βίας, αρχίζοντας από την παιδεία: αλλαγή προτύπων συμπεριφοράς και στερεότυπων ρόλων, ενδυνάμωση των παιδιών με την ανάπτυξη κοινωνικών δεξιοτήτων και αντιστάσεων στη βία και στις διακρίσεις.
//Ανάπτυξη και εφαρμογή κώδικα δεοντολογίας των μέσων μαζικής ενημέρωσης απέναντι στη βία και στους στερεότυπους ρόλους των φύλων.
//Στήριξη και προστασία των θυμάτων της βίας στην οικογένεια.
//Παρακολούθηση του προβλήματος της βίας με επιστημονικές έρευνες και ανάπτυξη πλήρους βάσης στατιστικών δεδομένων.
//Ευαισθητοποίηση και επιμόρφωση των επαγγελματιών (εκπαιδευτικών, γιατρών, νοσηλευτών, αστυνομικών, δικαστών κλπ.) και του ευρύτερου κοινού.
//Βελτίωση της εφαρμογής της νομοθεσίας για τη βία στην οικογένεια, συμπεριλαμβανομένων κατασταλτικών και θεραπευτικών προγραμμάτων για τους θύτες.
//Αποτελεσματική αντιμετώπιση του προβλήματος της σεξουαλικής εκμετάλλευσης και εμπορίας προσώπων.
//Δεν περιορίστηκε το φαινόμενο με την κατάργηση της ειδικής θεώρησης για «καλλιτέχνιδες» αλλά μάλλον άλλαξε μορφή και μεταφέρθηκε η σεξουαλική εκμετάλλευση τους σε καφενεία και μπυραρίες.
//Απόδοση ποινικών ευθυνών και στον πελάτη στις περιπτώσεις αδικημάτων πορνείας.
//5.Προστασία των παιδιών από όλες τις μορφές βίας: Προστασία των παιδιών από τη σωματική, σεξουαλική ή ψυχολογική κακοποίηση και την παραμέληση.
//Αποτελεσματικότερη στελέχωση των Υπηρεσιών Κοινωνικής Ευημερίας, έτσι ώστε να υπάρχει άμεση αντιμετώπιση των περιστατικών βίας εναντίον ανηλίκων.
//Άμεση λήψη μέτρων για πρόληψη της βίας και άλλων ψυχικών διαταραχών με την συνεργασά των Υπηρεσιών Ψυχικής Υγείας του Υπουργείου Υγείας και του Γραφείου Ευημερίας με το Υπουργείο Παιδείας και Πολιτισμού.
// ​Προστασία των παιδιών από σκηνές βίας στην τηλεόραση.
//Ενίσχυση της υπηρεσίας εκπαιδευτικών ψυχολόγων.
//Ενίσχυση των δημόσιων νοσηλευτηρίων με παιδοψυχολόγους και παιδοψυχίατρους.
//6.Άλλες πολιτικές ενίσχυσης ισότητας φύλων:Υποστηρίζουμε την τροποποίηση της νομοθεσίας που διέπει το Οικογενειακό Δικαίο, έτσι ώστε να μην θυματοποιούνται οι σύζυγοι που τυγχάνει να είναι εγγυητές δανείων των πρώην συζύγων τους.
// Με την έκδοση του διαζυγίου να κατανέμεται τόσο η περιουσία όσο και τα χρέη του ζευγαριού.
//Ανάληψη υποχρεώσεων διατροφής από το Γραφείο Ευημερίας σε περιπτώσεις που είναι αποδεδειγμένα αδύνατo.
//Άμεση προώθηση τροποποίησης του περί Αρχείου Πληθυσμού νόμου ώστε να διαγραφούν όλες οι πρόνοιες που δημιουργούν αντισότητας μεταξύ των δύο φύλων.
6.ΝΕΟΛΑΙΑ
//Η νεολαία είναι η ελπίδα για το μέλλον της χώρας πάνω στην οποία επενδύονται και προβάλλονται όλα τα οράματα και οι προσδοκίες που δεν είχαν υλοποιηθεί από τις προηγούμενες γενιές.
//Έτσι η νεολαία φέρει ένα μεγάλο βάρος, πρέπει να πραγματώσει τις προσδοκίες για ένα καλύτερο αύριο και να συμπληρώσει τα κενά και τις ελλείψεις του παρελθόντος,
// αλλά συνάμα πρέπει και να βρει το δικό της δρόμο, να βάλει τους δικούς της στόχους και να θέσει τις δικές της προτεραιότητες.
// Στη σημερινή κυπριακή κοινωνία που ζούμε δεν είναι δύσκολο να αναγνωρίσουμε μια σύγχυση ταυτότητας, εξωτερικά πρότυπα και κουλτούρα να εδραιώνονται
//και η νέα γενιά, πιο ευέλικτη, να προχωρά προς νέους τρόπους έκφρασης, να γίνεται γνώστης καινούργιων τεχνικών και δυνατοτήτων (π.χ. χρήση ηλεκτρονικού ταχυδρομείου),
// αλλά να γίνεται και δέσμια της εικονικής πραγματικότητας, του ατομικισμού της εποχής μας και του αγώνα δρόμου απόκτησης εξουσίας και υλικών αγαθών.
//Σε όλα αυτά έρχεται να προστεθεί το βάρος μιας ημικατεχόμενης πατρίδας και τα στενά πλαίσια μέσα στα οποία μπορεί κάποιος να εργαστεί προς το όραμα ενός ελεύθερου και ενιαίου κράτους,
//μη λέγοντας τίποτε ακόμη για την καταστροφή του φυσικού περιβάλλοντος και του οικολογικού εφιάλτη που εγκυμονεί πάνω από τα κεφάλια μας.
// Μέσα σε αυτό το κλίμα η νεολαία πρέπει να αποκτήσει τα εφόδια για να διεκδικήσει ένα καλύτερο αύριο για τον εαυτό της αλλά και για τις επόμενες γενιές.
//Πρωταρχικά πρέπει: Να αποκτήσει φωνή και να εμπλακεί στα κέντρα λήψης αποφάσεων.
//Να πολεμήσει ενάντια στο ρουσφέτι που καταντά τη διαδικασία εξεύρεσης εργασίας ταπεινωτική και εξευτελιστική εμπειρία για τους νέους.
//Να αποκτήσει καινούργια πρότυπα και να εμπλακεί ενεργά σε ομάδες πολιτών και εθελοντών.
//Να καταπολεμήσει ανασφάλειες, μεμψιμοιρίες και αυτοκαταστροφικές διαδρομές με εξαρτησιογόνες ουσίες.
//Να λάβει ολοκληρωμένη και σφαιρική μόρφωση (με μείωση της παραπαιδείας)
// και να στηριχθεί συμβουλευτικά πάνω σε θέματα σπουδών και καριέρας.
//Να εκπαιδευτεί σχετικά με το περιβάλλον που ζει (ένταξη περιβαλλοντικής εκπαίδευσης στα σχολεία)
// και να ενημερωθεί για την παγκόσμια περιβαλλοντική κατάσταση που επικρατεί (κλιματικές αλλαγές, πείνα, παγκοσμιοποίηση, καταπάτηση ανθρωπίνων δικαιωμάτων, μοντέλο ανάπτυξης).
//Το σημαντικότερο κεφάλαιο της ανεργίας και υποαπασχόλησης που ταλανίζει τους νέους της Κύπρου πρέπει να ανοίξει σε ανοικτό και ειλικρινή κοινωνικό διάλογο
//και να τους δοθεί προτεραιότητα στα θέματα απασχόλησης και κατάρτισης.
//Ως Κίνημα Οικολόγων  Συνεργασία Πολιτών στηρίζουμε το έργο του Συμβουλίου Νεολαίας Κύπρου διαχρονικά.
//Υιοθετούμε τα ψηφίσματα και έγγραφα εργασίας του ως έγγραφα που έχουν προκύψει μέσα από διαδικασίες διαβούλευσης με το ευρύτερο νεολαιΐστικο κίνημα του τόπου, με τη συμμετοχή τόσο πολιτικών όσο και μη πολιτικών οργανώσεων νεολαίας, και ευελπιστούμε πως θα συνεχίσουν να διευρύνουν τους τομείς με τους οποίους ασχολούνται και στο μέλλον.
//  Θεωρούμε πολύ σημαντικό το έργο του Οργανισμού Νεολαίας Κύπρου αλλά πιστεύουμε πως πρέπει να διευρύνει τη συμμετοχή στο διοικητικό του συμβούλιο ώστε να περιλαμβάνει εκπρόσωπο από όλα τα κοινοβουλευτικά κόμματα.
//Παράλληλα πιστεύουμε πως πρέπει να ενδυναμωθεί και να προωθηθεί η άμεση εμπλοκή του στις διαδικασίες εκπόνησης στρατηγικών και νομοσχεδίων που άπτονται θεμάτων νεολαίας και να μην αναλώνεται μόνο στην διαχείριση εθνικών και ευρωπαϊκών κονδυλίων για δράσεις οργανώσεων νεολαίας.
7.ΑΝΕΡΓΙΑ
//Τα ποσοστά ανεργίας στην Κύπρο έχουν αυξηθεί τα τελευταία χρόνια σε πολύ ανησυχητικό επίπεδο.
//Βάση της μηνιαίας έκθεσης της Στατιστικής Υπηρεσίας, τον Φεβρουάριο του 2016 υπήρχαν εγγεγραμμένοι 46.000 άνεργοι, εκ των οποίων 23% ήταν νέοι κάτω των 30 ετών και 49% ήταν γυναίκες.
//Οι επιπτώσεις της οικονομικής κρίσης έχουν δημιουργήσει ένα ανισόρροπο εργασιακό περιβάλλον και εκμετάλλευση των εργαζομένων.
//Το ανθρώπινο δυναμικό της Κύπρου, το οποίο χαρακτηρίζεται από υψηλά επίπεδα εκπαίδευσης, αποτελεί πλούτο για τη χώρα και παράγοντα που αν αξιοποιηθεί σωστά, θα μπορεί να συμβάλει στην ανάπτυξή της οικονομίας και της κοινωνίας .
//Πιστεύουμε πως η εργασία αποτελεί δικαίωμα και όχι πολυτέλεια.
//Τονίζουμε ότι ανεργία αποτελεί και η υποαπασχόληση
//  Υιοθετούμε τις συστάσεις του Εγγράφου Πολιτικής για την Αντιμετώπιση της Ανεργίας του Συμβουλίου Νεολαίας Κύπρου.
//Συγκεκριμένα πιστεύουμε πως πρέπει:  1.Να υπάρξει σαφής στόχευση προς την κατεύθυνση της ανάπτυξης, μέσα από διαρθρωμένη συνεργασία δημόσιου και ιδιωτικού τομέα και ορθή αξιοποίηση των υπάρχοντων πόρων σε αναπτυξιακά έργα
//2.Να γίνουν επενδύσεις στην έρευνα και την καινοτομία, που να ανέρχεται τουλάχιστο στο 3% του ΑΕΠ της Κύπρου, βάσει της σχετικής Ευρωπαϊκής Οδηγίας.
//3.Να προωθηθούν πολιτικές για ανάπτυξη της πράσινης οικονομίας, (ανανεώσιμες πηγές ενέργειας, ανακύκλωση, διαχείριση αποβλήτων, οικοτουρισμός κ.λ.π.),
//η οποία θα συμβάλει στην προστασία του περιβάλλοντος
//και στη δημιουργία θέσεων εργασίας.
//4.Να γίνει αναβάθμιση του Επαγγελματικού Προσανατολισμού ώστε να παρέχεται στους μαθητές, γονείς και φοιτητές ενημέρωση και καθοδήγηση σύμφωνα με τις πραγματικές ανάγκες της αγοράς εργασίας.
//5.Να προωθηθεί η περαιτέρω αναγνώριση και πιστοποίηση επαγγελματικών προσόντων για κατοχύρωση των διαφόρων επαγγελμάτων, από αρμόδιους φορείς, όπως για παράδειγμα την Αρχή Ανάπτυξης Ανθρώπινου Δυναμικού.
//6.Να υιοθετηθεί η αναγνώριση και πιστοποίηση των δεξιοτήτων, ιδιαίτερα όσων αποκτούνται από τη μη τυπική και άτυπη μάθηση.
//7.Να προωθηθεί η επέκταση και αναβάθμιση των πολιτικών που σχετίζονται με τη συμφιλίωση οικογένειας και εργασίας, έτσι ώστε να μειωθεί το ποσοστό των γυναικών που αναγκάζονται να μένουν εκτός αγοράς εργασίας.
//8.Να υποστηριχθεί η αναβάθμιση των προσφερομένων προγραμμάτων και σχεδίων συνεχούς εκπαίδευσης και κατάρτισης με βάση τις ανάγκες της αγοράς εργασίας και την προσβασιμότητα των ενδιαφερομένων σε αυτά.
//9.Να υλοποιηθούν σχέδια προώθησης και ενθάρρυνσης της νεανικής και γυναικείας επιχειρηματικότητας με την παροχή κινήτρων, περιλαμβανομένων φορολογικών κινήτρων, μείωση της γραφειοκρατίας, αλλά και παροχή παράλληλης εκπαίδευσης ώστε τα επιχειρηματικά τους σχέδια να μπορούν να επιτύχουν.
//10.Να διασυνδεθεί η οικονομική ενίσχυση των Μη Κυβερνητικών Οργανώσεων (ΜΚΟ), με την εργοδότηση ανέργων.
//11.Να αξιοποιηθούν άνεργοι σε κοινωφελή έργα, ώστε να λαμβάνουν ταυτόχρονα εμπειρία και να αποκτούν νέες δεξιότητες.
//Με τον τρόπο αυτό οι άνεργοι να μπορούν να καταστούν ενεργοί.
//12.Να υπάρξει καλύτερη προώθηση και αξιοποίηση των Ευρωπαϊκών Προγραμμάτων, τόσο για σκοπούς ανάπτυξης,
//όσο και για στήριξη νέων ανέργων
//13.Να αναβαθμιστεί ο θεσμός των Υπηρεσιών Δημόσιας Απασχόλησης, με παράλληλη αποκέντρωση των επαρχιακών Τμημάτων.
//Δημιουργία εξειδικευμένης υπηρεσίας για νέους ανέργους.
//14.Να προωθηθεί η δημιουργία του θεσμού Συμβούλων απασχόλησης που να συμβουλεύουν, μεταξύ άλλων, για τους τρόπους με τους οποίους κάποιος μπορεί να επαναπροσανατολιστεί επαγγελματικά.
//15.Να βελτιωθεί η πρόσβαση στην ενημέρωση για την αγορά εργασίας, συμπεριλαμβανομένων των δυνατοτήτων απασχόλησης σε άλλα κράτη μέλη της Ευρωπαϊκής Ένωσης ή και σε τρίτες χώρες.
//16.Να ενισχυθεί η προστασία των εργαζόμενων μέσω και της ενημέρωσης για τις βασικές εργατικές νομοθεσίες αλλά και τη δημιουργία αρχής εξέτασης παραπόνων.
// Στον τομέα αυτό μπορούν να συμβάλουν τόσο οι Συντεχνίες όσο και οι ΜΚΟ νεολαίας, αλλά και τα ιδρύματα δευτεροβάθμιας και τριτοβάθμιας εκπαίδευσης.
//17.Να υιοθετηθούν μέτρα επιδότησης για επαγγελματική κατάρτιση σε μακροχρόνιους άνεργους για απόκτηση επαγγελματικής εμπειρίας και προσόντων.
//18.Να δοθούν ευκαιρίες απόκτησης επαγγελματικής εμπειρίας κατά τη διάρκεια της δευτεροβάθμιας και τριτοβάθμιας εκπαίδευσης, μέσω θεσμοθέτησης της πρακτικής άσκησης για απόκτηση επαγγελματικής εμπειρίας (internship).
//Κατά τη διάρκεια της άσκησης θα πρέπει να διασφαλίζεται η προστασία των νέων από τυχόν εκμετάλλευση εκ μέρους των εργοδοτών
//19.Να ληφθούν μέτρα καταπολέμησης της παράνομης και αδήλωτης απασχόλησης και θέσπιση αυστηρότερων ποινών για τους εργοδότες.
//20.Εκσυγχρονισμός του εκπαιδευτικού συστήματος, ώστε να συνδυάζει την μετάβαση από την εκπαίδευση και την κατάρτιση στην αγορά εργασίας.
//21.Να δημιουργηθούν σχολές μεταλυκειακής εκπαίδευσης που να προσφέρουν διπλώματα τεχνικής και άλλες επαγγελματικής κατάρτισης σε απόφοιτους λυκείων που δεν επιθυμούν να αποκτήσουν πανεπιστημιακή μόρφωση.
//22.Να εκσυγχρονιστεί το σύστημα πρόσληψης και αξιολόγησης των εκπαιδευτικών, ώστε να διασφαλίζεται η παροχή ποιοτικής εκπαίδευσης δίνοντας και την ευκαιρία σε νέους να εργασθούν σε αυτό το τομέα.
//23.Να μην επεκταθεί το όριο αφυπηρέτησης, ώστε να αποφεύγεται η επιβάρυνση των νεοεισερχόμενων στην αγορά εργασίας και η καθυστέρηση στην προαγωγή άξιων εργαζομένων σε θέσεις διοικητικών καθηκόντων.
//24.Να εισαχθούν πολιτικές για θωράκιση και προστασία των δικαιωμάτων των νέων στους χώρους εργασίας.
//25.Να συνεχίσει η αξιοποίηση νέων ανέργων στα εκλογικά κέντρα κατά τις εκλογικές διαδικασίες.
//26.Να εισαχθούν πολιτικές ενθάρρυνσης εργοδότησης ατόμων με αναπηρίες και ατόμων που προέρχονται από οικονομικά ευάλωτες ομάδες του πληθυσμού.
//27.Να διασφαλιστεί η προώθηση της ισότητας στο χώρο εργασίας και η μη διάκριση εναντίον νεαρών γυναικών ή μητέρων υπέρ ανέργων ανδρών, λόγω υφιστάμενων ή επικείμενων οικογενειακών τους υποχρεώσεων.
//28.Περαιτέρω προώθηση προγραμμάτων που αφορούν την εκπαίδευση και απασχόληση στους τομείς της ενέργειας και ειδικότερα του φυσικού αερίου.
8.ΟΙΚΟΝΟΜΙΑ
8.1 Βασικές Αρχές
//Πιστεύουμε ότι η οικονομία πρέπει να αντιμετωπίζεται ως μέρος της αειφόρου ανάπτυξης.
//Δεν πρέπει να κατασπαταλούνται πόροι σε βάρος των επερχόμενων γενεών.
// Η διαχείριση της οικονομίας πρέπει να γίνεται χωρίς δογματισμούς και πρότυπα αλλά με κυρίαρχο στόχο την  αύξηση του βιοτικού επιπέδου χωρίς την ενθάρρυνση του καταναλωτισμού.
//Δεν στηρίζουμε την υιοθέτηση ενός φιλελεύθερου μοντέλου ανοικτής οικονομίας, όπως προωθείται μέσω των Μνημονίων με την Τρόικα της Ευρωπαϊκής Ένωσης, της Διεθνούς Τράπεζας και της Ευρωπαϊκής Κεντρικής Τράπεζας.
// Η κυβέρνηση να παρεμβαίνει στη διαχείριση της κυπριακής οικονομίας για σκοπούς κοινωνικής αλληλεγγύης και ισομερούς ανάπτυξης χωρίς να μετατρέπει το κράτος σε επιχειρηματία.
//Στην εκπόνηση έργων η κυβέρνηση να επιβάλλει την ετοιμασία Μελετών Περιβαλλοντικών Επιπτώσεων.
//Το περιβάλλον αποτελεί εθνικό πλούτο που χρήζει προστασίας και σωστής διαχείρισης προς όφελος όλων.
//Για αποκατάσταση των περιβαλλοντικών ισορροπιών χρειάζεται η επιβολή περιβαλλοντικού τέλους.
//Τα έσοδα αυτά θα πρέπει να ξοδεύονται αποκλειστικά για τη μείωση των αρνητικών επιπτώσεων στις επηρεαζόμενες περιοχές.
//Τα οικονομικά μεγέθη δεν αποτελούν αυτοσκοπό και η οικονομική ανάπτυξη δεν είναι ανεξάρτητη της κοινωνικής ανάπτυξης αλλά πρέπει να συμβαδίζουν ισοζυγισμένα.
// Η οικονομική ανάπτυξη να αποτελεί την κινητήρια δύναμη για στήριξη της κοινωνικής ανάπτυξης, της παιδείας, της υγείας και της προστασίας του περιβάλλοντος.
// «Πάντων Χρημάτων Μέτρον Εστίν Άνθρωπος» (Πρωταγόρας 490-420 π.χ.)   Πρώτα απ’ όλα και πάνω απ’ όλα είναι ο Άνθρωπος και όχι το χρήμα. Αυτά τα λόγια ειπώθηκαν από τον Πρωταγόρα πριν από δυόμιση χιλιάδες χρόνια και τα υιοθετούμε πλήρως.
//Το χρήμα, πρέπει να υπηρετεί την Οικονομία, τις ανάγκες του Ανθρώπου.
//Δεν πρέπει όμως οι ανάγκες του ανθρώπου να εξαρτώνται από το χρήμα.
// Δηλαδή τα αναγκαία, αυτά που πρέπει να γίνουν στην κοινωνία και σε κάθε ανθρώπινη κοινωνία, πρέπει να εξασφαλίζονται από το χρήμα.
//Δεν πρέπει το χρήμα να επηρεάζει τον σχεδιασμό των δεόντων, δηλαδή των αναγκών του ανθρώπου.
8.2 Εξυγίανση Οικονομίας του Τόπου  Μνημόνιο με Τρόικα 2013
//Στην σημερινή μας πολιτική συγκυρία κυρίαρχο στοιχείο στην όποια κοινωνικοπολιτική ανάλυση και κοινωνική πρόταση, αποτελεί η οικονομική της διάσταση.
//Η διαχρονική πολιτική αλλεπάλληλων κυβερνήσεων εστίαζε αποκλειστικά τις προσπάθειες της στην προσωρινή διατήρηση της χρηματικής ρευστότητας στην οικονομία, παραγνωρίζοντας ότι μεγάλο μέρος των πολιτών εξαρτώνταν από ιδιαίτερα επιρρεπείς σε εξωγενείς παράγοντες τομείς της οικονομίας όπως πχ την παροχή χρηματοοικονομικών υπηρεσιών, την οικοδομική βιομηχανία ή τον τουρισμό.
//Αυτή η έλλειψη στρατηγικού μακροχρόνιου σχεδιασμού και οράματος είναι ο κύριος λόγος κατάρρευσης της οικονομίας μας.
//  Παρά το κούρεμα και την καταστροφή της οικονομίας μας το 2013, με όλες τις συνεπακόλουθες επιπτώσεις στον δημόσιο και ιδιωτικό βίο και την διασάλευση του κοινωνικού ιστού μας, φαίνεται πως πολλοί ιθύνοντες δεν έχουν αλλάξει μυαλά.
//Ούτε η τωρινή κυβέρνηση ούτε η πλειοψηφία των πολιτικών κομμάτων έχει αντιληφθεί την επιτακτική ανάγκη για πλήρη αλλαγή του οικονομικού μας μοντέλου, προς αποφυγή μελλοντικής επανάληψης των ιδίων λαθών.
//Δεν άδραξαν την ευκαιρία που δημιουργήθηκε από την κρίση για στροφή 180 μοιρών και εισαγωγή νέων οικονομικών μοντέλων και πρακτικών.
//Ακόμη και όσον αφορά τα δημόσια οικονομικά, δεν έχουν γίνει ουσιαστική αναδιάρθρωση που να προωθεί την ορθολογιστική διαχείρισή της κρατικής μηχανής, την μείωση του λειτουργικού κόστους και την επίσπευση των διαρθρωτικών αλλαγών.
//  Η οικονομική κρίση που εντείνεται από το 2008, αποτελεί μια πραγματικότητα που κυριαρχεί στις κοινωνικές και πολιτικές εξελίξεις.
// Μεγαλύτερη σημασία από τις διακυμάνσεις των χρηματιστηρίων και την πορεία των μεγάλων εταιριών, έχουν φυσικά οι επιπτώσεις στη ζωή των απλών ανθρώπων, όπου πλήθος θέσεις εργασίας έχουν ήδη χαθεί και ακόμη περισσότερες απειλούνται από την εξέλιξη της κρίσης.
// Οι απαντήσεις στην οικονομική κρίση δεν είναι ούτε εύκολες ούτε δεδομένες.
//   Στην Κύπρο η κρίση δεν προκάλεσε μέχρι σήμερα θεαματικές χρεοκοπίες χρηματοπιστωτικών ιδρυμάτων, όπως σε άλλες χώρες.
//Η εξέλιξή της πλήττει όμως άμεσα, τη λεγόμενη «πραγματική οικονομία», που εμφανίζει πολύ μεγαλύτερες αδυναμίες συγκριτικά με τις περισσότερες ευρωπαϊκές χώρες .
//Η κυβέρνηση, ο Υπουργός Οικονομικών και το κυβερνών κόμμα, πανηγυρίζουν ότι η οικονομία πάει καλά.
//Πανηγυρίζουν γιατί βγήκαν στις αγορές, πανηγυρίζουν γιατί δανείσθηκαν για να εξοφλήσουν τα δανεικά.
//   Αντί να πανηγυρίζουν για τα δανεικά, ας σοβαρευτούν και ας προβληματιστούν για την πραγματικότητα και όχι για τους μαγειρεμένους αριθμούς που ευημερούν.
//Ως Κίνημα ΟικολόγωνΣυνεργασία Πολιτών προτείνουμε τα εξής: 1.Τη δια νόμιμων μέσων αξιολόγηση, προώθηση και απαίτηση λογιστικού ελέγχου του συνολικού χρέους του Κυπριακού Κράτους από συμβούλιο ειδικών επιστημόνων και νομικών.
//2.Να υποστηριχτεί ο έλεγχος και να γίνει καταγγελία του μνημονίου και των δανειακών συμβάσεων, οι οποίες κρίνονται ως παράνομες, άκυρες και ως αντίθετες με τα συμφέροντα των Πολιτών.
//3.Να προωθηθούν μελέτες και διαθρωτικές κινήσεις που αποσκοπούν στην εξάλειψη του εξωτερικού και γενικά δημόσιου χρέους της χώρας και τη νομοθετική θεσμοθέτηση ισοσκελών κρατικών προϋπολογισμών.
//4.Την προάσπιση των δικαιωμάτων των δανειοληπτών από τους Τραπεζικούς οργανισμούς.
//5.Την δημιουργία δημόσιου φορέα/κρατικής τράπεζας που θα αναλάβει όλα τα πραγματικά μη εξυπηρετούμενα δάνεια, με σκοπό την αποτροπή ξεπουλήματος των περιουσιών του Κυπριακού Λαού στα διεθνή τραπεζικά ιδρύματα τοκογλύφους.
//Η νεοϊδρυθείσα αυτή τράπεζα θα αναλαμβάνει την διενέργεια πραγματικού ελέγχου μέσο εξειδικευμένης υπηρεσίας, ώστε να καθορίζεται το ποσόν από το μη εξυπηρετούμενο δάνειο που μπορεί να εξυπηρετηθεί σύμφωνα με τις πραγματικές οικονομικές καταστάσεις του κάθε δανειολήπτη.
//Το ποσό που υπολείπεται να παραμένει ως παγοποιημένο χρέος.
//Να γίνεται ετήσιος έλεγχος της οικονομικής κατάστασης του κάθε δανειολήπτη.
//Απαιτούμε περαιτέρω την παγοποίηση όλων των πραγματικά μη εξυπηρετούμενων δανείων μέχρι τη δημιουργία του φορέα αυτού, σε συνδυασμό με την ανάκαμψη της πραγματικής  οικονομίας.
//6.Την άμεση θεσμοθέτηση νομικού πλαισίου από την Πολιτεία όσον αφορά τα δάνεια σε Ελβετικό φράγκο για την επαναφορά τους στην συναλλαγματική ισοτιμία εκδόσεως τους.
//7.Να απαγορευθεί δια νόμου η πώληση  ξεπούλημα των περιουσιακών στοιχείων της Κυπριακής Δημοκρατίας όπως οι ημικρατικοί οργανισμοί.
//8.Να στοιχειοθετηθούν και να καταγγελθούν όλα τα νομοσχέδια που αντίκεινται στο Σύνταγμα της Κυπριακής Δημοκρατίας για την διάθεση και την σωτηρία ιδιωτικών εταιρειών όπως είναι τα τραπεζικά ιδρύματα όπως: α.Κλοπή από το κούρεμα των καταθέσεων.β.Κλοπή αποταμιεύσεων από τους κατόχους αξιογράφων.γ.Ανακεφαλαίωση από τα δημόσια οικονομικά προς όφελος και διάσωση της πρώην Λαϊκής τράπεζας.δ.Ανακεφαλαίωση από τα δημόσια οικονομικά προς όφελος και διάσωση του Συνεργατικού Κινήματος.ε.Εκποιήσεις περιουσιακών στοιχείων του λαού για την δήθεν διάσωση των τραπεζών.στ.Πώληση πακέτων δανείων σε ξένες εταιρείες εξωτερικού υπόπτων συμφερόντων και σε εταιρείες εσωτερικού που λειτουργούν ως δορυφόροι ξένων συμφερόντων ή με ληστρικές διαθέσεις που σκοπό
//9.Την αξίωση από την Πολιτεία για κατάργηση των προνομίων των Τραπεζών σε βάρος του Λαού μας.
//10.Την αξίωση από την Πολιτεία για εφαρμογή του άρθρου 26 του Συντάγματος και των άλλων προστατευτικών για το Λαό συνταγματικών προνοιών.
//11.Την καταπολέμηση της τοκογλυφίας και της αφαίμαξης του Λαού από τη ληστρική διάθεση των εξουσιαστών του.
//Απαιτούμε την ένταξη των πιστωτικών ιδρυμάτων στο νομοθετικό πλαίσιο που διέπει την τοκογλυφία και την ενίσχυση του νόμου που αφορά τις καταχρηστικές ρήτρες που παραβιάζουν τα δικαιώματα των καταναλώτών, ώστε να μπορούν οι πολίτες να βρίσκουν το δίκαιο τους γρηγορότερα και εξωδικαστικά.
//Είναι πεποίθησή μας πως, για να μπορέσουμε να αντιστρέψουμε την σημερινή οικονομική μας κατάσταση και να φέρουμε αληθινή οικονομική ευρωστία στον τόπο μας, πρέπει να υπάρξει εκ βάθρων αλλαγή.
// Το Δημόσιο Χρέος παραμένει δυσανάλογα μεγάλο σε σχέση με το ΑΕΠ της Κύπρου και θεωρούμε πως, παρά την έξοδο από το Μνημόνιο παραμένουμε σε κίνδυνο εάν δεν ληφθούν συγκεκριμένα μέτρα για μείωση του.
//   Προς τούτο προτείνουμε τα εξής: 1.Την αλλαγή του μοντέλου ανάπτυξης με στροφή στον πρωτογενή και δευτερογενή τομέα της οικονομίας την Γεωργία , την κτηνοτροφία, την αλιεία, την βιοτεχνία και βιομηχανία.
//2.Να ληφθούν μέτρα μετριασμού της υπέρεξάρτησης της οικονομίας μας από τον τριτογενή τομέα, που είναι ιδιαίτερα ευάλωτος από εξωγενείς παράγοντες, όπως o τουριστικός και ο κατασκευαστικός τομέας.
//3.Την εισαγωγή νέων τεχνολογιών, φιλικών προς το περιβάλλον και τον άνθρωπο.
//4.Τη στήριξη της έρευνας και της τεχνολογίας με αξιοποίηση του νεανικού επιστημονικού προσωπικού και καινοτόμων τεχνολογιών.
//5.Την εισαγωγή περιβαλλοντικών πολιτικών στα πλαίσια μιας αειφόρου και κυκλικής οικονομίας που να δημιουργεί χιλιάδες πράσινες θέσεις εργασίας.
//6.Την αντιμετώπιση του πραγματικού κόστους για την οικονομία από την κακοδιαχείριση της φυσικών μας πόρων.
//7.Την εισαγωγή μέτρων προστασίας των φυσικών πόρων, του νερό, της δασικής γης κτλ .
//Την επίσπευση της μετάβασης στη ψηφιακή οικονομία, και στην εφαρμογή των νέων τεχνολογιών.
//9.Αξιοποίηση του ακαδημαϊκού δυναμικού των δημοσίων και ιδιωτικών πανεπιστημίων για καταρτισμό στρατηγικής οικονομικής πολιτικής και μακροοικονομικών στόχων.
8.3 Φορολογική Μεταρρύθμιση
//1.Να γίνει επανεξέταση του γενικότερου φορολογικού πλαισίου ώστε να καταργηθούν αχρείαστες έμμεσες φορολογίες.
//2.Να γίνει μεταρρύθμιση του Φόρου ακίνητης ιδιοκτησίας ώστε να δίνεται φοροαπαλλαγή ως κίνητρο για γεωργοκτηνοτροφική αξιοποίηση τους, την εγκατάσταση ΑΠΕ σε ανεκμετάλλευτα τεμάχια γης και για όσα τεμάχια βρίσκονται εντός Ζωνών Προστασίας και Περιοχών Νατούρα 2000.
//3.Παροχή φορολογικών κινήτρων για ενθάρρυνση δημιουργίας νέων θέσεων εργασίας.
//4.Ανάληψη συντονισμένης εκστρατείας ώστε να καταπολεμηθεί η φοροδιαφυγή και φοροαποφυγή.
//5.Μεταρρύθμιση του Φόρου Εισοδήματος και εκσυγχρονισμός του τρόπου είσπραξης του.
//6.Εισαγωγή Ψηφιακού Συστήματος που να επιτρέπει τη διασύνδεση αρχείων ώστε να γίνεται έλεγχος των περιουσιακών στοιχείων Φυσικών και Νομικών Προσώπων, εντοπίζοντας μη δηλωμένα εισοδήματα.
//7.Εντοπισμού μη δηλωμένων περιουσιακών στοιχείων και τραπεζικών λογαριασμών στο εξωτερικό, εντός και εκτός Ευρωπαϊκής Ένωσης.
Μικρομεσαίες επιχειρήσεις
//1.Την ενσωμάτωση μέτρων προστασίας των μικρών και μεσαίων επιχειρήσεων από τον αθέμιτο ανταγωνισμό.
//2.Εισαγωγή αυστηρότερων μέτρων συμμόρφωσης των εργοδοτών με τους όρους εργασίας των υπαλλήλων τους.
//3.Ειδική ρύθμιση για εξασφάλιση εργατικών δικαιωμάτων υπαλλήλων καταστημάτων και ξενοδοχείων, ιδιαίτερα όσον αφορά το θέμα ωρών εργασίας και εργασίας κατά τις δημόσιες αργίες.
//4.Κατάργηση της απόδοσης κουπονιών έναντι μισθού από εργοδότες.
Μεταρρύθμιση δημόσιου τομέα:
//1.Να καταργηθεί το δικαίωμα είσπραξης πέραν της μιας σύνταξης λόγω διορισμού ή εκλογής σε πολιτειακά αξιώματα.
//2.Εισαγωγή συστήματος βάρδιας σε όλες τις θέσεις εργασίας που αφορούν επιθεωρήσεις.
//3.Ενίσχυση των εποπτικών και διοικητικών θεσμών
//4.Όσον αφορά προαγωγές, πιστεύουμε πως μετά την κατάληξη στο θέμα ιδιοκτησιακού καθεστώτος του οργανισμού θα μπορούν να προωθηθούν, εάν και εφόσον κριθούν αναγκαίες στη βάση μελέτης ανθρώπινου δυναμικού και εξέτασης του κόστους/κέρδους μιας τέτοιας απόφασης.
//Οι αδυναμίες αυτές δημιουργήθηκαν διαχρονικά από: 1.Τη στήριξη σε «εύκολο χρήμα» (όπως από το χρηματιστήριο, τα ακίνητα), καθώς και σε μια υπερδιογκωμένη ιδιωτική κατανάλωση, που τα τελευταία χρόνια στηριζόταν με τη σειρά της στο υπέρμετρο δανεισμό.
//2.Τον δυσανάλογα κεντρικό ρόλο «ατμομηχανής της οικονομίας» στον τομέα των οικοδομών.
//3.Το ιδιαίτερα υψηλό δημόσιο χρέος, που παραμένει αμείωτο αφού διαφαίνεται μια βραχυπρόθεσμη, αντιμετώπιση της κατάστασης χωρίς να δίνονται πραγματικές και διαχρονικές απαντήσεις στο πώς θα μειωθούν ουσιαστικά τα ελλείμματα και πως θα ανακάμψει η οικονομία.
//4.Την υπέρεξάρτηση από τομείς που επηρεάζονται ευθέως από τη διεθνή κρίση, όπως o τουριστικός και ο κατασκευαστικός τομέας.
//5.Την υπέρμετρη εξάρτηση από την εισαγόμενη ενέργεια (πετρέλαιο και γκάζι), την ενεργειακή σπατάλη και ένα ρυπογόνο ενεργειακό μοντέλο
//6.Τον ανησυχητικά αυξανόμενο ρυθμό των δαπανών για τις συντάξεις, τόσο των δημοσίων υπαλλήλων όσον και των κοινωνικών ασφαλίσεων, που όπως δεικνύεται και μέσα από τις αναλογιστικές μελέτες θα μπορούσε να είναι καταστροφικός μεσοπρόθεσμα.
//7.Την απουσία ουσιαστικής προστασίας των φυσικών πόρων σε τομείς όπως το νερό, η δασική γη, οι φυσικές περιοχές και η βιοποικιλότητα.
//8.Την καθυστέρηση της μετάβασης στη ψηφιακή οικονομία, και στην εφαρμογή των νέων τεχνολογιών.
//Η μέχρι σήμερα πολιτική της κυβέρνησης εστιάζει αποκλειστικά στην προσωρινή διατήρηση της χρηματικής ρευστότητας στην οικονομία, παραγνωρίζοντας ότι μεγάλο μέρος των πολιτών εξαρτώνται από σχεδόν καταδικασμένες σε σίγουρη εξαφάνιση θέσεις εργασίας στην οικοδομή ή τον τουρισμό, στοιχείο που απειλεί να συμπαρασύρει και μεγάλο μέρος της υπόλοιπης  οικονομίας.
//Δεν εκμεταλλεύεται την ευκαιρία που δημιουργείται από την κρίση για την ορθολογιστική διαχείρισή του λειτουργικού κόστους της κρατικής μηχανής
//και την επίσπευση των διαρθρωτικών αλλαγών για να οδηγηθούμε σε μια πιο δίκαιη κοινωνία.
// Το χάσμα μεταξύ του ιδιωτικού και δημόσιου/ημικρατικού τομέα βαθαίνει και τείνει στη δημιουργία πολιτών δύο ταχυτήτων, αυτών που απολαμβάνουν ψηλούς μισθούς, προνόμια και ασφάλεια εργασίας και τους υπόλοιπους που τους μαστίζει η ανεργία και η φτώχεια.
8.4 Πράσινη Οικονομία και Ανάπτυξη
//Εκτός από τα μέτρα μείωσης του δημοσιοοικονομικού ελλείμματος οι χώρες που χτυπήθηκαν περισσότερο από την κρίση στράφηκαν στη Νέα Οικονομία και τους νέους τομείς ανάπτυξης, με επίκεντρο την Πράσινη Ανάπτυξη.
//Σε μία εποχή που η «Πράσινη Ανάπτυξη» γίνεται κεντρικό ζήτημα της οικονομικής πολιτικής όλων των εθνικών κυβερνήσεων αλλά και της Ευρωπαϊκής Ένωσης, προκαλεί αρνητική εντύπωση η απουσία ενός συγκροτημένου, συνεκτικού και φιλόδοξου πλαισίου «πράσινης ανάπτυξης» από την κυβερνητική οικονομική πολιτική.
// Κεντρικό λοιπόν ζήτημα αποτελεί η δημιουργία νέων θέσεων ποιοτικής και αξιοπρεπούς εργασίας σε τομείς που προωθούν τη βιωσιμότητα, ώστε να δοθούν διέξοδοι σε όσους χάσουν τις σημερινές τους θέσεις.
//Τα έργα ανάπτυξης πρέπει να συμβάλλουν στην οικονομική και περιβαλλοντική αειφορία, να στηρίζονται στην αξιοποίηση των νέων τεχνολογιών και να ενεργοποιούν το ανθρώπινο δυναμικό.
// Χαρακτηριστικά έχουμε εισηγηθεί και καταθέσει συγκεκριμένες προτάσεις όπως, 1.Την επένδυση στη ψηφιακή οικονομία μέσω της πλήρους μηχανογράφησης της κρατικής μηχανής και της φτηνής και προσιτής ευρυζωνικότητας που θα πρέπει να αποτελέσει το μείζον αναπτυξιακό έργο.
// Θα επιφέρει οικονομία, αποτελεσματικότητα και πιο αξιοκρατική λειτουργία της κρατικής μηχανής
// και θα δημιουργήσει χιλιάδες ευκαιρίες εργοδότησης για τους νέους.
//2.Τις επενδύσεις στην ανανεώσιμη ενέργεια που είναι έτσι κι αλλιώς απαραίτητες και επείγουσες για την ενεργειακή ασφάλεια, την αντιμετώπιση της κλιματικής αλλαγής και τη μετάβαση στη μετά το πετρέλαιο εποχή.
//3.Τη στροφή στις βιώσιμες μεταφορές και συγκοινωνίες αφού τα τελευταία χρόνια, ο τομέας των μεταφορών έχει την πιο ανεξέλεγκτη αύξηση στις εκπομπές αερίων του θερμοκηπίου.
// Χωρίς αποφασιστική στροφή προς τις δημόσιες συγκοινωνίες, είναι αδύνατο να υπάρξει βελτίωση της κατάστασης.
//4.Τη δημιουργία ενός οικιστικού περιβάλλοντος με ουσιαστική ποιότητα ζωής με μικρά και μεγάλα δημόσια έργα που θα μπορούν να δώσουν νέες θέσεις εργασίας αναβαθμίζοντας την ποιότητα ζωής των πολιτών και βελτιώνοντας ακόμη και τις οικονομικές τους προοπτικές
//5.Τη ορθολογιστική διαχείριση και προστασία των υδάτινων πόρων
//6.Την αλλαγή προσανατολισμού στον τουρισμό, προς νέες μορφές όπως αγροτουρισμός, οικοτουρισμός κ.ο.κ.
//Η οικονομία δεν εξαντλείται σε δείκτες και αριθμούς, αλλά εστιάζει στην ευημερία του κάθε πολίτη και στην ευθύνη όλων μας απέναντι στις επόμενες γενιές.
//Αξίζει λοιπόν να δοκιμάσουμε και προτάσεις που ξεπερνούν τη φιλοσοφία του σημερινού κοινωνικού και οικονομικού συστήματος.
8.5 Φορολογία και Συντάξεις
//Η φορολόγηση των πολιτών πρέπει να είναι δίκαιη
//και να προστατεύει τους χαμηλά αμειβόμενους.
// Επίσης πρέπει να λαμβάνονται υπόψη οικολογικά κριτήρια ή κριτήρια αειφορίας.
// Η φοροδιαφυγή πρέπει να πατάσσεται και να τιμωρείται αυστηρά αφού υπονομεύει την οικονομία του κράτους.
// Ενδεικτικά θα πρέπει: 1.Να αναθεωρηθεί η νομοθεσία που αφορά την φοροδιαφυγή.
//Θα πρέπει η φορολογία να είναι ανάλογη των τεκμηρίων διαβίωσης.
//2.Να καταρ​γηθεί το δικαίωμα είσπραξης πέραν της μίας ψηλής σύνταξης.
//3.Να φορολογούνται όλα τα επιδόματα των αξιωματούχων.
// Το ύψος των επιδομάτων δεν θα πρέπει να προσμετρείται στον υπολογισμό του ύψους της σύνταξης.
//Όσον αφορά το συνταξιοδοτικό θα πρέπει άμεσα να διασφαλιστεί η βιωσιμότητά του Ταμείου Κοινωνικών Ασφαλείεων για να μην μείνουν συνταξιοδωτικά εκτεθειμένες οι επόμενες γενεές.
// Χρειάζεται ολική τροποποίηση του συνταξιοδοτικού συστήματος.
8.6 Ιδιωτικοποιήσεις και μετοχοποιήσεις
//Με το σημερινό διαχειριστικό καθεστώς των Ημικρατικών Οργανισμών και Επιχειρήσεων δεν εξυπηρετείται ο καταναλωτής ούτε το δημόσιο συμφέρον.
//όλοι οι ημικρατικοί οργανισμοί, είναι απαραίτητο και αναγκαίο να εκσυγχρονιστούν, να αποκομματικοποιηθούν και να ενδυναμωθούν.
//1.Ως θέση αρχής, απορρίπτουμε κάθε μορφή ιδιωτικοποίησης.
//Η ιδιωτικοποίηση αποτελεί αποξένωση κρατικού πλούτου και δεν αποτελεί τη λύση στο πρόβλημα των Ημικρατικών Οργανισμών.
//2.Σε περίπτωση που αυτό δεν καταστεί εφικτό, τότε είμαστε έτοιμοι να συζητήσουμε εναλλακτική πρόταση που να προνοεί μετοχοποίηση των εταιρειών αυτών, με βασική προϋπόθεση η κυβέρνηση να έχει τον έλεγχο με τη διατήρηση του μεγαλύτερου ποσοστού των μετοχών.
//3.Ένα ποσοστό μετοχών να κατέχουν οι εργαζόμενοι και το υπόλοιπο να διατεθεί στον ιδιωτικό τομέα
//4.Να γίνει προσπάθεια προσέλκυσης ξένων επενδυτών για να ενδυναμωθεί η εσωτερική οικονομική ευρωστία.
//5.Είναι απαραίτητη η εκπόνηση σχεδίων για χαρτογράφηση πορείας ριζικής αναδιάρθρωσης και μεταρρύθμισης όλων των ημικρατικών οργανισμών και εταιρειών.
8.7 Χρηματιστήριο
//Ο χρηματιστηριακός θεσμός από ρόλο δυναμικής προώθησης της οικονομίας κατάντησε με την έλλειψη σωστής διαχείρισης και του αναγκαίου θεσμικού πλαισίου, ακόμη ένας τρόπος τζόγου.
// Χρειάζεται η ενδυνάμωση και η πλήρης ανεξαρτητοποίηση της Επιτροπής Κεφαλαιαγοράς.
//Απαιτούνται θεσμικές τροποποιήσεις του Νόμου που θα προωθούν το χρηματιστηριακό θεσμό, τη διαφάνεια και την εμπιστοσύνη του επενδυτικού κοινού.
//Θα πρέπει: 1.Να γίνουν τέτοιες νομοθετικές ρυθμίσεις που να μην επιτρέπουν την άμεση ή έμμεση σύνδεση μεταξύ χρηματιστών και επενδυτικών εταιρειών.
//2.Να ενθαρρυνθούν οι θεσμικοί επενδυτές για να επενδύσουν ουσιαστικά στο ΧΑΚ.
//3.Να μειωθούν τα επιτόκια για να γίνουν πιο ελκυστικές οι μετοχές μακροπρόθεσμα.
//4.Να θεσμοθετηθεί, όπως σε τακτά χρονικά διαστήματα δημοσιοποιηθεί το χρηματιστήριο την εσωτερική αξία της κάθε εταιρείας ανά μετοχή, επιβεβαιωμένη από τους ελεγκτές της.
//5.Να επισπευσθεί η προώθηση του νομοσχεδίου για τις επιχειρήσεις επενδυτικών υπηρεσιών που αφορά θέματα όπως την εξασφάλιση άδειας για συμβούλους επενδύσεων και διαχειριστές χαρτοφυλακίων, τα προσόντα τους και την αναγκαία
//6.Να ενισχυθεί ουσιαστικά ο ρόλος της Επιτροπής Κεφαλαιαγοράς και να ανεξαρτητοποιηθεί πλήρως από την κυβέρνηση και τις όποιες παρεμβάσεις.
//7.Να ιδιωτικοποιηθεί το ΧΑΚ και να παύσει το κράτος να έχει την ευθύνη της λειτουργίας του.
//8.Να επισπευσθεί η έρευνα της Διερευνητικής Επιτροπής για το ΧΑΚ.
//9.Να επισπευσθούν οι διαδικασίες στη γενική Εισαγγελία για διερεύνηση όσων καταγγελιών έχουν γίνει από την Επιτροπή Κεφαλαιαγοράς.
8.8 Τουρισμός
//Η σημασία του τουρισμού για την πατρίδα μας είναι ύψιστης σημασίας για οικονομικούς, εθνικούς και κοινωνικούς λόγους.
// Με βάση τα πιο πάνω, και άλλα πολλά, είναι επιτακτική η ανάγκη για την εκπόνηση εθνικού σχεδίου ανάπτυξης του τουριστικού προϊόντος, μακροχρόνιας διάρκειας, που πρέπει να καλύπτει τόσο τον εξωτερικό όσο και τον εσωτερικό τουρισμό.
//Εδώ και δεκαετίες έχουμε προειδοποιήσει ότι η ανεξέλεγκτη τουριστική ανάπτυξη με έμφαση στην αύξηση των ποσοτήτων και των αριθμών, χωρίς αξιολόγηση του πραγματικού οφέλους, θα είχε ως αποτέλεσμα την αλλοίωση και υποβάθμιση του τουριστικού προϊόντος και του κυπριακού περιβάλλοντος και θα σκότωνε την “κότα που γεννά τα χρυσά αυγά”.
//Δυστυχώς  επιβεβαιωθήκαμε.
//Όσο κι αν τονίστηκε η ανάγκη για προστασία του περιβάλλοντος και η ανάγκη για ισορροπημένη ανάπτυξη όλων των τομέων της οικονομίας με βάση τους διαθέσιμους φυσικούς πόρους και το ανθρώπινο δυναμικό της χώρας, αυτές οι ανάγκες αγνοήθηκαν.
// Ο τουριστικός τομέας διαρκώς αναπτυσσόταν και έγινε το κύριο στήριγμα της οικονομίας.
//Ταυτόχρονα όμως η άκρατη τουριστική ανάπτυξη διέβρωσε και κατέστρεψε το μοναδικό φυσικό περιβάλλον που ήταν αυτό κυρίως που έκανε την Κύπρο ένα ελκυστικό τουριστικό προορισμό.
//Σήμερα έστω και καθυστερημένα, ακούονται και από άλλους φωνές για να ληφθούν επείγοντα μέτρα για να σωθεί η τουριστική βιομηχανία
//και να αντιμετωπιστεί η παραπέρα υποβάθμιση του περιβάλλοντος.
//Προτείνουμε: 1.Προγραμματισμένη αναδιάρθρωση του τουριστικού τομέα και την εκπόνηση δεκαετούς στρατηγικού σχεδίου, που θα προωθεί διαφορετικά είδημε αναφορά στο όφελος που προκύπτει από αυτόν, λαμβάνοντας όμως υπόψη και το περιβαλλοντικό κόστος.​
//Προώθηση άλλων ειδών εναλλακτικού τουρισμού, όπως: Αγροτουρισμού Χειμερινό τουρισμό Αθλητικός Τουρισμός Θεραπευτικός Τουρισμός Πολιτιστικός Τουρισμός (θεματικά πάρκα, διεθνή φεστιβλα, μουσεία, κέντρα διαδραστικής ενασχόλησης) πολιτιστικού τουρισμού και ειδικών ενδιαφερόντων.
//2.Στελέχωση του Διοικητικού Συμβουλίου του ΚΟΤ και του Υπουργείου Εμπορίου, Βιομηχανίας και Τουρισμού με επιστήμονες καταρτισμένους σχετικούς σε θέματα οικολογίας και εναλλακτικών μορφών τουριστικής δραστηριότητας.
//3.Καθορισμό αυστηρών τουριστικών ζωνών με κριτήρια που θα αφορούν περιβαλλοντικά και κοινωνικά χαρακτηριστικά των περιοχών.
//4.Περιβαλλοντική αναβάθμιση της λειτουργίας των υφισταμένων τουριστικών μονάδων όσον αφορά εξοικονόμηιση ενέργειας, εγκαταστάσεις βιολογικού καθαρισμού, απόρριψη αποβλήτων, ηχορύπανση , εγκατάσταση μονάδων Ανανεώσιμων Πηγών Ενέργειας και γενικότερη μικροπεριβαλλοντική διαχείριση.
//5.Διακοπή χαριστικών επιδοτήσεων στους ξενοδόχους.
//6.Αναθεώρηση του τρόπου κατανομής και διαχείρισης του κονδυλίου που δαπανεί ο ΚΟΤ για διαφήμιση στο εξωτερικό και στοχεύει στο μαζικό τουρισμό, και επικέντρωση σε χαρακτηριστικά που προβάλλουν τις ιδιαιτερότητες της Κύπρου, και ξεφεύγουν από το φαύλο κύκλου του ανταγωνισμού με άλλες παρόμοιες αγορές.
//7.Δημιουργία Ταμείου Περιβαλλοντικής Αναβάθμισης για τον μετριασμό της οικολογικής καταστροφής που επιφέρει η τουριστική δραστηριότητα.
//Οι εισπράξεις θα προέρχονται από την αναλογική επιβάρυνση των επιχειρήσεων του τουριστικού τομέα, με την επιβολή πράσινου τέλους.
//Χρέωση του οικολογικού κόστους από την τουριστική δραστηριότητα (εξάντληση φυσικών πόρων, καταστροφή περιβάλλοντος, αφαλάτωση και αέριοι ρύποι από τα γήπεδα γκολφ κ.λπ.) στους επιχειρηματίες του τομέα.
//Οι εισπράξεις από το τέλος  αυτό μπορούν να χρησιμοποιηθούν για την αναβάθμιση του περιβάλλοντος, που θαείναι και πάλι προς όφελος αυτών που θα το πληρώνουν.
//8.Υποχρεωτική συνοδεία τουριστικών λεωφορείων από αδειούχους ξεναγούς, ιδιαίτερα των λεωφορείων που μεταφέρουν τουρίστες στα κατεχόμενα.
//9.Δημιουργία υποδομών στηv ξενοδοχειακή βιομηχανία για τα άτομα με ειδικές ανάγκες, εμποδιζόμενα άτομα, ανάπηρα άτομα κ.ο.κ.
//10.Ξεκάθαρη αλλαγή πολιτικής του ΚΟΤ που να επικεντρώνεται στην προστασία του εναπομείναντος φυσικού περιβάλλοντος της Κύπρου.
//11.Διάθεση κονδυλίων από τον ΚΟΤ για την προστασία και διατήρηση της φύσης κυρίως σε περιοχές που προσελκύουν τουρίστες Ειδικών Ενδιαφερόντων και Αγροτουρισμό.
9.ΕΣΩΤΕΡΙΚΗ ΔΙΑΚΥΒΕΡΝΗΣΗ
//Είναι σε όλους πλέον γνωστό ότι οι θεσμοί του Κράτους έχουν πληγεί σε σοβαρότατο βαθμό ώστε να οδηγηθεί ο λαός αφενός μεν στην πλήρη έλλειψη εμπιστοσύνης σε αυτούς αφετέρου δε στη απαξίωση των πολιτικών και άλλων κρατικών αξιωματούχων.
// Αυτή η διαπίστωση και μόνον αποτελεί θανάσιμη πληγή στα θεμέλια της Δημοκρατίας
//και ως εκ τούτου απαιτείται άμεση εφαρμογή μιας πολιτικής ριζικών θεσμικών μεταρρυθμίσεων ώστε το Σύνταγμα του 1960 να μπορέσει να προσαρμοστεί στις απαιτήσεις και ανάγκες του 21ου αιώνα και τις οδηγίες της Ε.Ε.
9.1 Ενιαίες ΑναπτύξειςΠολεοδομικός Σχεδιασμός
//Η κατασκευή μεγάλων έργων είναι συχνά η αιτία οικολογικών καταστροφών στον τόπο μας.
//Τα περισσότερα μεγάλα ή μικρά έργα (αυτοκινητόδρομοι, λιμάνια, κτιριακά συγκροτήματα κ.α.) έχουν σχεδιαστεί και εκτελεστεί χωρίς την οποιαδήποτε φροντίδα για τις επιπτώσεις στο περιβάλλον.
// Πολλά έργα πάσχουν από το μεγαλοϊδεατισμό, έχουν γίνει δηλαδή με κριτήρια τον εντυπωσιασμό και το λαϊκισμό και όχι τη λειτουργικότητα και την οικονομία.
//Γίνονται μεγάλες σπατάλες και σημειώνονται συχνά φαινόμενα παρατυπιών και σκανδάλων ενώ τα έξοδα λειτουργίας των μεγάλων έργων δεν λαμβάνονται υπόψη στον αρχικό σχεδιασμό (ενέργεια, συντήρηση, κ.α.). Παραδείγματα αντιοικονομικού έργου με μη αντιστρέψιμες και σοβαρές περιβαλλοντικές επιπτώσεις είναι ο προτεινόμενος δρόμος Πάφου – Πόλης Χρυσοχού, η μαρίνα Λεμεσού, η πλατεία Ελευθερίας κ.ο.κ.
//Προτείνουμε τα ακόλουθα μέτρα για ορθολογική πολεοδομική ανάπτυξη: 1.Πυκνή, μικτή ανάπτυξη των πόλεων και  των οικισμών.
//2.Όταν γίνονται αλλαγές στις πολεοδομικές ζώνες, να γίνονται ταυτόχρονα σχεδιασμοί για την επέκταση του δικτύου των δημόσιων συγκοινωνιών και του δικτύου ποδηλατόδρομων/πεζόδρομων.
//3.Να δημιουργούνται οικισμοί, δρόμοι ή γειτονιές όπου δεν θα κυκλοφορούν αυτοκίνητα.
//4.Ορθολογική χωροθέτηση κυβερνητικών υπηρεσιών.
//5.Εκπόνηση μελετών εκτίμησης επιπτώσεων στο περιβάλλον, πριν από τον τελικό σχεδιασμό έργων κυκλοφοριακής υποδομής.
//6.Κατάργηση παρωχημένων κυβερνητικών σχεδιασμών για κατασκευή αυτοκινητόδρομων σε δασικές και οικιστικές περιοχές: Ακύρωση της προγραμματιζόμενης επέκτασης της Λεωφόρου Ακαδημίας δια μέσου των εθνικών δασικών πάρκων Αθαλάσσας και Παιδαγωγικής Ακαδημί Μέτρα περιορισμού των εκπομπών ρύπων από  τα μηχανοκίνητα οχήματα
//7.Να δημιουργηθούν ζώνες όπου θα επιτρέπεται να κυκλοφορούν μόνο οχήματα με χαμηλές εκπομπές ρύπων, ειδικά στα κέντρα των πόλεων.
//8.Επιβολή μεγαλύτερων φόρων κυκλοφορίας για αυτοκίνητα –συμπεριλαμβανομένων και των φορτηγών– που εκπέμπουν ψηλούς ρύπους στην ατμόσφαιρα ή ακόμα η πλήρης απαγόρευση της κυκλοφορίας τέτοιων οχημάτων.
//9.Να δοθούν κίνητρα για απόσυρση όλων των παλαιών οχημάτων.
//10.Να δημιουργηθούν πεζόδρομοι στα εμπορικά κέντρα και παραδοσιακές πλατείες πόλεων και χωριών.
//11.Να διαδοθεί η τηλεργασία και τηλεδιάσκεψη στην κουλτούρα των επιχειρήσεων και του δημόσιου τομέα.
//12.Αλλαγή του τρόπου οδήγησης σε πιο ασφαλή και πράσινη, πιο φιλική στο περιβάλλον
//με σεβασμό των πεζών, ποδηλατών και των άλλων οδηγών.
//Αυτό θα επιτευχθεί με την εισαγωγή στα σχολικά προγράμματα μαθήματος κυκλοφοριακής αγωγής καθώς και με τη διοργάνωση εκστρατειών ενημέρωσης και εκπαίδευσης του κοινού στα θέματα αυτά.
//13.Εισαγωγή κλιμακωτού ωραρίου για διάφορους κλάδους εργαζομένων και για τα σχολεία.
//14.Μέτρα προώθησης της χρήσης ηλεκτρικών, υβριδικών και χαμηλής κατανάλωσης αυτοκινήτων.
9.2 Λατομευτικές Δραστηριότητες
//Η υπερδιόγκωση των λατομικών δραστηριοτήτων έχει οδηγήσει σε σωρεία σοβαρών περιβαλλοντικών καταστροφών.
//Πολλά λατομεία λειτουργούν κοντά ή μέσα σε χώρους εξαιρετικής ομορφιάς ή φυσικής σημασίας (δάση, φαράγγια, βραχότοπους, βιότοπους νυχτερίδων), κοντά σε κατοικημένες περιοχές ή σε αρχαιολογικούς χώρους.
// Ακόμα, σε αρκετές περιπτώσεις, οι καταστροφές παραμένουν και μετά τον τερματισμό των λατομικών εργασιών.
// Δυστυχώς, φαίνεται πως λόγω της “ουσιώδους” λειτουργίας των λατομείων στο όλο σύστημα των κατασκευών, πολύ λίγα έχουν γίνει ώστε να ελεγχθούν οι λατομικές δραστηριότητες με αποτελεσματικό τρόπο.
//Προτείνουμε: 1.Καταγραφή των λατομευτικών ζωνών σε όλη την Κύπρο με την εκπόνηση ενός ολοκληρωμένου Σχεδίου Νήσου και την δημιουργία μακροχρόνιου στρατηγικού σχεδίου λατόμευσης.
//2.Πλήρη και ολοκληρωμένη περιβαλλοντική μελέτη οποιουδήποτε έργου, ως αναγκαία προϋπόθεση κατά το σχεδιασμό και πριν την υλοποίησή του.
// Έλεγχος της εφαρμογής  των όρων της περιβαλλοντικής μελέτης.
//Εφαρμογή της νομοθεσίας για την περιβαλλοντική ευθύνη.
//3.Αντικειμενική κοστολόγηση των λατομικών υλικών με βάση και τις επιπτώσεις της συγκεκριμένης δραστηριότητας στο περιβάλλον (φυσικό, πολιτιστικό, οικιστικό).
//4.Διαφάνεια και δημόσια παρουσίαση των αρχικών προτάσεων για το οποιοδήποτε έργο
//5. Αλλαγή του​ νομοθετικού πλαισίου που ελέγχει τη λατομευτική δραστηριότητα.
//6.Ενίσχυση της Υπηρεσίας Μεταλλείων, ώστε να λειτουργεί αποτελεσματικά.
//7.Ανακύκλωση αδρανών υλικών για μείωση της ποσότητας λατόμευσης.
//8. Πλήρη εφαρμογή του νόμου που προνοεί επαναφορά του φυσικού περιβάλλοντος όπου τερματίζονται οι λατομευτικές δραστηριότητες και επιστροφή τους αρχικούς ιδιοκτήτες της γης.
9.3 Αειφόρος Ανάπτυξη
//Οι σύνθετοι προβληματισμοί της παγκόσμιας κοινωνίας σε σχέση με το περιβάλλον και τους φυσικούς πόρους, τη βιοποικιλότητα, την υγεία και την ποιότητα ζωής, έχουν οδηγήσει, στην έννοια της αειφορίας, πιο απλά της βιωσιμότητας.
// Είχε προηγηθεί η εμπειρία της εντατικοποίησης της παραγωγής και του ανταγωνισμού, ιδιαίτερα μετά τη βιομηχανική επανάσταση και την υπερεκμετάλλευση των φυσικών πόρων που, στην εποχή της αποικιοκρατίας, οδήγησαν στη λεηλασία της Ασίας, της Αφρικής, της Λατινικής Αμερικής και του Τρίτου Κόσμου και των πολέμων για το πετρέλαιο, τα νερά κ.α.
//Το μοντέλο αυτό της ανάπτυξης εφαρμόζεται ακόμη σε πολλές λιγότερο ανεπτυγμένες χώρες.
// Το αναπτυξιακό μοντέλο που ακολουθήθηκε στην Κύπρο μετά την ανεξαρτησία δεν ήταν δυνατό να είναι σοφότερο της διεθνούς τάσης στα χρόνια που προηγήθηκαν.
//Αν, μια τέτοια δικαιολογία είναι αποδεκτή για τα πρώτα χρόνια μετά το 1960 καθώς και για τα χρόνια μετά την τουρκική εισβολή, είναι απαράδεκτο το γεγονός ότι οι αναπτυξιακοί σχεδιασμοί των διαδοχικών Κυβερνήσεων εξακολούθησαν να κινούνται στα ίδια, ξεπερασμένα πια πλαίσια τα οποία μπορεί να τροφοδοτούν με θετικά νούμερα τους συμβατικούς δείκτες μέτρησης της οικονομίας, αλλά κατά κανόνα καταπονούν και αλλοιώνουν το περιβάλλον.
//Η μεγάλη σημασία στον κλάδο του τουρισμού επιβάλλεται από τα οικονομικά δεδομένα, αλλά ο προσανατολισμός της οικονομικής πολιτικής στο μαζικό τουρισμό με αποκλειστικό στόχο τους ψηλούς αριθμούς επισκεπτών και κλινών χωρίς πραγματική ανάλυση του οφέλους που έχει η Κύπρος, οδήγησε σε κατασπατάληση των περιβαλλοντικών πόρων, υποσκάπτοντας τις προοπτικές ακόμα και για τον ίδιο τον τουρισμό.
// Η υποβάθμιση της γεωργίας, με την αλλαγή χρήσης της γης, την αστυφιλία και την καθήλωση της βιομηχανίας στα επίπεδα μικρής μεταποιητικής δραστηριότητας,προδικάζουν απαισιόδοξο το μέλλον.
//Οι κατευθύνσεις για τη γεωργία και τη βιομηχανία πρέπει να επαναπροσδιοριστούν στο σύγχρονο ανταγωνιστικό και περιβαλλοντικά ευαίσθητο διεθνές κλίμα.
//Αποτελεί άμεση και επιτακτική ανάγκη η κατανόηση και υιοθέτηση του μοντέλου της αειφόρου διαχείρισης που στηρίζεται στην οικολογική αξιοποίηση των πόρων για εξυπηρέτηση των πραγματικών αναγκών της κοινωνίας
// και τη δυνατότητα εξυπηρέτησης των μελλοντικών γενιών.
9.4 Τοπική Αυτοδιοίκηση
1. Μέγεθος
//Συμφωνούμε με τα πορίσματα της μελέτης όσον αφορά τον υπερβολικό κατακερματισμό των αρχών τοπικής αυτοδιοίκησης και την ανάγκη δημιουργίας νέων δομών τοπικής αυτοδιοίκησης.
//  Πιστεύουμε πως η προώθηση νέου θεσμικού πλαισίου για την ενοποίηση υφιστάμενων δομών μέσω της συμπλεγματοποίησης αρχών τοπικής αυτοδιοίκησης είναι προς τη σωστή κατεύθυνση.
//Δεν συμφωνούμε πως οι δήμοι των πόλεων θα πρέπει σίγουρα να ενοποιηθούν σε ένα ενιαίο δήμο
//αλλά έχουμε την πεποίθηση πως η εγκαθίδρυση ανεξάρτητης επιτροπής που θα εξετάσει κάθε περίπτωση και θα καταλήξει σε προτάσεις μετά από διαβούλευση με τις εμπλεκόμενες αρχές θα μπορέσει να καταλήξει σε λογικά συμπεράσματα.
// Θέλουμε να ξεκαθαρίσουμε πως η ανεξάρτητη αυτή επιτροπή θα πρέπει να αποτελείται τόσο από εκπροσώπους της εκτελεστικής εξουσίας όσο και εκπρoσώπους των τοπικών αρχών.
//Τονίζουμε πως θεωρούμε απαραίτητη την εκπροσώπηση όλων των πολιτικών κομμάτων σε αυτή την επιτροπή, μέσω εκλελεγμένων εκπροσώπων τους.
// Θεωρούμε πως θα πρέπει να ληφθούν υπόψη όχι μόνο πληθυσμιακοί παραμέτροι στον καθορισμό των γεωγραφικών περιφερειών των νέων δήμων αλλά και γεωγραφικοί και ιστορικοί.
//Όμως οφείλουν οι μελετητές να δώσουν μια εκτίμηση για το ποιο θα είναι το μικρότερο (πληθυσμιακά) μέγεθος που πιστεύουν ότι μπορεί να είναι βιώσιμο για την περίπτωση της Κύπρου και η ανεξάρτητη επιτροπή να λάβει υπόψη της αυτή την εκτίμηση όταν καταλήξει στους νέους δήμους.
2.  Διαχωρισμός πρωτοβάθμιας και δευτεροβάθμιας τοπικής αυτοδιοίκησης
//Θεωρούμε σκόπιμο όπως διατηρηθούν παράλληλα τα περισσότερα δημοτικά και κοινοτικά συμβούλια ως θεσμός εξασφάλισης της επικουρικότητας, χωρίς όμως την υποστηρικτική δομή που χαίρουν σήμερα και χωρίς τις εξουσίες και ευθύνες που έχουν σήμερα.
//Πιστεύουμε πως με αυτό τον τρόπο εξασφαλίζεται πρόσβαση στον κάθε πολίτη σε αντιπροσωπευτικό όργανο για να θέτει τα θέματα που εμπίπτουν στην σφαίρα της τοπικής αυτοδιοίκησης, το οποίο θα αναλαμβάνει να μεσολαβήσει προς το υπεύθυνο δημοτικό συμβούλιο για να προωθηθούν
//Πιστεύουμε πως η συναινετική μας αυτή πρόταση θα μπορέσει να επιλύσει και τις απειλές που εντοπίζουν στην αναφορά τους οι εμπειρογνώμονες για αυτή την επιλογή (καθυστέρηση στην λήψη αποφάσεων και μειωμένη δυνατότητα στις μονάδες που θα δημιουργηθούν στην ύπαιθρο) και ελπίζουμε ότι θα ληφθεί σοβαρά υπόψη.
3.   Αρμοδιότητες
//Το Κίνημα Οικολόγων  Συνεργασία Πολιτών συμφωνεί σε γενικές γραμμές με τις συστάσεις των εμπειρογνωμόνων όσον αφορά τις αρμοδιότητες που θα μεταφερθούν στο επίπεδο της τοπικής αυτοδιοίκησης.
//Εκφράζουμε όμως την απογοήτευση μας που δεν πρότειναν την μετεξέλιξη ενός από τους πιο αναχρονιστικούς θεσμούς της Κυπριακής Δημοκρατίας, αυτή των επαρχιακών διοικήσεων.
// Πάντοτε οραματιζόμασταν τη σύσταση ενός δευτεροβάθμιου οργάνου εξουσίας, που θα αποτελεί μετεξέλιξη των σημερινών επαρχιακών διοικήσεων,
//με δημοκρατικά εκλελεγμένο δημοτικά συμβούλια
//και αντίστοιχη διοικητική δομή, αλλά διευρυμένες ώστε να περιλαμβάνουν και την διαχείριση όλων των εξουσιών που έχουν εντοπίσει οι μελετητές ότι μπορούν να εξυπηρετηθούν καλύτερα στο τοπικό επίπεδο.
// Πιστεύουμε πως είναι μια αδυναμία του προτεινόμενου σχεδίου και θα θέλαμε να ήταν πιο τολμηροί μελετητές σε αυτό το σημείο.
// Όσον αφορά την μεταφορά αρμοδιοτήτων που προτείνει το σχέδιο, συμφωνούμε με τις περισσότερες συστάσεις έτσι θα σχολιάσουμε μόνο θέματα που έχουμε να προτείνουμε εναλλακτικές ή ενισχυτικές προτάσεις.
// Οι προτάσεις που ακολουθούν είναι ενδεικτικές και όχι εξαντλητικές.
// Επιφυλασσόμεθα στη συνέχεια να καταθέσουμε πλήρεις προτάσεις
Α) Μελέτες Περιβαλλοντικών Επιπτώσεων
//Διαφωνουμε με τους εμπειρογνώμονες ότι μπορεί να μεταφερθεί η αρμοδιοτητα εξέτασης των ΜΕΕΠ για μικρά έργα στο επίπεδο της τοπικής αυτοδιοίκησης.
Β) Ενίσχυση ρόλου δημοτικών τροχονόμων
//Συμφωνούμε με την πρόταση αυτή όμως πιστεύουμε πως θα έχει πιθανότητα επιτυχίας μόνο εαν οι δημοτικοί τροχονόμοι μετατραπούν σε εναλλάξιμο προσωπικό, που θα μετακινούνται σε τακτά χρονικά διαστήματα μεταξύ των δήμων.
Γ) Πολεοδομικός Σχεδιασμός
//Χωρίς κεντρικά εκπονημένο πολεοδομικού Σχέδιο Νήσο, που να καθορίζει με παγκύπριους στρατηγικούς στόχους τις περιοχές που θα είναι διαθέσιμες για οικοδομική ανάπτυξη,
// που πρέπει να διαφυλαχθούν για εξασφάλιση γεωργικής και κτηνοτροφικής παραγωγής
//και που είναι κατάλληλες για βιομηχανική ανάπτυξη, δεν μπορούν να υπάρχουν ελπίδες για ουσιαστική βελτίωση του οικονομικού μοντέλου της Κύπρου.
//Και χωρίς Σχέδιο Νήσου, η μεταφορά αρμοδιοτήτων πολεοδομικού σχεδιασμού στο τοπικό επίπεδο θα είναι προβληματική αν όχι επικίνδυνη.
Δ) Δημόσιες Μεταφορές
//Είμαστε πολύ θετικοί στην περαιτέρω εμπλοκή της τοπικής αυτοδιοίκησης στα θέματα που αφορούν τις δημόσιες μεταφορές.
//Όμως θέλουμε να τονίσουμε ότι οι γεωγραφικοί περιορισμοί του νησιού μας, απαιτούν όπως οι δημόσιες μεταφορές υπάγονται σε ένα κεντρικό φορέα.
// Παράδειγμα των προβλημάτων που δημιουργούνται όταν δεν υπάρχει ξεκάθαρος διαχωρισμός αρμοδιοτήτων μεταξύ των διαφόρων εμπλεκομένων είναι η αποτυχία εγκατάστασης των «έξυπνων» στάσεων λεωφορείων, που θα έπαιζαν κομβικό ρόλο στην επιτυχία της εκπονημένης Στρατηγικής για τις Δημόσιες Μεταφορές.
//Αποτέλεσμα της αποσπασματικής εφαρμογής της συγκεκριμένης στρατηγικής είναι σήμερα να έχουμε στάσεις του λεωφορείου που δεν έχουν καμία απολύτως υποδομή, μόνο μια ταμπέλα.
Ε) Διαχείριση αποβλήτων
//Συμφωνούμε με την εισήγηση μεταφοράς αρμοδιοτήτων για αυτό το θέμα στις τοπικές αυτοδιοικήσεις αλλά πιστεύουμε ότι πρέπει να εξασφαλιστεί η επίβλεψη της ορθής εφαρμογής του νομικού πλαισίου που το διέπει από το Τμήμα Περιβάλλοντος και το Τμήμα Επιθεώρησης Εργασίας, με συγκεκριμένο πλαίσιο λογοδότησης.
Στ) Συμβούλια Υδατοπρομήθειας και Αποχετεύσεων
//Η πρόταση των μελετητών σε αυτό το σημείο δεν είναι εντελώς ξεκάθαρη, θα θέλαμε να είναι λίγο πιο συγκεκριμένοι ως προς το ποιες εισηγήσεις της αναφοράς MANRE υιοθετούν και πως βλέπουν την μεταβατική περίοδο όσον αφορά αυτό το θέμα.
//Ως Κίνημα Οικολόγων  Συνεργασία Πολιτών τονίζουμε πως είναι απόλυτα αναγκαίο όπως το Υπουργείο Εσωτερικών προχωρήσει άμεσα στην εφαρμογή των πορισμάτων της μελέτης που ζήτησε και εκπονήθηκε για συνένωση των υπηρεσιών υδροδότησης και αποχέτευσης πριν κάποια χρόνια.
//Πιστεύουμε  πως, πέραν των οικονομικών πλεονεκτημάτων αυτής της κίνησης, θα υπάρχουν πάρα πολλά παρεμφερή περιβαλλοντικά πλεονεκτήματα που ένα νησί που υποφέρει τακτικά από λειψυδρία  πρέπει να λάβει σοβαρά υπόψη.
//Γενικά: Στόχος των νέων δήμων πρέπει να είναι η αποκέντρωση των όσων το δυνατό περισσότερων αρμοδιοτήτων, ώστε να εξυπηρετούνται καλύτερα τα καλώς νοούμενα συμφέροντα του πολίτη.
//Κατανοούμε πως θα πρέπει να ξεκινήσει σταδιακά η μεταβίβαση εξουσιών ούτως ώστε να μην υπάρξουν αρνητικές συνέπειες στην ενάσκηση των καθηκόντων αυτών.
//Eίναι εξίσου σημαντικό όμως να μην χαθεί η δυναμική που έχει δημιουργηθεί και θα υποβοηθήσει στην μετάβαση στο νέο θεσμικό πλαίσιο.
//  Πιο κάτω παραθέτουμε τις θέσεις μας για θέματα που πιστεύουμε πως πρέπει να τύχουν παράλληλης διαχείρισης αν πρόκειται να στεφθεί με επιτυχία η διαδικασία μεταρρύθμισης της τοπικής αυτοδιοίκησης.
4. Βαθμός Αυτονομίας & Οικονομικές διευθετήσεις
//Τα δύο πιο πάνω θέματα για εμάς είναι άρρηκτα δεμένα και θα θέλαμε να τα σχολιάσουμε μαζί.Για να δημιουργηθεί ουσιαστική αυτονομία στις αρχές τοπικής αυτοδιοίκησης, πρέπει να θεσμοθετηθεί η επιχορήγηση τους με συγκεκριμένο ποσοστό από τον κρατικό προϋπολογισμό και διανομή των κονδυλίων με βάση συμφωνημένη φόρμουλα στις αρχές τοπικής αυτοδιοίκησης.
//Μόνο έτσι θα μπορεί να εξασφαλιστεί η αναγκαία υποστήριξη σε ανθρώπινο δυναμικό και τεχνική υποδομή για να αντεπεξέλθουν πλήρως σε αναβαθμισμένο ρόλο.
//  Παράλληλα όμως θα πρέπει να επιλυθούν τα χρόνια οικονομικά προβλήματα που αντιμετωπίζουν οι τοπικές αυτοδιοικήσεις και να δοθεί η ευκαιρία να ξεκινήσουν με ξεκαθαρισμένο οικονομικό ισολογισμό.
// Πρέπει το κράτος να αναλάβει όλα τα εκκρεμούντα δάνεια των τοπικών αυτοδιοικήσεων.
// Τα δάνεια αυτά ουσιαστικά αποπληρώνονταν από την κρατική χορηγία ούτως ή άλλως και αν πρόκειται να έχει πιθανότητα επιτυχίας η αναδιάρθρωση θα πρέπει να μπορέσουν οι νέες μονάδες τοπικής αυτοδιοίκησης να λειτουργήσουν κάτω από τις πιο ευοίωνες συνθήκες.
//Βέβαια θα πρέπει να εξασφαλιστούν δομές διαφάνειας και αυστηρής λογοδότησης από αυτές τις αρχές, τόσο για να μην βρεθούν πάλι υπερχρεωμένες αλλά και για να παταχθούν φαινόμενα  διαφθοράς, ευνοιοκρατίας και καταπάτησης των δικαιωμάτων πολιτών.
Α.Ενίσχυση διαδικασιών εσωτερικού λογιστικού ελέγχου
//Πρέπει να θεσμοθετηθούν πιο αυστηρές και ενδελεχείς διαδικασίες εσωτερικού ελέγχου τόσο των νέων δήμων όσο και των προτεινόμενων τοπικών συμβουλίων.
// Για να διασφαλιστεί η ανεξαρτησία τόσο των υφιστάμενων όσο και των νέων λειτουργών εσωτερικού ελέγχου σε δομές τοπικών αρχών, πιστεύουμε πως πρέπει να τεθούν υπό τον διοικητικό έλεγχο του Εφόρου Εσωτερικού Ελέγχου και να επιτελείται αυτός ο εσωτερικό έλεγχος από την Υπηρεσία Εσωτερικού Ελέγχου του κράτους.
// Θα πρέπει να εξασφαλιστεί η εναλαξιμότητα των λειτουργών εσωτερικού ελέγχου ανά τακτά χρονικά διαστήματα, για να εξασφαλίζεται η αντικειμενικότητα και ανεξαρτησία τους διαχρονικά.
//Επιπλέον, πιστεύουμε πως πρέπει να αναλάβει η Υπηρεσία Εσωτερικού Ελέγχου την ευθύνη ελέγχου της νομιμότητας των αποφάσεων που λαμβάνονται από τα δημοτικά συμβούλια.
//Θεωρούμε ότι η διαδικασία ελέγχου της νομιμότητας των αποφάσεων αυτών από το Υπουργείο Εσωτερικών μέχρι σήμερα αποτυγχάνει να αποτρέπει την κατάχρηση εξουσίας, δεν λαμβάνονται διορθωτικά μέτρα όταν γίνουν λάθη, και κυρίως δεν προλαμβάνεται η πρόκληση τεραστίων οικονομικών ζημιών από λανθασμένες αποφάσεις, που καλείται μετά να καλύψει ο αθώος φορολογούμενος πολίτης.
//  Τα πορίσματα του Εσωτερικού Ελέγχου πρέπει να τίθενται ενώπιον των συλλογικών οργάνων των αντίστοιχων θεσμών για ενημέρωση και ανάληψη διορθωτικής δράσης, και σε περίπτωση που δεν γίνει αυτό σε εύλογο χρονικό διάστημα, τότε πρέπει να αποστέλλονται στην Γενική Ελέγκτρια με κοινοποίηση στον αρμόδιο υπουργό και την γενική εισαγγελία.
Β.Ενίσχυση του ρόλου Γενικού Ελεγκτή.
//Πρέπει να ενισχυθεί περαιτέρω ο θεσμός του Γενικού Ελεγκτή, ούτως ώστε να μπορεί να ανταποκρίνεται στις αυξημένες απαιτήσεις του ελέγχου των οικονομικών καταστάσεων και πράξεων των υφιστάμενων και υπό δημιουργία αρχών τοπικής αυτοδιοίκησης.
// Ο ρόλος του γραφείου της Γενικής Ελέγκτριας μέχρι τώρα υπήρξε πολύ εποικοδομητικός αλλά μπορούν να γίνουν ακόμη περισσότερα αν έχει τη δυνατότητα να εκπονεί τις εκθέσεις της σε πιο σύντομο χρονικό διάστημα
// και αν η εκτελεστική εξουσία λαμβάνει άμεσα διορθωτικά μέτρα σε σχέση με τις υποδείξεις της.
Γ.Θεσμοθέτηση Λογοδότησης αιρετών
//Είναι ανάγκη επιτέλους να θεσμοθετηθεί η νομική και ποινική ευθύνη των αιρετών εκπροσώπων της τοπικής αυτοδιοίκησης.
// Δεν θεωρούμε ότι θα είναι αντικίνητρο για την ανάληψη αιρετών θέσεων. Ίσαίσα θα είναι κίνητρο για να επιδιώκουν εκλογή άτομα που αντιλαμβάνονται την ευθύνη των αποφάσεών τους.
5. Τρόπος λειτουργίας (σημείο 5.1 και 5.2)
//Θεωρούμε ότι η οποιαδήποτε αναθεώρηση του τρόπου λειτουργίας των ΑΤΑ πρέπει απαραιτήτως να περιλαμβάνει και την διάσταση της ψηφιακής διακυβέρνησης.
//Οι τοπικές αρχές πρέπει να είναι άμεσα προσβάσιμες στους πολίτες και ο πιο βασικός τρόπος που θα γίνει αυτό είναι με την ανάρτηση των ανακοινώσεων και των πρακτικών των συνεδριάσεων των δημοτικών και κοινοτικών συμβουλίων στις αντίστοιχες ιστοσελίδες τους.
//Επιβεβαιώνουμε και πάλιν ότι το Κίνημα Οικολόγων  Συνεργασία Πολιτών υποστηρίζει πλήρως τις προσπάθειες για προώθηση μεταρρύθμισης στην τοπική αυτοδιοίκηση και ευελπιστούμε πως οι ανανεωμένες προσπάθειες του Υπουργείου Εσωτερικών για μεταρρύθμιση της τοπικής αυτοδιοίκησης, υπό τον νέο πολιτικό προϊστάμενο του, θα ευοδώσουν.
6. Διαχείριση υφιστάμενου ανθρώπινου δυναμικού
//Η μελέτη διαπιστώνει ότι με το νέο θεσμικό πλαίσιο θα μειωθεί το ανθρώπινο δυναμικό που απασχολείται στην τοπική αυτοδιοίκηση.
//Συμφωνούμε με τις προτάσεις που παρατίθενται για αντιμετώπιση των εγγενών προβλημάτων που υπάρχουν σε σχέση με το διοικητικό και εργατικό προσωπικό στην τοπική αυτοδιοίκηση,
// αλλά δεν έχουν προτείνει κανένα μέτρο για διαχείριση των ατόμων που θα είναι ουσιαστικά πλεονάζοντα από αυτή τη διαδικασία.
//Θεωρούμε ότι πρέπει να δοθούν εκτιμήσεις για το πόσα περίπου λιγότερα άτομα θεωρούν ότι θα απασχολούνται
// και να δοθούν παραμέτροι για εκπόνηση σχεδίου πρόωρης αφυπηρέτησης.
// Μία σκέψη είναι οι υφιστάμενοι υπαλλήλοι στην τοπική αυτοδιοίκηση να θεωρηθούν εναλλάξιμο προσωπικό για να διευκολυνθεί η μετακίνηση υπαλλήλων εκεί που υπάρχει πραγματική ανάγκη (εντός της ίδιας διοικητικής επαρχίας εκτός αν ζητήσουν οι ίδιοι άλλη μετακίνηση).
//Επαναφέρουμε την πρόταση μας για δημιουργία ενός κεντρικού φορέα υπεύθυνου για τις προσλήψεις, προαγωγές και μετακινήσεις υπαλλήλων (ίσως μετεξέλιξη του ανεξάρτητου φορέα που θα συσταθεί για τον καθορισμό των νέων δήμων) για αντιμετώπιση τόσο της κομματοκρατίας όσο και της γενικότερης ευνοικοκρατίας που έχει διαπιστωθεί ότι υφίσταται στην τοπική αυτοδιοίκηση.
7. Εξασφάλιση νομιμοποίησης θεσμικών αλλαγών
//Τονίζουμε πως πιστεύουμε πως πρέπει να τεθούν σε δημοψήφισμα οι προτεινόμενες αλλαγές.
// Προτείνουμε όπως αξιοποιηθούν οι επικείμενες ευρωεκλογές και τεθεί το πλαίσιο που θα διαμορφωθεί ενώπιον του λαού, για να εξασφαλιστεί η αρμονική μετάβαση στο νέο θεσμικό πλαίσιο.
//Θεωρούμε πως είναι βασικό δικαίωμα των πολιτών να έχουν λόγο σε σοβαρές θεσμικές αλλαγές που τους επηρεάζουν άμεσα.
// Στις προτάσεις των εμπειρογνωμόνων γίνονται αναφορές σε θέματα που επηρεάζουν την τοπική αυτοδιοίκηση και περιλαμβάνονται στις αναφορές που ετοιμαζονται για το Υπουργείο Εσωτερικών, το Υπουργείο Γεωργίας, Φυσικών Πόρων και Περιβάλλοντος και το Υπουργείο Υγείας.
//   Θα θέλαμε να θέσουμε την δυσαρέσκεια μας που η μελέτη παραδόθηκε στην αγγλική γλώσσα, γιατί η χρήση της αγγλικής αντί της ελληνικής γλώσσας ήταν εμπόδιο στην πλήρη κατανόηση των εισηγήσεων των μελετητών, οπόταν και διαφυλάσσουμε το δικαίωμα να επανέλθουμε σε κάποια θέματα, γιατί πιθανόν να έχουμε παρερμηνεύσει το κείμενο.
// Ελπίζουμε πως η τελική μελέτη, παρά τα στενά χρονικά πλαίσια, θα μας παραδοθεί επίσημα μεταφρασμένη στην ελληνική όταν ολοκληρωθεί.
// Υπενθυμίζουμε επίσης οτι εκκρεμεί η κατάθεση των όρων εντολής που έδωσε η κυβερνηση στους εμπειρογνώμονες για την εκπόνηση της μελέτης και των πρακτικών των συναντήσεων των εμπειρογνωμόνων με τον υπουργό, οπως δεσμεύτηκε ο ίδιος στην μεταξύ μας συναντηση.
9.5 Μεταναστευτική Πολιτική
//Πιστεύουμε ότι η Κυπριακή Δημοκρατία καθυστέρησε απελπιστικά να προχωρήσει σε καταρτισμό ενός στρατηγικού σχεδιασμού αντιμετώπισης του προβλήματος των οικονομικών  και πολιτικών προσφύγων.
// Δεν έγινε η αντιμετώπιση του θέματος με βάση το σεβασμό της ανθρώπινης ζωής και αξιοπρέπειας,
//λαμβάνοντας υπόψη τις ιδιαίτερες συνθήκες της Κύπρου.
//Μια ολοκληρωμένη στρατηγική πρέπει να στηρίζεται στις εξής βασικές αρχές: 1.Φιλοξενία και υποστήριξη των προσφύγων μέχρι την αναχώρησή τους από τη χώρα σε συνθήκες ανθρώπινες
//2.Επίσπευση των διαδικασιών εξέτασης των αιτήσεων των οικονομικών και πολιτικών προσφύγων για μείωση των εξόδων φιλοξενίας
// και του κινδύνου παράνομης διαμονής στην Κύπρο.
//3.Εκσυγχρονισμός και τροποποίηση τη μεταναστευτικής πολιτικής ώστε να μην παραβιάζονται οι Διεθνείς Συμβάσεις και το ευρωπαϊκό κεκτημένο.
//4.Λήψη μέτρων αντιμετώπισης του εθνικισμού και του ρατσισμού, όπως και εναντίον του εκφοβισμού αλλοδαπών μαθητών στα σχολεία και άλλους δημόσιους, κοινούς χώρους.
//5.Καθιέρωση πολιτικής επίλυσης των προβλημάτων συνύπαρξης.
//Προώθηση της ψυχολογικής και κοινωνικής στήριξης των αλλοδαπών ώστε να ενταχθούν ομαλά στο κοινωνικό περιβάλλον του νησιού μας.
//6.Πολλά προβλήματα δημιουργούνται ακριβώς λόγω της γκετοποίησης των διαφόρων ομάδων μεταναστών (π.χ. στην εντός των Τειχών Λευκωσία, Λάρνακα)
// και το κράτος αρνείται να αντιμετωπίσει άμεσα και καίρια το πρόβλημα και να αποδεχθεί το μέγεθος του προβλήματος.
//Πρέπει να ληφθεί πολιτική απόφαση για στρατηγική αντιμετώπισης αυτού του φαινομένου.
//7.Απαιτείται αυστηρή εφαρμογή της νομοθεσίας που διέπει την ενοικίαση υποστατικών (μαγαζιά και τρώγλες τις πλείστες φορές)
//και να ληφθούν αυστηρά μέτρα εναντίον των ιδιοκτητών των υποστατικών που τα ενοικιάζουν.
// Προτείνουμε την διενέργεια τακτικών έλεγχων του αριθμού και των συνθηκών διαβίωσης των μεταναστών σε υποστατικά
//και την παρέμβαση των υπηρεσιών κοινωνικής ευημερίας για προστασία των δικαιωμάτων ανηλίκων και γυναικών.
//8.Στηρίζουμε επιδοματική πολιτική που να καλύπτει τις βασικές ανάγκες των αιτητών και αναγνωρισμένων προσφύγων
//χωρίς να προκαλεί τα δικαιολογημένα αισθήματα των ντόπιων, ούτε να αποτελεί κίνητρο και δέλεαρ προσέλκυσης και νέων οικονομικών μεταναστών.
//9.Καλύτερη εφαρμογή μέτρων φύλαξης των συνόρων και της Πράσινης Γραμμής.
//10.Επίτευξη διμερών συμφωνιών με τις γύρω και άλλες χώρες από τις οποίες προέρχονται οι μετανάστες για προληπτικά μέτρα αλλά και για μέτρα επαναπροώθησης.
//11.Προώθηση Ευρωπαϊκών πολιτικών επαναπροώθησης (ιδιαίτερα με την Τουρκία) αλλά και διαμοιρασμού του βάρους της παρουσίας των μεταναστών.
//12.Προώθηση Ευρωπαϊκών πολιτικών για άρση των αιτιών που διώχνουν τους ανθρώπους αυτούς από τα σπίτια τους και αποτελούν τα πραγματικά γενεσιουργά αίτια του μεταναστευτικού προβλήματος.
//Η μεταναστευτική πολιτική θα πρέπει να λάβει υπόψη της ότι η χώρα μας είναι υπό κατοχή.
//Θα πρέπει να εκτιμηθούν οι πραγματικές ανάγκες της κυπριακής οικονομίας, εν καιρώ οικονομικής  κρίσης μάλιστα και των δυνατοτήτων που έχει για υποδοχή μεταναστών.
//Θα πρέπει να τεθεί ένα όριο στον αριθμό μεταναστών που μπορεί να δεχθεί μια μικρή ημικατεχόμενη χώρα.
//Δυστυχώς κανένα από αυτά δεν έχει ληφθεί υπόψη μέχρι σήμερα.
//Πρέπει να τεθούν αυστηρές προϋποθέσεις για παραμονή των μεταναστών και κοινοτικών εργαζομένων π.χ. εκμάθηση της ελληνικής γλώσσας εντός τακτού χρονικού διαστήματος για ομαλότερη ένταξη τους, νόμιμη εργασία, σεβασμό της κοινωνίας που μένουν κλπ.
//Αυστηρότερη νομοθεσία για πάταξη της παρανομίας, τόσο ως προς τους μετανάστες και κοινοτικούς εργαζομένους όσο και από τους εργοδότες.
// Τακτικός έλεγχος των ιδιωτικών Γραφείων Εξεύρεσης Εργασίας, μελέτη των κριτηρίων εργοδότησης μεταναστών και καθορισμό επαγγελμάτων όπου υπάρχει πραγματική ζήτηση.
//Οριζόντια εφαρμογή των συλλογικών συμβάσεων είτε πρόκειται για Κύπριο είτα για αλλοδαπό εργοδοτούμενο, ώστε να καταπολεμηθεί η παράνομη εργοδότηση και η αντικατάσταση Κυπρίων με φτηνότερο εργατικό δυναμικό.
// Προστασία των νόμιμων ξένων εργατών από την εκμετάλλευση των εργοδοτών και των "εμπόρων".
//Την προώθηση της ισομισθίας
// και της κατοχύρωσης των ίσων επαγγελματικών και κοινωνικών δικαιωμάτων ούτως ώστε να προστατεύονται και τα δικαιώματα των ντόπιων εργαζόμενων.
// Οι αριθμοί των οικιακών εργαζόμενων είναι υπερβολικά υψηλοί.
//Τα χρήματα πολλά και πλέον έχουν δημιουργηθεί κυκλώματα εκμετάλλευσης τόσο της έλευσης τους όσο και της διαμονής τους στη χώρα μας.
//Ο επανακαθορισμός της πολιτικής όπως καταγράφεται δεν επαρκεί (οικονομική αύξηση κλπ).Πρέπει να τεθούν φραγμοί ώστε να αδειοδοτούνται μόνο όσοι πραγματικά έχουν ανάγκη (ηλικιωμένα άτομα, άτομα με ειδικές ανάγκες κλπ).
//Να απαγορευτούν εντελώς για όσους φέρνουν τους οικιακούς εργαζόμενους για σκοπούς διεκπεραίωσης του νοικοκυριού και τους χρησιμοποιούν ως υπηρέτες.
// Θα ανοίξουν έτσι δουλειές για ντόπιους.
//  Οι ξένοι μετανάστες που προσεγγίζουν την Κύπρο μέσω Τουρκίας κατεχομένων είναι μία απολύτως ελεγχόμενη και κατευθυνόμενη από την Τουρκία κατάσταση.
//Θα πρέπει να απαιτήσουμε από την Ευρωπαϊκή Ένωση η Τουρκία να δέχεται την άμεση επαναπροώθηση τους στα κατεχόμενα αλλιώς να θέσουμε βέτο στην όποια συμφωνία Τουρκίας – Ευρωπαϊκής Ένωσης.
//Στο μεσοδιάστημα όσοι έρχονται μέσω κατεχομένων θα πρέπει να οδηγούνται αυτόματα και άμεσα μέσω του οδοφράγματος του Λήδρα Παλάς στα Κατεχόμενα.
//Μπορεί να αναληφθεί μία εκστρατεία σε χώρες προέλευσης (π.χ., καταχωρίσεις σε εφημερίδες) ότι η Κύπρος δεν αποτελεί επιλογή τους γιατί τα πράγματα έχουν γίνει πιο αυστηρά.
//Επίσης μία προτροπή να μην πληρώνουν τα κυκλώματα γιατί στις πλείστες των περιπτώσεων τους εκμεταλλεύονται και τους εγκαταλείπουν.
//  Προστασία δικαιωμάτων πολιτικών προσφύγων. Ένα από τα σημαντικότερα προβλήματα που δημιουργούνται από την κατάσταση είναι ότι η ανεξέλεγκτη ροή των ξένων και η αδιάκριτη αντίδραση της κοινωνίας στερεί στους πραγματικά κυνηγημένους και στους φυγάδες να τύχουν της στήριξης και της προστασίας που χρειάζονται και που την δικαιούνται.
//Να καταπολεμηθεί πιο δραστικά η εμπορία προσώπων.
//Να σταματήσει η παροχή αδειών για καλλιτέχνιδες.
// Να κτυπηθούν τα κυκλώματα σωματεμπορίας.
//Εμπορία προσώπων συνιστά και η δράση συγκεκριμένων δικηγόρων (υπάρχει νομοθετικό κενό για να κτυπηθεί αυτή η μορφή σωματεμπορίας).
//Να ζητηθεί από την Ευρωπαϊκή δύναμη FRONTEX να επιτηρεί τα βόρεια, νότια και ανατολικά σύνορα της Κυπριακής Δημοκρατίας.
//  Κατάλληλα καταλύματα για την υποδοχή των αιτητών πολιτικού ασύλου αλλά και για την «κράτηση» όσων έχουν απορριφθεί οι αιτήσεις τους και περιμένουν την απέλαση τους ή την επαναπροώθηση τους.
10.ΣΥΓΚΟΙΝΩΝΙΑΚΟ
10.1 Εισαγωγή
//Στον τομέα των συγκοινωνιών, η Κύπρος κατέχει ακόμα ένα θλιβερό ρεκόρ στην Ευρώπη.
// Είμαστε η χώρα με τη μεγαλύτερη ποσοστιαία αύξηση σε εκπομπές θερμοκηπιακών αερίων από τα μέσα μεταφοράς κατά την περίοδο 19902008.
// Συγκεκριμένα, η αύξηση των εκπομπών θερμοκηπιακών αερίων από μέσα μεταφοράς στην Κύπρο (κυρίως τα ιδιωτικά αυτοκίνητα) στην εν λόγω περίοδο ήταν 180% ενώ ο μέσος όρος στην Ευρώπη δεν ξεπερνούσε το 20%.
//Μάλιστα τα τελευταία χρόνια λόγω της οικονομικής κρίσης παρουσιάστηκε σταθεροποίηση στην Ευρωπαϊκή Ένωση των εκπομπών των θερμοκηπιακών αερίων.
// Η θλιβερή αυτή επίδοση θα πρέπει να μας προβληματίσει σοβαρά.
//Το κυπριακό μοντέλο κυκλοφοριακής διαχείρισης έχει οδηγήσει στο μεγάλο φαύλο κύκλο: περισσότερα αυτοκίνητα – μεγαλύτερους δρόμους – ακόμα περισσότερα αυτοκίνητα, με τις γνωστές αρνητικές επιπτώσεις.
//Το κυκλοφοριακό πρόβλημα των κυπριακών πόλεων έχει οξυνθεί τα τελευταία χρόνια, προκαλώντας σωρεία προβλημάτων, όπως: Ουσιαστική αχρήστευση του οδικού δικτύου, λόγω κυκλοφοριακής συμφόρησης.Ταλαιπωρία, άγχος και απώλεια χρόνου.Ρύπανση του περιβάλλοντος από τα καυσαέρια των αυτοκινήτων.Δαπάνη μεγάλου μέρους του Προϋπολογισμού Αναπτύξεως της Κυπριακής Δημοκρατίας κάθε χρόνο, για οδικά έργα χωρίς ορθολογιστική κυκλοφοριακή διαχείριση.Σπατάλη δεκάδων εκατομμυρίων λιρών κάθε χρόνο σαν αποτέλεσμα της υπερβολικής κατανάλωσης καυσίμων και φθοράς των οχημάτων.Οδικά δυστυχήματα, που προκαλούν τεράστιες ανθρώπινες, υλικές και κοινωνικές ζημιές.
//Τα πιο πάνω προβλήματα οφείλονται κυρίως στη μη έγκαιρη εφαρμογή του πολεοδομικού νόμου, των τοπικών σχεδίων και των έργων κυκλοφοριακής υποδομής των πόλεων,
//στην άναρχη ανάπτυξη των πόλεων,
//στην έλλειψη συγκεκριμένης πολιτικής για ενθάρρυνση εναλλακτικών πιο ήπιων προς το περιβάλλον μαζικών μέσων διακίνησης του πληθυσμού
//και στην πίεση για επέκταση των περιοχών ανάπτυξης με αποτέλεσμα τη διάσπαρτη ανάπτυξη και την εξάρτηση από το ιδιωτικό αυτοκίνητο.
10.2 Μέτρα κυκλοφοριακής διαχείρισης
//1.Κλιμακωτό ωράριο: Η κλιμάκωση των ωρών έναρξης και λήξης της εργασίας των διαφόρων κλάδων εργαζόμενων και των σχολείων μπορεί να συμβάλει προς τη σωστή κατεύθυνση.
//2.Αποδοτικότερη χρήση των κεντρικών δρόμων, με την αυστηρή εφαρμογή των κανονισμών τροχαίας, ιδιαίτερα σε ότι αφορά την παράνομη στάθμευση.
//3.Υιοθέτηση πολιτικής για ενθάρρυνση εναλλακτικών ήπιων τρόπων μετακίνησης (μέσων μαζικής μεταφοράς, ποδηλατοκίνησης, πεζοπορίας) και κατασκευή ποδηλατοδρόμων και πεζόδρομων.
//4.Αύξηση στα δρομολόγηση λεωφορείων ειδικών διαδρομών (π.χ. για σχολεία, βιομηχανικές περιοχές, κ.λπ.), για να περιοριστεί η ανάγκη για εκτενή χρήση του ιδιωτικού αυτοκινήτου μέσα στην πόλη.
//5.Παραχώρηση στα μέσα μαζικής μεταφοράς λωρίδων προτεραιότητας για λεωφορεία, ταξί και αυτοκίνητα με τρία και άνω άτομα, για γρήγορη μεταφορά επιβατών, χωρίς τη διαπλάτυνση δρόμων σε βάρος των υφιστάμενων πεζοδρομίων και αυλών.
//6.Αναδιοργάνωση των φώτων τροχαίας με συστήματα που να δίνουν προτεραιότητα στα μέσα μαζικής μεταφοράς και σε πυροσβεστικά και ασθενοφόρα οχήματα.
//7.Ευρεία εκστρατεία διαφώτισης του κοινού και λήψη θεσμικών μέτρων για την ανύψωση του επιπέδου οδικής και περιβαλλοντικής συνείδησης των πολιτών.
//8.Μελέτη δημιουργίας και διακίνησης υπεραστικών μαζικών μέσων  τρένο, τραμ μεταξύ των πόλεων.
//9.Διασφάλιση της ασφαλούς διακίνησης των εμποδιζόμενων ατόμων.
//10.Προώθηση της οικολογικής οδήγησης (ecodriving).
10.3 Μέτρα για ανάπτυξη των μέσων μαζικής μεταφοράς
//1.Πρέπει να κτιστεί άρτια οργανωμένο δίκτυο αστικών, υπεραστικών και επαρχιακών δημόσιων συγκοινωνιών που να ικανοποιεί τις σύγχρονες ανάγκες της κυπριακής κοινωνίας, έτσι ώστε ο πολίτης να εξυπηρετείται με ασφάλεια και αξιοπιστία στο βαθμό που να μην χρειάζεται το ιδιωτικό του αυτοκίνητο για τις μετακινήσεις του.
//2.Να αναρτηθούν τα δρομολόγια στις στάσεις των μέσων μεταφοράς, να εκδοθούν ενημερωτικά φυλλάδια που να είναι διαθέσιμα στα αεροδρόμια και άλλους δημόσιους χώρους καθώς επίσης και στο διαδίκτυο, έτσι ώστε τόσο ο ντόπιος πληθυσμός όσο και οι επισκέπτες να έχουν τις απαραίτητες πληροφορίες για όλα τα μέσα δημόσιων συγκοινωνιών.
//3.Το δίκτυο θα πρέπει να διαθέτει υποδομή έτσι ώστε να εξυπηρετεί όλα τα εμποδιζόμενα άτομα,
// καθώς και τα άτομα που κινούνται με ποδήλατα.
//4.Να υπάρχει επίσης αυστηρή εποπτεία των εταιρειών που παρέχουν τις δημόσιες συγκοινωνίες για να διασφαλίζεται η αδιάλειπτη λειτουργία αποδοτικού δικτύου συγκοινωνιών, το οποίο θα είναι δυναμικό για να εξυπηρετεί τις συνεχώς μεταβαλλόμενες ανάγκες των επιβατών.
//5.Θα πρέπει να δίνεται προτεραιότητα στα δημόσια μέσα συγκοινωνιών κατά τη ρύθμιση της τροχαίας κίνησης.
//6.Να ενισχυθεί ο θεσμός του σχολικού λεωφορείου
//7.Τα δρομολόγια των μέσων μαζικής μεταφοράς να εξυπηρετούν και τους εργαζόμενους σε βιομηχανικές και βιοτεχνικές ζώνες.
//8.Δημιουργία σταθμών μετεπιβίβασης (park & ride) στην είσοδο των πόλεων, όπου οι πολίτες θα μπορούν να αφήνουν τα αυτοκίνητά τους και να χρησιμοποιούν λεωφορεία για μεταφορά στην εργασία τους μέσα στην πόλη.
10.4 Μέτρα προστασίας των δικαιωμάτων των πεζών και των εμποδιζόμενων ατόμων
//1.Αυστηρά μέτρα για την παράνομη στάθμευση.
//2.Να τεθούν πολύ αυστηρά πρόστιμα για την πάταξη της στάθμευσης πάνω στο πεζοδρόμιο, σε χώρους στάθμευσης αναπήρων και κοντά σε διαβάσεις πεζών
//3.Να δημιουργηθούν ασφαλείς διαβάσεις πεζών σε όλους τους δρόμους σε αποστάσεις όχι μεγαλύτερες από 300 μέτρα μεταξύ τους, ρυθμιζόμενες από φώτα τροχαίας με φωτεινά σήματα και ηχητικά σήματα για τυφλούς
//4.Στους δρόμους με διπλές λωρίδες κυκλοφορίας να τοποθετηθούν διαχωριστικές νησίδες.
//5.Να εφαρμοστούν μέτρα ελέγχου της ταχύτητας σε όλους τους δρόμους που διέρχονται από κατοικημένες περιοχές.
//6.Να κατασκευαστούν παντού πεζοδρόμια, ιδιαίτερα σε περιοχές διακίνησης μικρών παιδιών.
//7.Τα πεζοδρόμια είναι για αποκλειστική χρήση από τους πεζούς. Να παρθούν άμεσα νομοθετικά και άλλα μέτρα για διατήρηση των πεζοδρομίων ελεύθερα από οποιαδήποτε εμπόδια.
//8.Να δημιουργηθούν ασφαλή δίκτυα ποδηλατόδρομων σε όλες τις πόλεις και τα χωριά.
//9.Δημιουργία ειδικών δικτύων ποδηλατόδρομων/πεζοδρομίων για την ασφαλή μετάβαση και πρόσβαση των μαθητών στα σχολεία δημοτικής και μέσης εκπαίδευσης.
//10.Για την υλοποίηση των πιο πάνω απαιτείται ένας σωστός σχεδιασμός και υιοθέτηση μιας μακροπρόθεσμης αειφόρου στρατηγικής στο ζωτικό τομέα των συγκοινωνιών.
10.5 Μέτρα για μείωση της ρύπανσης
//1.Υιοθέτηση σύγχρονων μεθόδων τεχνικού ελέγχου των αυτοκινήτων με τρόπο που να ελαχιστοποιούνται οι εκπομπές ρύπων.
//Αντιμετώπιση των προβλημάτων που δημιουργούνται με την αφαίρεση του καταλύτη της αμόλυβδης βενζίνης.
//2.Ειδικές πρόνοιες στα υπό μελέτη οδικά έργα, για τη διακίνηση λεωφορείων, ποδηλάτων και πεζών.
//3.Μελέτη και κατασκευή σύγχρονων στάσεων και σταθμών λεωφορείων.
//4.Επανεξέταση των υφιστάμενων σχεδίων όδευσης τμημάτων του οδικού δικτύου μέσα από ευαίσθητες οικιστικές και εμπορικές περιοχές, υπό το πρίσμα μελετών περιβαλλοντικών επιπτώσεων.
//5.Μελέτη και κατασκευή εκτεταμένων και λειτουργικών δικτύων ποδηλατοδρόμων μέσστις πόλεις.
//6.Κατασκευή πεζοδρομίων σε όλους τους δρόμους για ασφαλή και άνετη διακίνηση των πεζών και τροχοκαθισμάτων.
//7.Ολοκλήρωση των έργων κυκλοφοριακής υποδομής των πόλεων.
//8.Εξασφάλιση της συμβατότητας των έργων κυκλοφοριακής υποδομής με τις τοπικές συνθήκες.
//9.Προώθηση ειδικής πολιτικής για την ανάπτυξη της χρήσης του ποδηλάτου.
//10.Καθιέρωση ειδικής λωρίδας για τα ποδήλατα στις κύριες λεωφόρους και τους υπεραστικούς δρόμους.
//11.Βελτίωση του οδοστρώματος των δρόμων.
//12.Δημιουργία χώρων στάθμευσης ποδηλάτων στην περιφέρεια, τις αφετηρίες και στάσεις των αστικών συγκοινωνιών.
//13.Δημιουργία σταθμών ενοικιάσεως ποδηλάτων για μικροδιαδρομές στο κέντρο των πόλεων.
//14.Εκτεταμένο δίκτυο ποδηλατοδρόμων.
//15.Λύσεις για τη μείωση της τιμής (π.χ. δανειοδότηση, επιδότηση) του ποδηλάτου.
//16.Αυστηρή τήρηση των κανόνων κυκλοφορίας από τους οδηγούς αυτοκινήτων.
// Να καταπολεμηθεί η ανεξέλεγκτη στάθμευση αυτοκινήτων μέσα στο δρόμο ή το πεζοδρόμιο
//17.Να εμπεδωθεί η κυκλοφοριακή συμπεριφορά στους οδηγούς αυτοκινήτων.
// Να εξυγιανθεί το σύστημα εκπαίδευσης και εξέτασης των μαθητευόμενων οδηγών.
//18.Εφαρμογή πολεοδομικού νόμου ποιότητα ζωής.Αυστηρή εφαρμογή του πολεοδομικού νόμου, ως μέσου ορθολογικής ανάπτυξης.
//Η ανεξέλεγκτη ανάπτυξη οδηγεί σε όξυνση του προβλήματος και καθιστά δυσκολότερη τη λήψη διορθωτικών μέτρων.
//19.Ορθολογική χωροθέτηση κυβερνητικών υπηρεσιών και δημοσίων χώρων.
//Απόρριψη των σχεδίων συγκέντρωσης των κυβερνητικών κτιρίων στην Έγκωμη.
//20.Εκπόνηση Μελετών Επιμέτρησης Επιπτώσεων στο Περιβάλλον, πριν από τον τελικό σχεδιασμό έργων κυκλοφοριακής υποδομής.
//21.Πολιτική που να προάγει τα ήπια και μαζικά μέσα μεταφοράς (ποδήλατο, λεωφορείο, τραμ, πεζοπορία), με τρόπο ο οποίος θα αναβαθμίσει ουσιαστικά την ποιότητα ζωής των πολιτώv.
11.ΔΙΚΑΙΟΣΥΝΗ – ΘΕΣΜΟΙ
11.1 Εισαγωγή
//Το όλο σύστημα της δικαιοσύνης νοσεί εδώ και πολλά χρόνια, με αποτέλεσμα την δημιουργία ανάμεσα στον Κυπριακό Λαό, χαμηλό αίσθημα εμπιστοσύνης προς τον θεσμό της δικαιοσύνης.
// Η δικαιοσύνη, λέμε όλοι ότι πρέπει να είναι τυφλή.
// Αυτό το οποίον παρατηρείται εδώ και πολλά χρόνια, είναι τυφλή μόνο για τους αδύνατους οικονομικά, και βλέπει μόνον και προστατεύει τους λίγους, τους οικονομικά εύρωστους με αποτέλεσμα την απαξίωση στο θεσμό της δικαιοσύνης από τον Κυπριακό Λαό.
// Η διαπλοκή και ο επηρεασμός που υπάρχει σήμερα σε όλες τις βαθμίδες της δικαιοσύνης, είναι αποτέλεσμα της εμπλοκής των μεγάλων κομμάτων και όχι μόνον, οι οποίοι θέλουν να έχουν λόγον και έλεγχο σε όλους τους διορισμούς σε όλες τις βαθμίδες της δικαιοσύνης.
11.2 Θεσμοθέτηση Αυστηρών Ποινικών και Αστικών Ευθυνών
//Σε καμία περίπτωση, κρατικός αξιωματούχος δεν δύναται να αποφεύγει τη δικαιοσύνη κρυπτόμενος είτε πίσω από την ασυλία είτε πίσω από ένα υπερβολικά ελαστικό κανόνα παραβίασης της χρηστής διοίκησης.
//Η θέση μας βασίζεται στην αρχή της Δημοκρατίας όπως την εκφράζουν τα Διεθνή και Ευρωπαϊκά Δικαστήρια, δηλαδή: Ο κάθε πολίτης της Κυπριακής Δημοκρατίας δικαιούται να απολαμβάνει της αρχής της Δημοκρατίας, δηλαδή: ΙΣΑ ΔΙΚΑΙΩΜΑΤΑ και ΙΣΕΣ ΥΠΟΧΡΕΩΣΕΙΣ.
//1.Άρση Ασυλίας: Πάντες οι εκλελεγμένοι άρχοντες συμπεριλαμβανομένου και του Προέδρου της Δημοκρατίας, οφείλουν να σέβονται τον θεσμό ή τους θεσμούς που υπηρετούν βάσει των υποχρεώσεων που πηγάζουν από το Σύνταγμα και τους νόμους της Κυπριακής Δημοκρατίας.
//2.Δικαιοσύνη: Με γνώμονα την καλύτερη και αποτελεσματικότερη λειτουργία του Δικαστικού μας συστήματος, θα πρέπει να αρθεί η επίκληση του Δικαίου της Ανάγκης και να εφαρμοσθεί εκ νέου ως έχει το Σύνταγμα.
// Ως εκ τούτου απαιτείται:Η επανασύσταση του Συνταγματικού και Διοικητικού Δικαστηρίου
//Η επανασύσταση του Ανωτάτου Δικαστηρίου με αρμοδιότητα εφετείου για πολιτικές και ποινικές υποθέσεις
//Η σύσταση Δικαστηρίου Διεθνών Εμπορικών Διαφορών
//Η Σύσταση Αυτόφωρου Δικαστηρίου για επιβολή άμεσων ποινών σε παραπτωματίες .
//Διαφάνεια στις προσλήψεις και προαγωγές των μελών των δυνάμεων ασφαλείας ώστε να προωθούνται οι καλύτεροι.
//3.Θεσμοθέτηση για την διενέργεια δημοψηφίσματος σε εθνικό, αλλά και σε τοπικό επίπεδο όπως είναι η τοπική αυτοδιοίκηση για όλα τα σημαντικά θέματα που άπτονται της επιβίωσης και διαβίωσης του Κυπριακού Λαού στο σύνολό του, αλλά και σε τοπικό επίπεδο.
//4.Θεσμοθέτηση πρόνοιας ώστε, στην περίπτωση διενέργειας δημοψηφίσματος όπου το αποτέλεσμαβούληση των πολιτών είναι διαφορετική από τις αποφάσεις των αντιπροσώπων του, αυτοί πρέπει άμεσα να ανακαλούνται και να προκηρύσσονται εκλογές.
//5.Την απαίτηση για περιορισμό σε δύο συνεχόμενες θητείες της εκλογής όλων των αντιπροσώπων του Λαού στα διάφορα αξιώματα. Προέδρου της Δημοκρατίας, Βουλευτού, Δήμαρχου, Δημοτικού Σύμβουλου, Κοινοτάρχη και Μελών Κοινοτικού Συμβουλίου.
//6.Να περιοριστεί σε δύο θητείες ο διορισμός όλων των αξιωματούχων του κράτους. Υπουργών, πρόεδρων και μελών διοικητικών συμβουλίων ημικρατικών οργανισμών, Κοινοταρχών.
//7.Τη διενέργεια ελέγχου φυσικών ή νομικών προσώπων και οργανισμών που ασκούν εξουσία στον χώρο της πολιτικής, της διοίκησης και της οικονομίας της χώρας.
//8.Να απαιτηθεί η τιμωρία των καταχραστών του δημοσίου χρήματος και η δήμευση των περιουσιακών τους στοιχείων.
//9.Να προωθηθεί και να απαιτηθεί η υποχρεωτική απόδοση λογοδοσίας των ασκούντων δημόσια πολιτική εξουσία και διαχείριση δημόσιου χρήματος, κατά το πέρας των καθηκόντων τους, θέτοντας ως υπέγγυα όλα τα περιουσιακά τους στοιχεία, μέχρι την αποδοχή της λογοδοσία.
//10.Να απαιτηθεί έλεγχος του «πόθεν έσχες» επί της κινητής και ακίνητης περιουσίας, σε όλους τους διατελέσαντες ως : Πρόεδροι, Υπουργοί, Βουλευτές, Δήμαρχοι, Δημοτικοί Σύμβουλο, Γενικοί Διευθυντές Υπουργείων, Πρόεδροι ημικρατικών Οργανισμών και Μελών Διοικητικών Συμβουλίων ημικρατικών Oργανισμών, από το 1974 και εντεύθεν.
//Μέχρι δε, την ολοκλήρωση του ελέγχου και την έκδοση τελεσίδικης δικαστικής απόφασης, σε περίπτωση δικαστικής εμπλοκής, να ζητηθεί η προσωρινή δέσμευση των εμπλεκομένων ακινήτων και κινητών περιουσιακών τους στοιχείων.
//11.Να ζητηθεί η διεξαγωγή έρευνας προς κάθε κατεύθυνση, από το 1974 και εντεύθεν, για την αναζήτηση και καταλογισμό διοικητικών, αστικών ή ποινικών ― ακόμη και όσων έχουν παραγραφεί ― ευθυνών, για την χρεοκοπία της Κύπρου, με παραδειγματική τιμωρία όλων αυτών που θα κριθούν ένοχοι.
//12.Την απαίτηση από το Κοινοβούλιο του ανοίγματος επιτέλους του φακέλου της Κύπρου.
//Κεφάλαιο το οποίο αποτελεί ντροπή και όνειδος για όλες τις κυβερνήσεις και για όλα τα κόμματα από το 1974 μέχρι σήμερα, που δεν έκαναν τίποτα ώστε να αποδοθούν οι ευθύνες στους υπαίτιους της σύγχρονης κυπριακής τραγωδίας, της οποίας τα αποτελέσματα ζούμε και διαβιούμε μέχρι σήμερα.
//Είναι ύβρις προς τους πεσόντες και παθόντες η μη έγκαιρη απόδοση δικαιοσύνης.
//Αποτελεί ελάχιστο φόρο τιμής προς τις οικογένειες των αδικοχαμένων, αλλά και υποχρέωση προς την πατρίδα για αποκατάσταση της ιστορικής αλήθειας, πριν να είναι πολύ αργά, γιατί στην πορεία του χρόνου φεύγουν ένας – ένας από την ζωή, τόσον από την πλευρά των παθόντων, όσο και από την πλευρά των υπαιτίων
// και όχι να περιμένουμε τον ιστορικόν του μέλλοντος, μετά από εκατό ή διακόσια χρόνια, να φέρει στο φως την αλήθεια όπως αυτός θέλει, εξυπηρετώντας τους δικούς του σκοπούς και στόχους.
//13.Την απαίτηση για επισημοποίηση, αναγνώριση και δημοσίευση όλων των λογαριασμών κληρονομικού δικαίου-καταπιστεύματος που υπάρχουν και έχουν δημιουργηθεί προς όφελος της Κυπριακής Δημοκρατίας και εν γένει προς όφελος όλων των Κυπρίων από την 21η Δεκεμβρίου 1961 με τη συμμετοχή της Κυπριακής Δημοκρατίας ως του 74ου μέλους – μετόχου στην Παγκόσμια Τράπεζας Ανασυγκρότησης και Ανάπτυξης, γνωστής ως Παγκόσμια Τράπεζα, με συμμετοχή και συνεισφορά 15 εκατομμυρίων δολαρίων και απόκτηση του 0,017% του μετοχικού κεφαλαίου της εν λόγω τράπεζας και των άλλων συνδεδεμένων οργανισμών της που είναι : H Διεθνής Ένωση Ανάπτυξης (IDA) από την 2α Μαρτίου 1962 ως 58ο μέλος – μέτοχος με συμμετοχή και συνεισφορά 760,000 δολαρίων και απόκτηση του 0,08% του μετοχικού κεφαλαίου. Tο Διεθνές Κέντρο Οικονομικών Επιχειρήσεων (IFC) από την 02η Μαρτίου 1962 ως 61ον μέλος  μέτοχος.O Πολυμερής Οργανισμός για την Εγγύηση των Επενδύσεων (MIGA) από την 12η Απριλίου 1988.Tο Διεθνές Κέντρο Επίλυσης Επενδυτικών Διαφορών (ICSID) από την 25η Δεκεμβρίου 1966 ως 23ον μέλος  μέτοχος.Του Διεθνούς Νομισματικού Ταμείου (IMF) από την 21η Δεκεμβρίου 1961 με την συμμετοχή της Κυπριακής Δημοκρατίας ως μέλος – μέτοχος με συμμετοχή και συνεισφορά 11,25 εκατομμυρίων δολαρίων και απόκτηση του 0,017% του μετοχικού κεφαλαίου.Σήμερα η συμμετοχή και συνεισφορά ανέρχεται στα 158,2 εκατομμύρια δολάρια με 0,07%  του μετοχικού κεφαλαίου.Οι εν λόγω οργανισμοί που έχουν δημιουργηθεί με βάση την συνθήκη ΒΡΕΤΤΟΝ WOODS που έγινε την 22 Ιουλίου του 1944 και επικυρώθηκε την 27η Δεκεμβρίου 1945 από όλα τα κοινοβούλια των σαράντα τεσσάρων (44) ιδρυτικών κρατών – μελών.
//14.Την διενέργεια έρευνας και απόδοσης ευθυνών, όλων των διατελεσάντων Προέδρων, Υπουργών Οικονομικών, Προέδρων και μελών της Κεντρικής Τράπεζας, των μονίμων Πρεσβευτών στον Οργανισμό Ηνωμένων Εθνών της Κυπριακής Δημοκρατίας, οι οποίοι γνώριζαν υπέγραφαν και επιβεβαίωναν και επιβεβαιώνουν κάθε χρόνο από το 1966 μέχρι σήμερα, τον ετήσιο ισολογισμό όλων αυτών των λογαριασμών κληρονομικού δικαίου – καταπιστεύματος που είναι προς όφελος και χρήση των Αυτοχθόνων Ιθαγενών κατοίκων της πατρίδος μας και απέκρυβαν και αποκρύβουν την ύπαρξη τους μέχρι σήμερα.
//15.Την χρήση αυτών των λογαριασμών, του οποιουδήποτε ποσού θεωρηθεί αναγκαίο, μετά τον λογιστικό έλεγχο του δημοσίου χρέους για την εξόφληση όλων των πραγματικά νομίμων υποχρεώσεων της Κυπριακής Δημοκρατίας προς τρίτους και την απεμπλοκή από το μνημόνιο και από τους οποιουσδήποτε πιστωτές.
//16.Την χρήση αυτών των λογαριασμών, του οποιουδήποτε ποσού θεωρηθεί αναγκαίο για την οικονομική ανάπτυξη τόσον της πατρίδος μας,
//όσο και για την ευημερία συνολικά των Κυπρίων Αυτοχθόνων Ιθαγενών κατοίκων με την εκπόνηση έργων ανάπτυξης κοινής ωφελείας.
//17.Την απαίτηση για την δημιουργία ενός μηχανισμού ασφαλείας, με το κατάλληλα εκπαιδευμένο προσωπικό, στην τεχνολογία και στις υποδομές,έτσι ώστε όλοι οι Πολίτες της Κυπριακής Δημοκρατίας να αισθάνονται και να είναι ασφαλείς στην προσωπική τους οικία, στα σχολεία, στην εργασία και γενικά σε όλους τους δημόσιους χώρους.
12.ΓΕΩΡΓΙΑ  ΚΤΗΝΟΤΡΟΦΙΑ
12.1 Εισαγωγή
//Η συρρίκνωση της γεωργίας ήταν αποτέλεσμα τόσο της τουρκικής εισβολής όσο και του μοντέλου ανάπτυξης που έδωσε μονοδιάστατη έμφαση στον τουρισμό και στην πώληση εξοχικής κατοικίας (real estates development) αλλά και την άρση των περιορισμών εισαγωγής λόγω της ευρωπαϊκής πορείας.
//Αλλοι λόγοι συρρίκνωσης είναι η συνεχής προσπάθεια για ποσοτική αύξηση και παράλληλα η έμφαση στη μονοκαλλιέργεια π.χ. πατάτας, αμπελιών, ελιάς και εσπεριδοειδών.
// Αποτέλεσμα αυτής της τάσης είναι η πλειονότητα των παραγομένων προϊόντων να υστερεί ποιοτικά: α) μεγάλες ποσότητες χημικών υπολειμμάτων από τη χρήση φυτοφαρμάκων, β) νέες ποικιλίες που γευστικά αλλά και θρεπτικά δεν έχουν καμιά σχέση με τις αντίστοιχες παραδοσιακές.
//Οι αλυσιδωτές επιπτώσεις από τη χρήση των λιπασμάτων, των φυτοφαρμάκων και των βιοκτόνων στη γη, το νερό, τον αέρα και την υγεία προβληματίζουν την κοινωνία ως προς την αναγκαιότητά τους.
//  Πιστεύουμε ότι στόχος πρέπει να είναι η διατήρηση και επέκταση της μη εντατικής (εκτατικής) γεωργίας που υπάρχει στο νησί με σκοπό να διατηρηθεί το αγροτικό μωσαϊκό που είναι πολύ σημαντικό για τη βιοποικιλότητα, την καλή κατάσταση του εδάφους, να μην μολύνεται το νερό κλπ.
// Για να γίνει αυτό χρειάζεται αναδιάρθρωση των κινήτρων που δίνονται μέσω των επιχορηγήσεων της ΚΑΠ, και συστηματική εφαρμογή της νομοθεσίας όσον αφορά τις απαγορεύσεις (π.χ. εκρίζωση θαμνώνων κλπ).
// Ευκαιρίες επίσης δίνονται μέσω της εφαρμογής της Πολλαπλής Συμμόρφωσης όσον αφορά τις επιδοτήσεις από τον πρώτο πυλώνα της ΚΑΠ
// και την εφαρμογή της νομοθεσίας για την προστασία των πουλιών (Οδηγία για τα Πουλιά 2009/147/ΕΚ) και τους Οικοτόπους (Οδηγία για τους Οικοτόπους 92/43/ΕΟΚ).
//  Η έλλειψη σοβαρής και μακροπρόθεσμης πολιτικής και η σχετικά “ανύπαρκτη” νομοθεσία δημιουργούν ένα μεγάλο πρόβλημα στους χώρους των κτηνοτροφικών υποστατικών.
// Αυτό αποτελεί πρόβλημα το οποίο και θα οξύνει τις αντιδράσεις των κατοίκων που επηρεάζονται από τη λειτουργία κτηνοτροφικών μονάδων με μεγάλους αριθμούς.
//  Όλες οι μονάδες εντατικής κτηνοτροφίας θα έπρεπε να αξιολογηθούν σε σχέση με την περιβαλλοντική νομοθεσία ώστε να πληρούν όλα τα περιβαλλοντικά κριτήρια (που σίγουρα αρκετές δεν πληρούν σήμερα), συμπεριλαμβανομένων και διαχείριση των αποβλήτων τους.
// Επιπλέον, θα έπρεπε να αξιολογηθούν και σε σχέση με την νομοθεσία που αφορά την ευημερία των ζώων που επίσης αρκετές φαίνεται να μην πληρούν.
12.2 Γεωργία
//Προτείνουμε τα εξής:  1.Την παραχώρηση ουσιαστικών κονδυλίων για την έρευνα, την εισαγωγή τεχνογνωσίας και τη χρηματοδότηση εφαρμοσμένων προγραμμάτων της βιοκαλλιέργειας και της οικοκαλλιέργειας.
//2.Καθορισμός προτύπων, έλεγχος και σήμανση των καθαρών προϊόντων.
//3.Συνεχής ενημέρωση και παροχή κινήτρων στους βιοκαλλιεργητές.
//4.Πληροφόρηση του κοινού για τη σημασία της κατανάλωσης τέτοιων προϊόντων (βιοκαλλιέργειας) και το σοβαρό ρόλο της εποχικότητας.
//5.Μέχρις ότου η μεγάλη πλειονότητα των παραγομένων γεωργικών προϊόντων να είναι καθαρή, στόχος πρέπει να είναι η άμεση μείωση των φυτοφαρμάκων και των λιπασμάτων.
//6.Απομάκρυνση όλων των υποστατικών που πουλούν φυτοφάρμακα από τις οικιστικές περιοχές (πόλεις και χωριά).
12.3 Κτηνοτροφία
//1.Η κοινωνία μας, αν θέλει να συνεχίσει να έχει στο διαιτολόγιο της το κρέας, θα πρέπει να πληρώσει τα πραγματικά κόστα που του αντιστοιχούν.
//2.Πρέπει απαραίτητα όλες οι φάρμες παραγωγής κτηνοτροφικών προϊόντων να διαθέτουν όλα τα μέσα που θα περιορίσουν στο ελάχιστο την περιβαλλοντική ρύπανση (βιολογικούς σταθμούς, κτιριακές εγκαταστάσεις κ.λπ.).
//3.Όσα αναφέρουμε για τη γεωργία σε σχέση με τα “καθαρά” προϊόντα ισχύουν και για τα κτηνοτροφικά.
//Σ’ αυτό τον τομέα, όμως, πέρα από τις φυτικές τροφές που θα πρέπει να είναι απαλλαγμένες από υπολείμματα φυτοφαρμάκων, χρειάζεται ιδιαίτερη προσοχή ο τομέας των αντιβιοτικών και σίγουρα η αποχή από τη χορήγηση ορμονών κι άλλων μεταλλακτών φαρμάκων.
//4.Η Βουλή πρέπει να τροποποιήσει και να ολοκληρώσει τη νομοθεσία και να ληφθούν μέτρα εφαρμογής της σε σχέση με τη λειτουργία κτηνοτροφικών μονάδων σε καθορισμένες περιοχές,
//καθώς και για τον κοινωνικό έλεγχο από όλους τους ενδιαφερόμενους φορείς.
//5.Επεξεργασία πολιτικής για αξιοποίηση των λυμάτων της κτηνοτροφίας.
12.4 Προστασία της Υπαίθρου
//Βασικός στόχος είναι η αναζωογόνηση των χωριών μας (κύρια των ορεινών) όχι μόνο σαν χώροι ολιγοήμερων εξορμήσεων ή διακοπών αλλά σαν ζωντανών καθημερινά χώρων για τους μόνιμους κατοίκους τους.
//1.Βασική προϋπόθεση είναι η διασφάλιση της οικονομικής ζωής.
//2.Ο αγροτουρισμός μπορεί να αποτελέσει πηγή ζωής για ορισμένα χωριά.
//3.Χρειάζονται ουσιαστικά κίνητρα και διευκολύνσεις για την εφαρμογή οικολογικών μορφών οικονομίας και βιοκαλλιέργειας.
//4.Μια σειρά από έργα υποδομής που χρειάζεται να γίνουν καθώς και οικονομικά κίνητρα σε νέα ζευγάρια, θα ωθήσουν νέους να επιστρέψουν στα χωριά (π.χ. επιδότηση διαμονής στα ορεινά χωριά).
// Προϋπόθεση όμως είναι η αποφόρτιση από την αστική ιδεολογία και η εμπέδωση ανθρώπινων αξιών.
//5.Ενημέρωση των γεωργών της υπαίθρου για να μην προβαίνουν στην εκρίζωση παραδοσιακών καρποφόρων δένδρων ή στο ανεξέλεγκτο ψέκασμα των αγριόχορτων.
13. ΒΙΟΜΗΧΑΝΙΑ
//Στα 50 χρόνια της ανεξαρτησίας, οι διαδοχικές κυβερνήσεις δεν κατάφεραν να δημιουργήσουν τη σωστή υποδομή για τη βιομηχανία, τόσο από την άποψη της τεχνολογίας, όσο και της πρόληψης των περιβαλλοντικών προβλημάτων.
//   Επιπλέον σήμερα υπάρχει ανεπάρκεια του εργατικού δυναμικού (ιδιαίτερα του εξειδικευμένου) αφού από τη μια ο προσανατολισμός του εκπαιδευτικού συστήματος και από την άλλη η παρατεταμένη και σχεδόν αποκλειστική επιχορήγηση του τουρισμού, δεν επέτρεψε τη δημιουργία μισθοδοτικών και άλλων κινήτρων για τους εργαζόμενους στο βιομηχανικό τομέα.
// Ο τομέας της βιομηχανίας θα πρέπει να αντιμετωπιστεί, στη βάση της έμπρακτης αποδοχής της ανάγκης για μια ισορροπημένη ανάπτυξη και των τριών τομέων της οικονομίας,
//στην προοπτική μιας βιώσιμης ανάπτυξης και με συνυπολογισμό του περιβαλλοντικού, του κοινωνικού και του πολιτισμικού κόστους.
// Προς την κατεύθυνση αυτή θα πρέπει: 1.Να εφαρμοστεί και στη βιομηχανία, με τρόπο ουσιαστικό, ο θεσμός της Μελέτης των Περιβαλλοντικών Επιπτώσεων.
//2.Να διασφαλιστεί η λειτουργία των βιομηχανικών μονάδων στη βάση σωστών ποιοτικά και περιβαλλοντικά διαδικασιών, με την απασχόληση του κατάλληλου επιστημονικού και τεχνικού προσωπικού, την εγκατάσταση συστημάτων περιβαλλοντικού ελέγχου και την αποτελεσματική αντιμετώπιση του προβλήματος των αέριων εκπομπών και των υγρών και στερεών αποβλήτων.
//3.Να εφαρμοστεί μια συνολική πολιτική σε σχέση με τη διαχείριση των τοξικών και άλλων επικινδύνων αποβλήτων.
//4.Να προωθηθούν διαδικασίες διαχείρισης των αποβλήτων κλειστών συστημάτων με προτεραιότητα στην ελαχιστοποίηση, την επαναχρησιμοποίηση και την ανακύκλωση
//5.Να προωθηθεί ο σχεδιασμός προϊόντων φιλικών (ή φιλικότερων) προς το περιβάλλον, με τη χρήση κατάλληλης τεχνολογίας και την παράλληλη δημιουργία χώρων υποδοχής για επεξεργασία και ανακύκλωση ή ανάκτηση ενέργειας από τα απορρίμματα και άλλα υλικά που απορρίπτονται μετά την πρώτη χρήση.
//6.Να προωθηθεί η αξιοποίηση ανανεώσιμων πηγών ενέργειας και στη βιομηχανία.
//7.Να αποφευχθεί η υπερεκμετάλλευση των ντόπιων φυσικών πόρων για χάρη των εξαγωγών (π.χ. τσιμέντα)
// και να αποφευχθεί η εγκατάσταση βιομηχανιών που δημιουργούν οχληρία και ρύπανση
//8.Να δοθούν κίνητρα για “καθαρές” τεχνολογίες.
//9.Να διευρυνθεί το Σχέδιο ενίσχυσης της βιομηχανίας για πρόληψη της ρύπανσης.
//10.Να δοθούν κίνητρα σε μονάδες ανακύκλωσης, νοουμένου ότι η όλη διαδικασία είναι ρεαλιστική και χωρίς άλλες επιπτώσεις στο περιβάλλον.
// Στις περιπτώσεις που κάτι τέτοιο είναι ανέφικτο να αξιοποιηθεί η δυνατότητα συνεργασίας με γειτονικές χώρες και εξαγωγή σ’ αυτές των προς επεξεργασία/ ανακύκλωση υλικών.
//11.Να δοθούν κίνητρα σε μικρές βιομηχανίες για εγκατάσταση σε κοινότητες όπου αυτό μπορεί να γίνει με τη χρησιμοποίηση ντόπιου εργατικού δυναμικού και ντόπιων υλικών (αποκέντρωση για αναβίωση).
//12.Να προωθηθεί η συνεργασία του Πανεπιστημίου Κύπρου και του Τεχνολογικού Πανεπιστημίου Κύπρου με τη βιομηχανία για διερεύνηση προβλημάτων που υπάρχουν και μελέτη τρόπων κατάλληλης προσαρμογής των προσφερομένων λύσεων.
//13.Να δημιουργηθούν κατάλληλα στελεχωμένα και εξοπλισμένα εργαστήρια για συμπλήρωση των υφισταμένων κενών και κάλυψη των πρόσθετων αναγκών.
//Να δημιουργηθεί η κατάλληλη υποδομή ώστε να είναι σωστή η αξιολόγηση της αξιοπιστίας τους.
//14.Να δημιουργηθεί η απαραίτητη μετρολογική υποδομή λαμβανομένων υπόψη των ιδιαιτεροτήτων και των αναγκών της Κύπρου.
//15.Να ενισχυθεί ο τομέας της εφαρμοσμένης έρευνας ώστε να σταματήσει η απλή εισαγωγή και υιοθέτηση έτοιμων λύσεων που δεν είναι πάντα ρεαλιστικές για την Κυπριακή πραγματικότητα.
//16.Να αξιοποιηθεί ουσιαστικά το ντόπιο επιστημονικό δυναμικό και να σταματήσει η μαζική εισαγωγή ξένων εμπειρογνωμόνων.
//17.Να προωθηθεί χωρίς περαιτέρω καθυστέρηση η δημιουργία βιομηχανίας ψηλής τεχνολογίας.
14.ΕΝΕΡΓΕΙΑ
14.1 Εισαγωγή
//Η ενέργεια αποτελεί το βασικό υπόβαθρο για την οργάνωση της ζωής σε διάφορα επίπεδα.
//Έχει άμεση σχέση με τη βιομηχανία, τις μεταφορές, την οικιακή οικονομία και γενικά υπεισέρχεται σε όλες τις εκφάνσεις της οικονομικής και κοινωνικής ζωής ενός τόπου.
//Η ενεργειακή πολιτική αποτελεί το κλειδί των σχεδιασμών ανάπτυξης και των κοινωνικών μοντέλων προς τα οποία κατευθύνεται μια οργανωμένη κοινωνία.
14.2 Ενεργειακή Πολιτική
//1.Εξάρτηση του ενεργειακού τομέα από εισαγόμενες μορφές πρωτογενούς ενέργειας (μέχρι σήμερα πετρέλαιο στο μέλλον φυσικό αέριο).
//2.Μη ορθολογιστική τιμολογιακή πολιτική και αδυναμία εισαγωγής νέων μορφών οικολογικής τιμολόγησης.
//3.Συνεχή αύξηση της ενέργειας για την κάλυψη κυρίως μη παραγωγικών αναγκών.
//Στην Κύπρο η οικιακή κατανάλωση ενέργειας είναι πολύ ψηλή και αντικατοπτρίζει τη νεοπλουτίστικη συμπεριφορά στη ζωή μας.
//Η μεγάλη εξάρτηση της χώρας από το πετρέλαιο υπονομεύει την οικονομία και οδηγεί σε τραγικά αδιέξοδα καθώς οδεύουμε προς το τέλος της πετρελαϊκής εποχής.
// Η εξόρυξη των πιθανών πετρελαϊκών αποθεμάτων της Κύπρου και του φυσικού αερίου θα πρέπει να συνοδεύεται με  εφαρμογή  αυστηρών προδιαγραφών προστασίας του περιβάλλοντος.
//Θα πρέπει να ενθαρρυνθούν περισσότερο μορφές ανάπτυξης που λαμβάνουν υπόψη λύσεις που στηρίζονται σε ανανεώσιμες πηγές ενέργειας.
//Σε καμιά περίπτωση δεν θα πρέπει να θεωρηθεί ως επιλογή η χρήση πυρηνικής ενέργειας.
//Πρέπει να εμπλακούν ερευνητικοί και επιστημονικοί φορείς (Πανεπιστήμιο Κύπρου, ΤΕΠΑΚ, ΕΤΕΚ, Κέντρο Παραγωγικότητας) και κυβερνητικές υπηρεσίες καθώς και πολιτικοί οργανισμοί και ομάδες για να σχεδιαστούν και να λειτουργήσουν όσο το δυνατό περισσότερες επιτόπιες μονάδες παραγωγής ενέργειας βασισμένες στις συνθήκες της Κύπρου, όπως φωτοβολταϊκά και ηλιοθερμικά πάρκα, αιολικά και άλλα.
//Οι πιο πάνω φορείς πρέπει να συμμετάσχουν στον στρατηγικό σχεδιασμό της χώρας μας για θέματα ενέργειας.
//Προτείνουμε: 1.Να δημιουργηθεί Συμβούλιο Ενεργειακής Στρατηγικής.
//2.Να καλλιεργηθεί συνείδηση για την ενεργειακή μας συμπεριφορά (φωτισμός, τηλεοράσεις, ραδιόφωνα, ηλεκτρικά είδη, θερμαντικά σώματα, θερμοσίφωνες κ.α.).
//3.Να υπάρχει ενεργειακή πολιτική σε σχέση με τα οχήματα ή εργοστάσια με μηχανές με ψηλή κατανάλωση ενέργειας.
//4.Προώθηση της εξοικονόμησης ενέργειας, σε όλους τους τομείς (π.χ. αφαλάτωση).
//5.Στις κατασκευές, να υπάρξει θεσμοθέτηση για μεγαλύτερο συντελεστή θερμομόνωσης σε καινούργια κτίρια με ανάλογα κίνητρα για παλαιά κτίρια.
//6.Για μια ντόπια παραγωγή ενέργειας βασισμένη στα τοπικά δεδομένα με δυνατότητες απεξάρτησης από εξωγενείς παράγοντες με στόχο το Ευρωπαϊκό Κεκτημένο του 20% της ολικής ενέργειας να παράγεται από ανανεώσιμες πηγές μέχρι το 2020.
//Υπέρβαση των ασφυκτικών στόχων που έθεσε η Κύπρος για την ανάπτυξη των Ανανεώσιμων Πηγών Ενέργειας (13%) και καθορισμό τουλάχιστον του 20% ως στόχου για το 2020.
//7.Εξοικονόμηση ενέργειας 20% της ολικής μέχρι το 2020 με την εφαρμογή ψηλότερου συντελεστή μόνωσης κτιρίων.
//8.Δημιουργία ενεργειακά συνειδητού πολίτη μέσω συνεχών εκστρατειών ενημέρωσης αλλά και μέσω προγραμμάτων και χορηγιών.
//9.Πληροφόρηση και σήμανση ηλεκτρικών συσκευών με δείκτες για κατανάλωση ενέργειας και αποδοτικότητα και επιμόρφωση του καταναλωτή.
//10.Επαναφορά του σχεδίου χορηγιών για τις Ανανεώσιμες Πηγές Ενέργειας
//και ιδιαίτερα κίνητρα για τα ηλιακά συστήματα (σχέδιο 5000 ηλιακών στεγών για άπορες / πολύτεκνες οικογένειες).
//11.Επαναφορά του σχεδίου για την απόσυρση των ρυπογόνων και ενεργοφόρων παλιών αυτοκινήτων.
//Η οικολογική πρόταση είναι μια πρόταση για μια κοινωνία με χαμηλότερη ενεργειακή κατανάλωση και μια οικονομία των ανανεώσιμων πηγών ενέργειας
// Στα 50 χρόνια της ανεξαρτησίας, οι διαδοχικές κυβερνήσεις δεν κατάφεραν να δημιουργήσουν τη σωστή υποδομή για τη βιομηχανία, τόσο από την άποψη της τεχνολογίας, όσο και της πρόληψης των περιβαλλοντικών προβλημάτων.
// Επιπλέον σήμερα υπάρχει ανεπάρκεια του εργατικού δυναμικού (ιδιαίτερα του εξειδικευμένου) αφού από τη μια ο προσανατολισμός του εκπαιδευτικού συστήματος και από την άλλη η παρατεταμένη και σχεδόν αποκλειστική επιχορήγηση του τουρισμού, δεν επέτρεψε τη δημιουργία μισθοδοτικών και άλλων κινήτρων για τους εργαζόμενους στο βιομηχανικό τομέα.
//Ο τομέας της βιομηχανίας θα πρέπει να αντιμετωπιστεί, στη βάση της έμπρακτης αποδοχής της ανάγκης για μια ισορροπημένη ανάπτυξη και των τριών τομέων της οικονομίας, στην προοπτική μιας βιώσιμης ανάπτυξης και με συνυπολογισμό του περιβαλλοντικού, του κοινωνικού και του πολιτισμικού κόστους.
//Προς την κατεύθυνση αυτή θα πρέπει: 1.Να εφαρμοστεί και στη βιομηχανία, με τρόπο ουσιαστικό, ο θεσμός της Μελέτης των Περιβαλλοντικών Επιπτώσεων.
//2.Να διασφαλιστεί η λειτουργία των βιομηχανικών μονάδων στη βάση σωστών ποιοτικά και περιβαλλοντικά διαδικασιών, με την απασχόληση του κατάλληλου επιστημονικού και τεχνικού προσωπικού, την εγκατάσταση συστημάτων περιβαλλοντικού ελέγχου και την αποτελεσματική αντιμετώπιση του προβλήματος των αέριων εκπομπών και των υγρών και στερεών αποβλήτων.
//3.Να εφαρμοστεί μια συνολική πολιτική σε σχέση με τη διαχείριση των τοξικών και άλλων επικινδύνων αποβλήτων.
//4.Να προωθηθούν διαδικασίες διαχείρισης των αποβλήτων κλειστών συστημάτων με προτεραιότητα στην ελαχιστοποίηση, την επαναχρησιμοποίηση και την ανακύκλωση.
//5.Να προωθηθεί ο σχεδιασμός προϊόντων φιλικών (ή φιλικότερων) προς το περιβάλλον, με τη χρήση κατάλληλης τεχνολογίας και την παράλληλη δημιουργία χώρων υποδοχής για επεξεργασία και ανακύκλωση ή ανάκτηση ενέργειας από τα απορρίμματα και άλλα υλικά που απορρίπτονται μετά την πρώτη χρήση.
//6.Να προωθηθεί η αξιοποίηση ανανεώσιμων πηγών ενέργειας και στη βιομηχανία.
//7.Να αποφευχθεί η υπερεκμετάλλευση των ντόπιων φυσικών πόρων για χάρη των εξαγωγών (π.χ.τσιμέντα) και να αποφευχθεί η εγκατάσταση βιομηχανιών που δημιουργούν οχληρία και ρύπανση.
//8.Να δοθούν κίνητρα για “καθαρές” τεχνολογίες.
//9.Να διευρυνθεί το Σχέδιο ενίσχυσης της βιομηχανίας για πρόληψη της ρύπανσης.
//10.Να δοθούν κίνητρα σε μονάδες ανακύκλωσης, νοουμένου ότι η όλη διαδικασία είναι ρεαλιστική και χωρίς άλλες επιπτώσεις στο περιβάλλον.
// Στις περιπτώσεις που κάτι τέτοιο είναι ανέφικτο να αξιοποιηθεί η δυνατότητα συνεργασίας με γειτονικές χώρες και εξαγωγή σ’ αυτές των προς επεξεργασία/ ανακύκλωση υλικών.
//11.Να δοθούν κίνητρα σε μικρές βιομηχανίες για εγκατάσταση σε κοινότητες όπου αυτό μπορεί να γίνει με τη χρησιμοποίηση ντόπιου εργατικού δυναμικού και ντόπιων υλικών (αποκέντρωση για αναβίωση).
//12.Να προωθηθεί η συνεργασία του Πανεπιστημίου Κύπρου και του Τεχνολογικού Πανεπιστημίου Κύπρου με τη βιομηχανία για διερεύνηση προβλημάτων που υπάρχουν και μελέτη τρόπων κατάλληλης προσαρμογής των προσφερομένων λύσεων.
//13.Να δημιουργηθούν κατάλληλα στελεχωμένα και εξοπλισμένα εργαστήρια για συμπλήρωση των υφισταμένων κενών και κάλυψη των πρόσθετων αναγκών.
//Να δημιουργηθεί η κατάλληλη υποδομή ώστε να είναι σωστή η αξιολόγηση της αξιοπιστίας τους.
//14.Να δημιουργηθεί η απαραίτητη μετρολογική υποδομή λαμβανομένων υπόψη των ιδιαιτεροτήτων και των αναγκών της Κύπρου.
//15.Να ενισχυθεί ο τομέας της εφαρμοσμένης έρευνας ώστε να σταματήσει η απλή εισαγωγή και υιοθέτηση έτοιμων λύσεων που δεν είναι πάντα ρεαλιστικές για την Κυπριακή πραγματικότητα.
//16.Να αξιοποιηθεί ουσιαστικά το ντόπιο επιστημονικό δυναμικό και να σταματήσει η μαζική εισαγωγή ξένων εμπειρογνωμόνων.
//17.Να προωθηθεί χωρίς περαιτέρω καθυστέρηση η δημιουργία βιομηχανίας ψηλής τεχνολογίας.
14.3 Πυρηνικά
//Από τη γέννησή του το Οικολογικό Κίνημα πήρε ξεκάθαρη θέση πάνω στα θέματα των πυρηνικών. Αντιτάχθηκε στην άποψη που ήθελε να τα διαχωρίσει σε πολεμικά και ειρηνικά.
//Το κίνημα αυτό ογκώθηκε μετά το ατύχημα στο Τσερνομπίλ, όπου φάνηκε καθαρά, ότι η επικινδυνότητα των πυρηνικών είναι τεράστια.
// Στην περιοχή μας μια σειρά από χώρες (Συρία, Αίγυπτος, Ισραήλ) με πιο επικίνδυνη την Τουρκία προωθούν πυρηνικά σχέδια.
// Ως Οικολογικό κίνημα έχουμε υποχρέωση να συνεχίσουμε τον αγώνα για παγκόσμια κατάργηση των πυρηνικών και για αποπυρηνικοποίηση της Μεσογείου.
14.4 Δικαιώματα των καταναλωτών
//Προτείνουμε: 1.Να προωθηθεί η οικολογική γεωργία και η δημιουργία αποκεντρωμένων μονάδων παραγωγής τροφίμων, με βασικό σκοπό την ποιότητα και όχι μόνο την αύξηση της παραγωγής, δίνοντας έμφαση στην εποχικότητα των προϊόντων.
//2. Απ​οτελεσματικό έλεγχο φθαρτών για υπολείμματα φυτοφαρμάκων, μόλυβδο κ.α.
//Το υφιστάμενο μοντέλο ανάπτυξης και κατανάλωσης είναι υπό αμφισβήτηση μιας και υποσκάπτει τη δυνατότητα του φυσικού μας περιβάλλοντος να παρέχει τα απαραίτητα για κάθε σπιτικό  καθαρό νερό, καθαρό αέρα, εύφορη γη και ποικιλία ειδών.
//Απαραίτητη λοιπόν η στροφή προς ένα μοντέλο κατανάλωσης με το οποίο η καταστροφή να περιορισθεί, να αποφευχθεί η υπερκατανάλωση και η διάθεση ακατάλληλων προϊόντων, να περιορισθούν τα απόβλητα και η τοξικότητά τους, να βελτιωθεί η αποδοτικότητα των υδάτινων πόρων, της ενέργειας για οικιακή χρήση και οδική κυκλοφορία και να δημιουργηθεί οικολογική συνείδηση.
//Η ευαισθητοποίηση καταναλωτών για το τι περιέχουν, πώς παράγονται, πώς συσκευάζονται, πώς μεταφέρονται, πώς πωλούνται και πώς απορρίπτονται τα διάφορα προϊόντα είναι απαραίτητη. (π.χ. τοξικά είδη καθαρισμού μπορεί να αντικατασταθούν με μη τοξικά).
// Η συσκευασία μπορεί να είναι ανακυκλώσιμη ή/και βιοδιασπώμενη.
//Η επιλογή προϊόντων να γίνεται με κριτήριο να είναι “φιλικά’ προς το περιβάλλον ή τουλάχιστον λιγότερο επιβλαβή.
// Η ετοιμασία προτύπου για την οικολογική σήμανση, η εφαρμογή και ο έλεγχός του μαζί με τη συνεχή πληροφόρηση και εκπαίδευση και τη σήμανση για την ενεργειακή κατανάλωση, θα είναι τα εφόδια των καταναλωτών για “πράσινες” επιλογές.
//1.Εκπαίδευση καταναλωτών για σωστή κατανάλωση, περιορισμό στην κατανάλωση, επαναχρησιμοποίηση, ανακύκλωση.
//2.Παροχή σχετικών και έγκαιρων πληροφοριών και ενημέρωσης για προϊόντα και υπηρεσίες (CFC’s  ψυγεία, συστήματα κλιματισμού).
//3.Περιβαλλοντική αξιολόγηση σε συγκριτικές έρευνες και μελέτες.
//4.Διαμόρφωση πολιτικής για την απόρριψη οικιακών σκουπιδιών (φάρμακα, μπαταρίες, ανακυκλώσιμα υλικά, οργανικά, τοξικά είδη καθαρισμού).
//5.Σήμανση οικολογική και ενεργειακή.
//6.Παροχή εναλλακτικών λύσεων για να διασφαλισθεί το δικαίωμα επιλογής.
//7.Παροχή στοιχείων για ρύπανση από καυσαέρια κοντά σε ευαίσθητες περιοχές π.χ. σχολεία, φρουταρίες.
//8.Ρύθμιση της λειτουργίας των ΜΜΕ και της διαφήμισης.Αποτελεσματικό έλεγχο παραπλανητικών διαφημίσεων και ισχυρισμών και προώθηση προτύπων και μοντέλων υπερκατανάλωσης.
//9.Προώθηση της απαγόρευσης της πλαστικής σακούλας (π.χ. πλαστικές σακούλες που δίνονται σε μαγαζιά και σούπερμαρκετ) που πλέον ισχύει σε πολλές χώρες της Ευρωπαϊκής Ένωσης, όπως Ιταλία, Αγγλία, Βέλγιο, καθώς και χώρες του υπόλοιπου κόσμου όπως η Κένυα.
// Η απαγόρευση της δωρεάν σακούλας μέσα σε σύντομο χρονικό διάστημα έφερε μεγάλες αλλαγές στην συμπεριφορά των καταναλωτών.
//Θα πρέπει να υπάρχει σχετικό μάθημα στις πρώτες κιόλας τάξεις του Δημοτικού που θα προσανατολίζει τα παιδιά στις αρχές της σωστής διατροφής και του σεβασμού της φύσης.
// Τα κυλικεία των σχολείων να διαθέτουν φυσικά προϊόντα.
//Επίσης θα πρέπει να απαγορευτούν οι διαφημίσεις προϊόντων που είναι αποδεδειγμένα ιδιαίτερα βλαβερά όταν καταναλώνονται από παιδιά.
//Η υγεία των ανθρώπων είναι πολύτιμη, αναντικατάστατη και άξια σεβασμού.
//Οι ασφαλιστικοί οργανισμοί έχουν υποχρέωση να ενημερώνουν και να συμβάλλουν στην πρόληψη των ασθενειών.
// Επιβάλλεται μια πολιτική ενημέρωσης, ευαισθητοποίησης και πρόληψης στο θέμα της διατροφής γιατί θα πρέπει να μας διέπει η λογική της πρόληψης και όχι της θεραπείας.
// Είναι αποδεδειγμένο ότι μια τέτοιου είδους πολιτική έχει ως αποτέλεσμα τη μείωση του κόστους της ιατροφαρμακευτικής περίθαλψης ενώ ταυτόχρονα προωθεί την πρωτοβουλία των πολιτών ώστε να πάρουν την ευθύνη της υγείας τους στα χέρια τους.
// Για το λόγο αυτό πρέπει να δημιουργηθούν και να ενισχυθούν κέντρα πληροφόρησης των πολιτών σε θέματα διατροφής που να συμπεριλαμβάνουν και την εκμάθηση της υγιεινής διατροφής σε πρακτικό επίπεδο.
//Να οργανώνονται σεμινάρια με σκοπό την εκπαίδευση και πληροφόρηση όσων ασχολούνται με την παραγωγή και εμπορία υγιεινών τροφών και να γίνονται επιλογές με περιβαλλοντικά κριτήρια για όλα τα προϊόντα.
//Είναι απαραίτητο να: 1.Να δημιουργηθεί χωρίς καθυστέρηση ο θεσμός και η θέση του Επιτρόπου Καταναλωτή.
//2.Θεσμοθετηθεί ποιοτικός έλεγχος σε όλα τα στάδια παραγωγής τροφίμων και άλλων υλικών.
//3. Δ​ημιουργηθούν περιφερειακά εργαστήρια ελέγχου.
//4.Ολοκληρωθεί η νομοθεσία για την προστασία την καταναλωτών.
//5.Εκσυγχρονιστεί και να προσανατολιστεί η νομοθεσία τροφίμων στην προστασία του καταναλωτή και την παραγωγή πραγματικά υγιεινών τροφών.
//6.Ενισχυθούν οι μονάδες οικολογικής παραγωγής τροφίμων.
//7.Να ενδυναμωθεί και να γίνει ευέλικτη και πιο γρήγορη στις αποφάσεις της η Επιτροπή Προστασίας Ανταγωνισμού (ΕΠΑ).
//8.Να εφαρμοστεί η νομοθεσία για το πλαφόν σε βασικά καταναλωτικά προϊόντα.
//9.Να εφαρμοστεί η πρόταση νόμου των Οικολόγων για ξεχωριστή ραφοποίηση των γενετικά τροποποιημένων τροφίμων.
15.ΠΑΙΔΕΙΑ
15.1 Εισαγωγή
//Η παιδεία, μέσα και έξω από τα εκπαιδευτικά ιδρύματα, καλείται να αξιοποιήσει τη γνώση, την ιστορία και τον πολιτισμό και καλλιεργώντας την κριτική σκέψη και την έρευνα, να εμπεδώσει την υπάρχουσα και να παράχθει νέα γνώση, να δημιουργήσει πολιτισμό.
//Ουσιαστικά η παιδεία, κτίζοντας πάνω στο χτες, δημιουργεί το σήμερα και ανοίγει τους δρόμους για το αύρι, υπηρετώντας το όραμα της κοινωνίας.
//Οι στόχοι αυτοί προϋποθέτουν η εκπαιδευτική διαδικασία να είναι ουσιαστικά δημοκρατική, με βάση το σεβασμό της ατομικότητας, της εθνικής και πολιτιστικής ιδιαιτερότητας του κάθε μέλους /ομάδας και να στηρίζει την καλλιέργεια ανθρωπιστικής και οικολογικής συνείδησης.
//Διαπίστωσή μας είναι ότι η παιδεία μας, ανεξάρτητα από την ουσιαστική συμβολή εκπαιδευτικών φορέων και ατόμων, δεν ανταποκρίνεται στις ιδιαίτερες ανάγκες του τόπου.
// Σ’ αυτό ευθύνεται η έλλειψη του οράματος και το γεγονός ότι η κοινωνία ​μας έχει ανατρέψει τις ανθρωπινες και τις πολιτισμικές αξίες.
// Έχει αναδείξει σαν πρότυπα και “αξίες” το μιμητισμό, τη ξενομανία, την υπερκατανάλωση, τη μεγιστοποίηση του κέρδους και την εμπορευματοποίηση.
//Η ανθούσα παραπαιδεία καλείται να καλύψει τα κενά που παρουσιάζονται στο περιεχόμενο των εκπαιδευτικών προγραμμάτων και τις στρεβλώσεις τους.
15.2 Δημόσιο Εκπαιδευτικό Σύστημα
//Για την βελτίωση του εκπαιδευτικού μας συστήματος προτείνουμε: 1.Αυτονόμηση των σχολικών μονάδων.
//2.Θεσμοθέτηση θέσεων προαγωγής εκπαιδευτικών ερευνητών μέσα στις σχολικές μονάδες όπου οι εν λόγο εκπαιδευτικοί θα έχουν ταυτόχρονα με τα διδακτικά καθήκοντα και ερευνητικά καθήκοντα.
//3.Τασσόμαστε υπέρ της ίδρυσης της Ακαδημίας Στελεχών Εκπαίδευσης
//4.Να αναθεωρηθούν οι στόχοι και ο ρόλος της Επαγγελματικής Εκπαίδευσης και του Συστήματος Μαθητείας.
//5.Να δημιουργηθούν θεσμοθετημένα όργανα και ένας ευέλικτος και αποτελεσματικός φορέας για καθορισμό στόχων και συνεχή παρακολούθηση των αναλυτικών προγραμμάτων και αναπροσαρμογή τους μέσα στα πλαίσια των αναγκών του τόπου και των εξελίξεων στον ευρωπαϊκό χώρο.
//6.Να δοθούν κονδύλια για λειτουργική και αισθητική αναβάθμιση του χώρου των σχολείων.
//7.Να προωθηθούν νέα αρχιτεκτονικά σχέδια για το κτίσιμο σχολείων που να είναι ενεργειακά ωφέλιμα και αισθητικά ελκυστικά.
//8.Η λειτουργία του Πανεπιστημίου Κύπρου, του Ανοιχτού Πανεπιστημίου και του Τεχνολογικού Πανεπιστημίου Κύπρου είναι αναμφισβήτητα, μια σημαντική εξέλιξη για τον τόπο.
//Η εισδοχή στα εν λόγω εκπαιδευτικά ιδρύματα θα πρέπει να γίνεται μέσα από κανόνες ισονομίας και με εξετάσεις που είναι για όλους ίδιες και όχι με τρόπο που να διασαλεύεται η αρχή της ίσης μεταχείρισης.
//9.Χρηματοδότηση προγραμμάτων ανάπτυξης περιβαλλοντικής συνείδησης μέσα από τις δυνατότητες που παρέχει η Ε.Ε.
//10.Να θεσμοθετηθούν κίνητρα επιμόρφωσης των εκπαιδευτικών ανάλογα με τις εκπαιδευτικές ανάγκες του καθενός.
//11.Να διοριστούν στα σχολεία ψυχολόγοι και κοινωνιολόγοι, που όχι μόνον θα επιλύουν επί τόπου προβλήματα που θα προκύπτουν αλλά και που θα διδάσκουν μαθήματα της ειδικότητας τους.
//12.Να δοθεί η δυνατότητα σε όλους τους υποψήφιους εκπαιδευτικούς της Mέσης Eκπαίδευσης και της Mέσης Tεχνικής Eκπαίδευσης να καταρτισθούν παιδαγωγικά πριν από τον διορισμό τους, με συγκεκριμένα παιδαγωγικά θέματα κατά την διάρκεια των σπουδών τους ως ίσχυε παλαιότερα, αν θέλουν να ακολουθήσουν το τομέα της εκπαίδευσης.
//13.Να προστατευθεί η αυτονομία των Πανεπιστημίων με ταυτόχρονη διασφάλιση της σύνδεσής τους με τις ιδιαίτερες ανάγκες του τόπου.
//14.Να υποστηριχθεί έμπρακτα το Ανοικτό Πανεπιστήμιο, αφού εξυγιανθεί η λειτουργία του και γίνει συμβατή με τις αρχές της ανοιχτής εκπαίδευσης.
//15.Να διασφαλιστούν οι ακαδημαϊκές ελευθερίες μέσα από μια δημοκρατική λειτουργία και ο διάλογος μέσα στην Πανεπιστημιακή Κοινότητα, με τη θεσμοθετημένη και ουσιαστική συμμετοχή διδασκόντων και διδασκομένων και προσωπικού.
//16.Να διασφαλισθεί η πλήρης διαφάνεια τόσο για την πρόσληψη όσο και για την ανέλιξη του διοικητικού προσωπικού και του εκπαιδευτικού προσωπικού των Aνωτάτων Eκπαιδευτικών Iδρυμάτων.
//17.Στηρίζουμε την Εθνική Στρατηγική Δια Βίου Μάθησης 2014-2020.
15.3 Εκπαίδευση και περιβαλλοντική συνείδηση
//Μέσα σ’ ένα ραγδαία διαμορφούμενο κόσμο, με τα μικρά και μεγάλα περιβαλλοντικά και άλλα προβλήματα στον κυπριακό χώρο, πρέπει να προωθηθεί μια ανανεωμένη παιδεία και μια ζωντανή, πηγαία, συνεπής εκπαίδευση.
// Έχει καθοριστεί στα σχολεία μια περιβαλλοντική θεματολογία που, ευτυχώς, δεν περιορίστηκε στα πλαίσια ενός μαθήματος αλλά, σωστά, επεκτάθηκε μέσα από ένα σύνολο μαθημάτων.
// Η περιβαλλοντική συνείδηση αποτελεί το βασικό υπόβαθρο της διαμόρφωσης και προώθησης της οποιασδήποτε περιβαλλοντικής πολιτικής.
//Η καθιέρωση στην κοινωνία αξιών αντίθετων προς άκρατο καταναλωτισμό και την ανάπτυξη των ποσοτικών παραγόντων, που να αφορούν την ποιότητα ζωής και την αειφορία, παραμένει κύριο μέλημα του περιβαλλοντικούοικολογικού κινήματος.
//Είναι ουσιαστικό να αποκτήσουμε συνολική περιβαλλοντική ευαισθησία, γιατί κανένα μέτρο προστασίας του περιβάλλοντος ή οικολογικής διαχείρισης δεν μπορεί και δεν πρέπει να στηρίζεται στον πειθαναγκασμό και την επιβολή αλλά στην ουσιαστική κοινωνική συναίνεση και αποδοχή.
//Φορείς διαμόρφωσης περιβαλλοντικής συνείδησης θα έπρεπε να βρίσκονται παντού.
//  Ιδιαίτερα σημαντικός κρίνεται ο ρόλος των μέσων επικοινωνίας και ενημέρωσης που, ενώ έχουν δείξει μέχρι σήμερα αρκετή ευαισθησία όταν πρόκειται για ανάδειξη από το περιβαλλοντικό κίνημα περιβαλλοντικών σκανδάλων, αποδεικνύονται γενικά αδύνατα στην προώθηση πραγματικών προσπαθειών έρευνας, παρουσίασης και συνεπούς προώθησης των προβλημάτων.
//  Προτείνουμε: 1.Χρηματοδότηση προγραμμάτων ανάπτυξης περιβαλλοντικής συνείδησης μέσα από τις δυνατότητες που παρέχει η Ε.Ε.
//2.Προώθηση κινήτρων για τη συνολική ενασχόληση των πολιτών και των ΜΜΕ με θέματα περιβάλλοντος.
//3.Δημιουργία ενός πραγματικού πλαισίου περιβαλλοντικής εκπαίδευσης στα εκπαιδευτικά ιδρύματα, σε συνεργασία με τους εθελοντές του περιβαλλοντικούοικολογικού χώρου και τους ειδικούς επιστήμονες.
//4.Αφαίρεση από τα σχολικά εγχειρίδια των αναφορών που εξυμνούν το ακολουθούμενο μοντέλο ανάπτυξης (π.χ.μαζικός τουρισμός, γενετικά τροποποιημένα, πυρηνικά)
//και την πρόσθεση περιβαλλοντικής προσέγγισης στα αναλυτικά προγράμματα και καλλιτεχνικών ασχολιών των παιδιών π.χ.μουσική, τέχνη.
//5.Δυνατότητα μετεκπαίδευσης των εκπαιδευτικών σε θέματα περιβάλλοντος.
//Θα πρέπει: 1.Να αναθεωρηθούν οι στόχοι και ο ρόλος της Επαγγελματικής Εκπαίδευσης και του Συστήματος Μαθητείας.
//2.Να δημιουργηθούν θεσμοθετημένα όργανα και ένας ευέλικτος και αποτελεσματικός φορέας για καθορισμό στόχων και συνεχή παρακολούθηση και αναπροσαρμογή της πορείας μέσα στα πλαίσια των αναγκών του τόπου και των εξελίξεων στον ευρωπαϊκό χώρο.
//3.Να δοθούν κονδύλια για λειτουργική και αισθητική αναβάθμιση του χώρου των σχολείων.
//4.Να δοθούν, από το κράτος, κονδύλια για να κτισθούν στα σχολεία αίθουσες και να εξοπλισθούν έτσι ώστε να προσφέρονται για δημιουργική απασχόληση των μαθητών.
//5.Να θεσμοθετηθούν κίνητρα επιμόρφωσης των εκπαιδευτικών.
//6.Να δοθεί η δυνατότητα στους εκπαιδευτικούς να επιμορφώνονται σε θέματα επικοινωνίας ώστε να είναι αποτελεσματικότεροι στο έργο τους.
//Για να κερδίσεις κάποιο, και συνεπώς και τον μαθητή, χρειάζεται να κρατηθείς σε απόσταση από το σύστημα των αντιλήψεων σου, να μπεις στη θέση του μαθητή και να τον κατανοήσεις.
//7.Να μειωθεί η «βία» που ασκεί το σχολείο στους μαθητές
// και να αυξηθεί η συμμετοχικότητα των μαθητών στη λήψη αποφάσεων που τους αφορούν.
//8.Να διοριστούν στα σχολεία ψυχολόγοι και κοινωνιολόγοι, που όχι μόνον θα επιλύουν επί τόπου προβλήματα που θα προκύπτουν αλλά και που θα διδάσκουν μαθήματα της ειδικότητας τους.
//9.Να δοθεί η δυνατότητα σε όλους τους υποψήφιους εκπαιδευτικούς της Mέσης Eκπαίδευσης και της Mέσης Tεχνικής Eκπαίδευσης να καταρτισθούν παιδαγωγικά πριν από τον διορισμό τους, σύμφωνα με τις αρχές της εκπαίδευσης ενηλίκων, κάτω από ανθρώπινες συνθήκες, χωρίς να είναι ανάγκη να εγκαταλείψουν πιθανή εργασία τους και χωρίς να είναι ανάγκη να μετακινούνται διανύοντας αρκετά χιλιόμετρα από τον τόπο διαμονής τους στον τόπο διδασκαλίας υφιστάμενοι την ταλαιπωρία .
//10.Να προστατευθεί η αυτονομία των Πανεπιστημίων με ταυτόχρονη διασφάλιση της σύνδεσής τους με τις ιδιαίτερες ανάγκες του τόπου.
//11.Να υποστηριχθεί έμπρακτα το Ανοικτό Πανεπιστήμιο, αφού εξυγιανθεί η λειτουργία του και γίνει συμβατή με τις αρχές της ανοιχτής εκπαίδευσης.
//12.Να διασφαλιστούν οι ακαδημαϊκές ελευθερίες μέσα από μια δημοκρατική λειτουργία και ο διάλογος μέσα στην Πανεπιστημιακή Κοινότητα, με τη θεσμοθετημένη και ουσιαστική συμμετοχή διδασκόντων και διδασκομένων και προσωπικού.
//13.Να διασφαλισθεί η πλήρης διαφάνεια τόσο για την πρόσληψη όσο και για την ανέλιξη του διοικητικού προσωπικού και του εκπαιδευτικού προσωπικού των Aνωτάτων Eκπαιδευτικών Iδρυμάτων.
15.ΠΟΛΙΤΙΣΜΟΣ
//1.Διαχωρισμό του Υπουργείου Παιδείας και Πολιτισμού σε δύο ανεξάρτητες και αυτοδύναμες μονάδες.
//Τη δημιουργία Ενιαίου Φορέα Πολιτισμού, και τη Δημιουργία Πολιτιστικού Γραφείου Προγραμματισμού στο Υπουργείο Πολιτισμού.
//2.Οργάνωση και στελέχωση του Πολιτισμού από εξειδικευμένους επιστήμονες και ειδικούς σύμφωνα με τους τομείς που θα χειρίζεται: π.χ.Τμήμα Αρχαιοτήτων, Τμήμα Κρατικής Βιβλιοθήκης, Τμήμα Καταγραφής και Αρχειοθέτησης Μνημείων, Τμήμα Αρχειοθέτησης, Διατήρησης και Προβολής Λαϊκής Παράδοσης, Τμήμα Μουσείων και Πινακοθηκών, Τμήμα Αρχειοθέτησης Σύγχρονης Καλλιτεχνικής Δημιουργίας, Τμήμα Λογοτεχνίας και Μεταφράσεων, Τμήμα Εκδόσεων, Τμήμα Μουσικής και Χορού, Τμήμα Εφαρμοσμένων Τεχνών, Τμήμα Δημοσίων Σχέσεων και Διαφώτισης, Τμήμα Κινηματογράφου και Θεάτρου κ.λ.π.
//Πριμοδότηση όλων των πιο πάνω τομέων με σημαντικά κονδύλια για προώθηση των εξειδικευμένων τους στόχων.
//3.Στενή συνεργασία μεταξύ του Υπουργείου Πολιτισμού, Εξωτερικών και Τουρισμού.
//Εκπροσώπηση και προώθηση μέσα από τα πιο πάνω υπουργεία της σύγχρονης καλλιτεχνικής κυπριακής δημιουργίας.
//4.Ίδρυση ανωτάτης σχολής Καλών Τεχνών Τμήμα Ζωγραφικής, Γλυπτικής, Βυζαντική Αγιογραφία, Κεραμική, Χαρακτική, κλπ).
//5.Ίδρυση κρατικής ανωτάτης Σχολής Μουσικής και ίδρυση επαγγελματικής χορωδίας όπως αυτό αποφασίστηκε πριν από 5 χρόνια.
//6.Ίδρυση Οργανισμού Όπερας και ανέγερση κτιρίου όπερας ή Μεγάρου Μουσικής ή Μεγάρου Πολιτισμού, που να διαθέτει δική του σχολή όπερας σύμφωνα με τις διεθνείς προδιαγραφές.
//7.Αποκέντρωση και ανάθεση ενεργού πολιτιστικού έργου στην Τοπική Αυτοδιοίκηση και τις κοινότητες.
//8.Ενεργή συμμετοχή του Υπουργείου Παιδείας, Πολιτισμού, του Πανεπιστημίου και της Τοπικής Αυτοδιοίκησης στο πενταετές πρόγραμμα ανάπτυξης της Κυβέρνησης.
//9.Ο πολιτισμός της Ορθοδοξίας κατέχει ένα ουσιαστικό κομμάτι της πολιτιστικής κληρονομιάς του τόπου μας.
//Να θεσπιστούν μέτρα και διαδικασίες για την προστασία και ορθή προβολή του (αρχιτεκτονική, βυζαντινός πολιτισμός, συγγράμματα κ.λπ.)
//10.Ενεργή συμμετοχή των ιδιωτών στην πολιτισμική ανάπτυξη του τόπου, παροχή κινήτρων (φορολογικών και άλλων) για έργα πολιτισμού και παροχή υποτροφιών σε κλάδους πολιτιστικής δημιουργίας.
//11.Θέσπιση επιχορήγησης καλλιτεχνικής δημιουργίας.
//12.Ειδική σύνταξη για τον πνευματικό κόσμο και τους δημιουργούς της τέχνης.
//13.Πρόγραμμα επιμόρφωσης και παροχής επιδόματος και διευκολύνσεων για τους λαϊκούς τεχνίτες.
//14.Πρόγραμμα αναβίωσης οικοτεχνιών και μικρών βιοτεχνιών και παροχή κινήτρων για προσέλκυση ποιοτικής πολιτιστικής ανάπτυξης στα χωριά.
//15.Αξιοποίηση των κερδών από παιγνίδια του ΟΠΑΠ για τον πολιτισμό.
//16.Νομοθε​τική κατοχύρωση ιδιωτικής μουσικής εκπαίδευσης και χορού.
//17.Δημιουργία πολιτιστικών χώρων προσέλκυσης νέων όπου να διδάσκονται θέατρο, μουσική, ποίηση, ζωγραφική, γλυπτική κλπ.
//18.Ίδρυση επαγγελματικού φολκλορικού συγκροτήματος με δική του επαγγελματική ορχήστρα παραδοσιακής μουσικής.
//19.Ίδ​ρυση ανεξάρτητης Αρχής Πολιτισμού.
//20.Προγράμματα επιδότησης θεατρική παραγωγής με διαφάνεια και αξιοκρατία.
//21.Εφαρμογή των διεθνών συνθηκών για τα γεωγραφικά τοπωνύμια.
//22.Προωθηθεί ο απαραίτητος συντονισμός όλων των αρμόδιων φορέων καθώς και η δημιουργία των μηχανισμών για άμεση παρέμβαση, προστασία και ουσιαστική αναβίωση της παραδοσιακής μας κληρονομιάς και ουσιαστικοποίηση του ρόλου της Υπηρεσίας Χειροτεχνίας.
//3.Αναληφθεί πάνω σε συστηματική και πλατιά βάση η διαφώτιση και ευαισθητοποίηση του κοινού για την αξία της αρχιτεκτονικής μας κληρονομιάς.
//24.Εφαρμοστούν διαδικασίες αποτελεσματικού ελέγχου της οικοδομικής ανάπτυξης στις παραδοσιακού χαρακτήρα οικιστικές περιοχές και προγράμματα ουσιαστικής, σε ποσότητα και ποιότητα, αναβίωσή τους.
//25.Εφαρμοστούν οι πρόνοιες της Νομοθεσίας που αφορούν την προστασία της πολιτιστικής κληρονομιάς, από την Εκτελεστική Εξουσία, την Τοπική Αυτοδιοίκηση και κάθε αρμόδια αρχή.
//Η Νομοθεσία αυτή εμπεριέχει τις πρόνοιες των Διεθνών Συμβάσεων για την Πολιτιστική Κληρονομιά που η ίδια η Κυπριακή Δημοκρατία προσυπόγραψε.
//26.Γίνει ανάπλαση και αναδιαμόρφωση δημόσιων υπαίθριων χώρων και δημιουργία κτιρίων ώστε να εξασφαλίζεται η ποιότητα και υπευθυνότητα στη σύνθεση και την κατασκευή και τη λειτουργία τους.
//Έργα παραγόμενα από το ίδιο το Κράτος πρέπει να υφίστανται εξίσου τον έλεγχο στην ποιότητα και αρτιότητα λειτουργίας και ένταξης στο περιβάλλον.
//27.Είναι ενιαία η πολιτιστική και αρχιτεκτονική κληρονομιά σε όλη τη Κύπρο (Απ.Αντρέας, Τεκκές Λάρνακας, Φραγκοεκκλησιά, Αρμενομονάστηρο).
//Τα μνημεία να τυγχάνουν σεβασμού και συντήρησης.
//28.Να προωθηθεί νομοθεσία που να προνοεί την απαλλοτρίωση περιοχών φυσικής καλλονής, αρχαιοτήτων και χώρων πολιτιστικής κληρονομιάς.
16.ΑΡΧΑΙΟΤΗΤΕΣ
//Η καταστροφή του πολιτισμού και του χαρακτήρα του νησιού έχει τεράστιο κόστος πάνω στους τομείς της παιδείας και της εκπαίδευσης του νησιού.
//Ο τομέας της σύγχρονης Λαϊκής Τέχνης είναι εντελώς παραμελημένος και σε λίγα χρόνια τα εναπομείναντα ελάχιστα δείγματα της αυθεντικής λαϊκής παράδοσης θα εξαφανιστούν.
//Την ευθύνη για την καταστροφή των αρχαιοτήτων και συνεπώς και του πολιτισμού και του χαρακτήρα του νησιού φέρουν το νομοθετικό σώμα και η Κυβέρνηση που αποφασίζουν για τα σχέδια ανάπτυξης του τόπου και κατατάσσουν τη διάσωση των αρχαιολογικών μας χώρων, την ανάπτυξη και βελτίωση των Μουσείων μας, καθώς επίσης και τη διάσωση της λαϊκής μας τέχνης σε δευτερεύουσα μοίρα.
//Η υφιστάμενη νομοθεσία είναι ανεπαρκής και βολεύει μόνο την ανάπτυξη όπως την αντιλαμβάνεται ο τεχνοκράτης.
//Η διαιώνιση μιας νομοθεσίας η οποία όχι μόνο δεν προστατεύει αλλά και δε βοηθά ούτε συμπαραστέκεται στις αληθινές ανάγκες της παράδοσης και του πολιτισμού θα επιφέρει με μαθηματική ακρίβεια την καταστροφή και την αλλοτρίωση του νησιού.
//1.Το Τμήμα Αρχαιοτήτων να υπαχθεί στο Υπουργείο Πολιτισμού που πρέπει να ιδρυθεί χωρίς καθυστέρηση.
//2.Το Υπουργείο Πολιτισμού να αποκτήσει ουσιαστική οντότητα.
//3.Να θεσπιστούν νόμοι που να καλύπτουν τις πρακτικές ανάγκες των αρχαιολογικών / ιστορικών χώρων (συντήρηση, σηματοδότηση, έλεγχος).
//4.Να τεθούν πλαίσια νομοθεσίας και να δημιουργηθεί φορέας για την προστασία τηςΠολιτιστικής Κληρονομιάς (Εκκλησιαστική και Αρχιτεκτονική)
//5.Να θεσπιστούν νόμοι που να διέπουν τις ανασκαφές τα έξοδα συντήρησης τους, δημοσιεύσεις κ.λ.π.).
//Προτείνουμε επίσης: 1.Επαναπατρισμό όλων των κυπριακών αρχαιοτήτων μέσω των κατοχυρωμένων διεθνών κανονισμών και συμβάσεων.
//2.Την προστασία των εκτεθειμένων αρχαιοτήτων μας και την αξιοπρεπή περίφραξη τους.
//3.Διεύρυνση του ωραρίου επίσκεψης Μουσείων.
//4. Δ​ημιουργία θεματικών Μουσείων σε επιλεγμένες κοινότητες.
//5.Αύξηση των πόρων του Τμήματος Αρχαιοτήτων και επιστημονική στελέχωση του Τμήματος τόσο στα κεντρικά  όσο και στα επαρχιακά γραφεία και μουσεία.
//6.Την ένταξη της διατήρησης της πολιτιστικής μας κληρονομιάς στους σημαντικότερους στόχους στο πενταετές πρόγραμμα ανάπτυξης.
//7.Την κατάλληλη στελέχωση του Τμήματος Αρχαιοτήτων ούτως ώστε αυτό να μπορεί να ανταποκρίνεται στον εκπαιδευτικό και κοινωνικό ρόλο ο οποίος μπορεί να προωθηθεί και μέσω των Μουσείων, τα οποία πρέπει να εκλαϊκεύσουν το θέμα της αρχαιολογίας.
//Τα μουσεία θα πρέπει επίσης να αναλάβουν ενεργό ρόλο στη διατήρηση του συνόλου της πολιτιστικής μας κληρονομιάς, τόσο της κτιστής όσο και της γραπτής και προφορικής.
//8.Τον καθορισμό προστατευτικών κανόνων, αριθμητικών ορίων επισκεπτών, κώδικα συμπεριφοράς ώστε να προστατεύονται οι αρχαιολογικοί χώροι οι οποίοι δεν πρέπει να αποτελούν φθηνό προϊόν προς πώληση.
//9.Την εισαγωγή Φόρου και τη δημιουργία Ταμείου Πολιτιστικής Κληρονομιάς. Μόνο με την επιβολή ενός τέτοιου μέτρου θα μπορέσει να πραγματοποιηθεί έγκαιρα το έργο της διατήρησης και συντήρησης των αρχαιολογικών χώρων που τόσο έχει καθυστερήσει.
//Ο ρυθμός της καταστροφής είναι τέτοιος που δεν επιτρέπει την εισαγωγή άλλων μέτρων που θα εξαρτώνται αποκλειστικά από κυβερνητικά κονδύλια.
//Είναι απαραίτητη η επέμβαση εκ μέρους της κυβέρνησης για την επικύρωση του φόρου και τη διευθέτηση ενδοτμηματικών συμφωνιών ώστε το Τμήμα Αρχαιοτήτων ως ο κατάλληλος φορέας να έχει την ευελιξία, να αξιοποιεί τα έσοδα και να έχει τη δυνατότητα να προγραμματίζει για μελλοντικά έργα βελτίωσης και συντήρησης των αρχαιολογικών χώρων.
//10.Τη δημιουργία “Επιτροπής Διατήρησης της Πολιτιστικής Κληρονομιάς” ως συμβουλευτικού σώματος το οποίο θα αποτελείται από αρχαιολόγους, ιστορικούς, καλλιτέχνες και από επίλεκτα μέλη του ιδιωτικού τομέα που θα έχει ως όρο εντολής την εποπτεία του Τμήματος Αρχαιοτήτων και του Ταμείου, θα συνεργάζονται στενά με το τμήμα και θα έχει ως έργο την ευαισθητοποίηση της κοινής γνώμης για τη διατήρηση και τη διαφύλαξη των αρχαιοτήτων.
//11.Τη συμμετοχή αρχαιολόγων και ιστορικών στα συμβούλια που αποφασίζουν για την τουριστική πολιτική ανάπτυξη του τόπου, και εν γένει αυτών που καταστρώνουν τα πενταετή προγράμματα αναπτύξεως.
//12.Να εμποδιστούν οποιαδήποτε έργα που εξευτελίζουν και εκμεταλλεύονται εμπορικά την παράδοση του τόπου, τα αρχαία μνημεία και γενικά τον πολιτισμό.
//13.Την εμπόδιση δραστηριοτήτων που μπορούν να βλάψουν με οιονδήποτε τρόπο τους αρχαιολογικούς ή και ιστορικούς χώρους της Κύπρου (ανέγερση Δημοτικού Μεγάρου Λευκωσίας, ανέγερση του μεγάρου της Βουλής των Αντιπροσώπων, πλατεία Ελευθερίας, ξενοδοχείων, εστιατορίων κλπ επάνω ή δίπλα από αρχαιολογικούς χώρους και χώρους άλλης πολιτιστικής κληρονομιάς).
//14.Να απαιτηθεί σε κάθε αρχαιολογικό χώρο να υπάρχει ξεναγός, ο οποίος να ξεναγεί και να ενημερώνει τους επισκέπτες για την ιστορία  και τον πολιτισμό του χώρου.
//15.Διαχωρισμό του Υπουργείου Παιδείας και Πολιτισμού σε δύο ανεξάρτητες και αυτοδύναμες μονάδες.
//Τη δημιουργία Ενιαίου Φορέα Πολιτισμού, και τη Δημιουργία Πολιτιστικού Γραφείου Προγραμματισμού στο Υπουργείο Πολιτισμού.
//16.Οργάνωση και στελέχωση του Πολιτισμού από εξειδικευμένους επιστήμονες και ειδικούς σύμφωνα με τους τομείς που θα χειρίζεται: π.χ. Τμήμα Αρχαιοτήτων, Τμήμα Κρατικής Βιβλιοθήκης, Τμήμα Καταγραφής και Αρχειοθέτησης Μνημείων, Τμήμα Αρχειοθέτησης, Διατήρησης και Προβολής Λαϊκής Παράδοσης, Τμήμα Μουσείων και Πινακοθηκών, Τμήμα Αρχειοθέτησης Σύγχρονης Καλλιτεχνικής Δημιουργίας, Τμήμα Λογοτεχνίας και Μεταφράσεων, Τμήμα Εκδόσεων, Τμήμα Μουσικής και Χορού, Τμήμα Εφαρμοσμένων Τεχνών, Τμήμα Δημοσίων Σχέσεων και Διαφώτισης, Τμήμα Κινηματογράφου και Θεάτρου κ.λ.π.
//Πριμοδότηση όλων των πιο πάνω τομέων με σημαντικά κονδύλια για προώθηση των εξειδικευμένων τους στόχων.
//17.Στενή συνεργασία μεταξύ του Υπουργείου Παιδείας και Πολιτισμού, Εξωτερικών και Ενέργειας, Εμπορίου Βιομηχανίας και Τουρισμού.
//Εκπροσώπηση και προώθηση μέσα από τα πιο πάνω υπουργεία της σύγχρονης καλλιτεχνικής κυπριακής δημιουργίας.
//18.Ίδρυση ανωτάτης σχολής Καλών Τεχνών Τμήμα Ζωγραφικής, Γλυπτικής, Βυζαντική Αγιογραφία, Κεραμική, Χαρακτική, κλπ).
//19.Ίδρυση κρατικής ανωτάτης Σχολής Μουσικής και ίδρυση επαγγελματικής χορωδίας όπως αυτό αποφασίστηκε πριν από 5 χρόνια.
//20.Ίδρυση Οργανισμού Όπερας και ανέγερση κτιρίου όπερας ή Μεγάρου Μουσικής ή Μεγάρου Πολιτισμού, που να διαθέτει δική του σχολή όπερας σύμφωνα με τις διεθνείς προδιαγραφές.
//21.Αποκέντρωση και ανάθεση ενεργού πολιτιστικού έργου στην Τοπική Αυτοδιοίκηση και τις κοινότητες.
//22.Ενεργή συμμετοχή του Υπουργείου Παιδείας, Πολιτισμού, του Πανεπιστημίου και της Τοπικής Αυτοδιοίκησης στο πενταετές πρόγραμμα ανάπτυξης της Κυβέρνησης.
//23.Ο πολιτισμός της Ορθοδοξίας κατέχει ένα ουσιαστικό κομμάτι της πολιτιστικής κληρονομιάς του τόπου μας.
//Να θεσπιστούν μέτρα και διαδικασίες για την προστασία και ορθή προβολή του (αρχιτεκτονική, βυζαντινός πολιτισμός, συγγράμματα κ.λπ.).
//24.Ενεργή συμμετοχή των ιδιωτών στην πολιτισμική ανάπτυξη του τόπου, παροχή κινήτρων (φορολογικών και άλλων) για έργα πολιτισμού και παροχή υποτροφιών σε κλάδους πολιτιστικής δημιουργίας.
//25.Θέσπιση επιχορήγησης καλλιτεχνικής δημιουργίας.
//26.Ειδ​ική σύνταξη για τον πνευματικό κόσμο και τους δημιουργούς της τέχνης.
//28.Πρόγραμμα αναβίωσης οικοτεχνιών και μικρών βιοτεχνιών και παροχή κινήτρων για προσέλκυση ποιοτικής πολιτιστικής ανάπτυξης στα χωριά.
//29.Αξιοποίηση των κερδών από παιγνίδια του ΟΠΑΠ για τον πολιτισμό.
//30.Νομοθετική κατοχύρωση ιδιωτικής μουσικής εκπαίδευσης και χορού.
//31.Δημιουργία πολιτιστικών χώρων προσέλκυσης νέων όπου να διδάσκονται θέατρο, μουσική, ποίηση, ζωγραφική, γλυπτική κλπ.
//32.Ίδρυση επαγγελματικού φολκλορικού συγκροτήματος με δική του επαγγελματική ορχήστρα παραδοσιακής μουσικής.
//33.Ίδ​ρυση ανεξάρτητης Αρχής Πολιτισμού.
//34.Προγράμματα επιδότησης θεατρική παραγωγής με διαφάνεια και αξιοκρατία.
//35.Εφαρμογή των διεθνών συνθηκών για τα γεωγραφικά τοπωνύμια
//36.Προωθηθεί ο απαραίτητος συντονισμός όλων των αρμόδιων φορέων καθώς και η δημιουργία των μηχανισμών για άμεση παρέμβαση, προστασία και ουσιαστική αναβίωση της παραδοσιακής μας κληρονομιάς και ουσιαστικοποίηση του ρόλου της Υπηρεσίας Χειροτεχνίας.
//37.Αναληφθεί πάνω σε συστηματική και πλατιά βάση η διαφώτιση και ευαισθητοποίηση του κοινού για την αξία της αρχιτεκτονικής μας κληρονομιάς.
//38.Εφαρμοστούν διαδικασίες αποτελεσματικού ελέγχου της οικοδομικής ανάπτυξης στις παραδοσιακού χαρακτήρα οικιστικές περιοχές και προγράμματα ουσιαστικής, σε ποσότητα και ποιότητα, αναβίωσή τους.
//39.Εφαρμοστούν οι πρόνοιες της Νομοθεσίας που αφορούν την προστασία της πολιτιστικής κληρονομιάς, από την Εκτελεστική Εξουσία, την Τοπική Αυτοδιοίκηση και κάθε αρμόδια αρχή.Η Νομοθεσία αυτή εμπεριέχει τις πρόνοιες των Διεθνών Συμβάσεων για την Πολιτιστική Κληρονομιά που η ίδια η Κυπριακή Δημοκρατία προσυπόγραψε.
//40.Γίνει ανάπλαση και αναδιαμόρφωση δημόσιων υπαίθριων χώρων και δημιουργία κτιρίων ώστε να εξασφαλίζεται η ποιότητα και υπευθυνότητα στη σύνθεση και την κατασκευή και τη λειτουργία τους.
//Έργα παραγόμενα από το ίδιο το Κράτος πρέπει να υφίστανται εξίσου τον έλεγχο στην ποιότητα και αρτιότητα λειτουργίας και ένταξης στο περιβάλλον.
//Είναι ενιαία η πολιτιστική και αρχιτεκτονική κληρονομιά σε όλη τη Κύπρο (Απ.Αντρέας, Τεκκές Λάρνακας, Φραγκοεκκλησιά, Αρμενομονάστηρο).
//Τα μνημεία να τυγχάνουν σεβασμού και συντήρησης.
//41.Να προωθηθεί νομοθεσία που να προνοεί την απαλλοτρίωση περιοχών φυσικής καλλονής, αρχαιοτήτων και χώρων πολιτιστικής κληρονομιάς.
18. ΠΟΛΙΤΙΣΤΙΚΗ ΚΛΗΡΟΝΟΜΙΑ / ΑΡΧΙΤΕΚΤΟΝΙΚΗ
//Χρόνια μετά την επικύρωση από το Κυπριακό κράτος της Ευρωπαϊκής Σύμβασης για την προστασία της Αρχιτεκτονικής Κληρονομιάς, τα ιστορικά αρχιτεκτονικά σύνολα, μοναδικά σύμβολα και μαρτυρίες της ιστορικής συνέχειας του τόπου, παραμένουν εγκαταλειμμένα στο έλεος του χρόνου και των όποιων μικρών ή μεγάλων συμφερόντων.
//Ενώ στο κατεχόμενο από τον τουρκικό στρατό βόρειο τμήμα του νησιού μας, συνειδητά και μεθοδευμένα συντελείται η λεηλασία και αλλοίωση της πολιτιστικής μας κληρονομιάς,
//στο ελεύθερο τμήμα το κυπριακό κράτος παρά τις εθνικές και διεθνείς του υποχρεώσεις, εγκαταλείπει την αρχιτεκτονική μας κληρονομιά σ’ ένα συνεχώς επιταχυνόμενο ρυθμό φθοράς που οριακά πια σήμερα οδηγεί στον αφανισμό της.
//Πέρα από την εφαρμογή κάποιων αποσπασματικών μέτρων και κινήτρων, τόσο η Κυβέρνηση όσο και η Τοπική Αυτοδιοίκηση αδυνατούν να συλλάβουν τη σημασία που έχει για τον τόπο μέσα από τις συνθήκες που διέρχεται, η διατήρηση της Αρχιτεκτονικής μας Κληρονομιάς,
// του αναπόσπαστου αυτού μέρους του πολιτισμού, της συλλογικής μνήμης και ταυτότητάς μας.
//Από την άλλη, το σύγχρονο αρχιτεκτονικό προϊόν είναι αποτέλεσμα του πολιτιστικού προϊόντος του σημερινού ανθρώπου.
//Η αναμόρφωση του πολιτιστικού συστατικού της σύγχρονης ζωής είναι αναγκαία προϋπόθεση για αλλαγή και του σύγχρονου δομημένου περιβάλλοντος χωρίς να υποβιβάζεται η σημαντικότητα του ρόλου της Αρχιτεκτονικής και όλων των Επιστημών και Τεχνών διαμόρφωσης του δομημένου περιβάλλοντος και το επίπεδο ποιότητας και υπευθυνότητας στο οποίο δρουν.
//Προτείνουμε να: 1.Δοθεί η αναγκαία προσοχή στα θέματα πολιτισμού αυτού του τόπου και να ιεραρχηθεί σωστά η σημασία τόσο της αρχιτεκτονικής και ευρύτερα της πολιτιστικής παράδοσής μας.
//2.Προωθηθεί ο απαραίτητος συντονισμός όλων των αρμόδιων φορέων καθώς και η δημιουργία των μηχανισμών για άμεση παρέμβαση, προστασία και ουσιαστική αναβίωση της παραδοσιακής μας κληρονομιάς και ουσιαστικοποίηση του ρόλου της Υπηρεσίας Χειροτεχνίας.
//3.Αναληφθεί πάνω σε συστηματική και πλατιά βάση η διαφώτιση και ευαισθητοποίηση του κοινού για την αξία της αρχιτεκτονικής μας κληρονομιάς.
//4.Εφαρμοστούν διαδικασίες αποτελεσματικού ελέγχου της οικοδομικής ανάπτυξης στις παραδοσιακού χαρακτήρα οικιστικές περιοχές και προγράμματα ουσιαστικής, σε ποσότητα και ποιότητα, αναβίωσή τους.
//5.Εφαρμοστούν οι πρόνοιες της Νομοθεσίας που αφορούν την προστασία της πολιτιστικής κληρονομιάς, από την Εκτελεστική Εξουσία, την Τοπική Αυτοδιοίκηση και κάθε αρμόδια αρχή.Η Νομοθεσία αυτή εμπεριέχει τις πρόνοιες των Διεθνών Συμβάσεων για την Πολιτιστική Κληρονομιά που η ίδια η Κυπριακή Δημοκρατία προσυπόγραψε.
//6.Προωθηθούν μέτρα που να εξασφαλίζουν τη δημιουργία τέτοιων δημόσιων κτιρίων και χώρων, που να αποδέχονται και όχι να αποδιώχνουν τους πολίτεςχρήστες τους: είτε αυτοί είναι δημόσιοι υπάλληλοι ή μαθητές που έχουν ανάγκη ευελιξίας, δημιουργικής επικοινωνίας στους εκπαιδευτικούς χώρους, είτε ανάπηρα άτομα που χρειάζονται ευκολίες διακίνησης και επαφής, είτε οποιοσδήποτε πολίτης που έχει ανάγκη ευχερούς ενημέρωσης και πληροφόρησης.
//Εισηγούμαστε επίσης τη δημιουργία φιλόξενων χώρων αναμονής, ευκολίας πρόσβασης και επικοινωνίας.
//7.Γίνει ανάπλαση και αναδιαμόρφωση δημόσιων υπαίθριων χώρων και δημιουργία κτιρίων ώστε να εξασφαλίζεται η ποιότητα και υπευθυνότητα στη σύνθεση και την κατασκευή και τη λειτουργία τους.
//Έργα παραγόμενα από το ίδιο το Κράτος πρέπει να υφίστανται εξίσου τον έλεγχο στην ποιότητα και αρτιότητα λειτουργίας και ένταξης στο περιβάλλον.
//8.Είναι ενιαία η πολιτιστική και αρχιτεκτονική κληρονομιά σε όλη τη Κύπρο (Απ. Αντρέας, Τεκκές Λάρνακας, Φραγκοεκκλησιά, Αρμενομονάστηρο).
//Τα μνημεία να τυγχάνουν σεβασμού και συντήρησης.
//9.Να προωθηθεί νομοθεσία που να προνοεί την απαλλοτρίωση περιοχών φυσικής καλλονής, αρχαιοτήτων και χώρων πολιτιστικής κληρονομιάς.
19.ΑΘΛΗΤΙΣΜΟΣ
//Ο αθλητισμός είναι μέρος της ίδιας της ζωής μας, γι’ αυτό πρέπει να έχουμε όλοι τη δυνατότητα της άθλησης.
//Αυτή θα εξασφαλιστεί με:  1.τη δημιουργία ανοικτών χώρων άθλησης και ψυχαγωγίας, την κατασκευή δικτύου πεζοδρόμων και πεζοδρομίων με τις αναγκαίες ασφαλείς προσπελάσεις, δικτύων ποδηλατοδρόμων, δημιουργία ανοικτών τοπικών γυμναστηρίων, με την ενσωμάτωση αθλητικών δραστηριοτήτων μέσα στην καθημερινή ζωή  βάδισμα, ποδηλασία στις καθημερινές μετακινήσεις.
//2.Με την ίση μεταχείριση των μεταξύ ανδρών και γυναικών στον αθλητισμό.
//Οι ανδρικές ομάδες παίρνουν σε χορηγίες τη μερίδα του λέοντα των κονδυλίων αλλά και της προβολής.
//Από την άλλη το γυναικείο αθλητισμό χρησιμοποιείται από το κράτος για να καλύψει τις ενοχές του ή τις συμβατικές του υποχρεώσεις προς την Ευρωπαϊκή Ένωση και άλλους οργανισμούς.
//3.Με την εκπόνηση Εθνικού πολυετούς προγράμματος για την εφαρμογή της ρήσης ‘‘ΝΟΥΣ ΥΓΙΗΣ ΕΝ ΣΩΜΑΤΙ ΥΓΙΕΙ’’ με την δημιουργία νέων αθλητικών εγκαταστάσεων σε όλη την επικράτεια της Κυπριακής Δημοκρατίας, που θα παρέχουν κάθε βοήθεια και υποστήριξη σε όλους τους νέους αθλητές μέσω οργανωμένων διατροφικών και αθλητικών εκπαιδευτικών προγραμμάτων, ούτως ώστε να επιτευχθούν τα μέγιστα αποτελέσματα δια μέσου τοπικών, περιφερειακών, εθνικών και διεθνών συναντήσεων, διαγωνισμών  αγώνων.
//4.Με την υιοθέτηση στρατηγικής για εμπέδωση των αρχών του ευ αγωνίζεσθαι στους νέους μας
//5.Με την υιοθέτηση προληπτικών μέτρων καταπολέμησης της βίας στα γήπεδα μέσω ειδικών προγραμμάτων στα σχολεία αλλά και μέσω των αθλητικών σωματείων και άλλων αθλητικών φορέων.
//6.Επιμένουμε στη δικαιότερη κατανομή των κρατικών κονδυλίων σε πολλά αθλήματα καιτον τερματισμό της χρηματοδότησης των ελλειμμάτων του ποδοσφαίρου.
//7.Πρέπει επίσης τα σχολεία να διαθέτουν αποδυτήρια και άλλες διευκολύνσεις για να ενθαρρύνεται η άθληση των μαθητών.
20.ΥΓΕΙΑ
20.1 Εισαγωγή
//Μια από τις αρνητικές επιπτώσεις της τρομακτικής αλλαγής των συνθηκών ζωής, της προσφυγοποίησης και της αστικοποίησης μεγάλου μέρους του πληθυσμού είναι η μείωση της προσαρμοστικότητας του ανθρώπινου οργανισμού με αποτέλεσμα την αύξηση των χρόνιων νοσημάτων (των ρευματολογικών, των αλλεργικών και άλλων αυτοανοσοποιητικών ασθενειών).
//Για ξεπέρασμα του αδιεξόδου της κατεστημένης ιατρικής προτείνουμε: 1.Προώθηση Ταμείου Ασφάλισης και Γενικού Συστήματος Υγείας με καθολική συμμετοχή όλου του λαού, δίχως να αφήνονται παράθυρα για εξαιρέσεις.
//2.Δημοκρατικό έλεγχο όλων των διαδικασιών και περιορισμό της αυτοδυναμίας των γιατρών.
//Έλεγχο των Ιδιωτικών Ταμείων Ιατρικής Περίθαλψης.
//3.Συνεπής εφαρμογή μιας προληπτικής περιβαλλοντικής πολιτικής με επιβολή και αυστηρή τήρηση υγειονομικών προδιαγραφών μέσα από τον κατάλληλό σχεδιασμό.
//Σε θέματα που αγγίζουν τη Γενική Υγεία οι Μελέτες Περιβαλλοντικών Επιπτώσεων χρειάζονται οπωσδήποτε συμπλήρωση με Μελέτες Υγειονομικών Επιπτώσεων.
//4.Δημιουργία θεσμών που να προάγουν και να ελέγχουν τη ποιότητα της ιατρικής εκπαίδευσης και φροντίδας και να δίνουν ταυτόχρονα και στους μαζικούς φορείς τη δυνατότητα συμμετοχής στη διαμόρφωση της κρατικής υγειονομικής πολιτικής.
//Σημαντικό ρόλο σε αυτό μπορούν να παίξουν σύνδεσμοι ασθενών και φίλων με κριτικές γνώσεις γύρω από συγκεκριμένες παθήσεις.
//5.Δημιουργία αυτόνομων αποκεντρωμένων Κέντρων Υγείας στα οποία θα συνεργάζονται ισότιμα το ιατρικό και παραϊατρικό προσωπικό με άλλους ειδικούς (κοινωνικούς λειτουργούς, ψυχολόγους, μηχανικούς, κτλ.) με σκοπό την εφαρμογή προληπτικής και  συμβουλευτικής ιατρικής και τη σφαιρική αντιμετώπιση του θέματος της Γενικής Υγείας και προώθηση της αγωγής υγείας.
//6.Προώθηση και εφαρμογή εναλλακτικών και άλλων μορφών ιατρικής περίθαλψης καθώς και μελέτη για ενθάρρυνση της λαϊκής / παραδοσιακής ιατρικής.
//7.Καταπολέμηση των κοινωνικών λόγων που οδηγούν τους ανθρώπους στην αυτοκαταστροφή με τη μαζική τοξικομανία, δηλ.την επιδημικών διαστάσεων εξάρτηση από τις νόμιμες τοξίνες (το οινόπνευμα, τη νικοτίνη και τα ψυχοφάρμακα), με την υποστήριξη της δημιουργίας μονάδων απεξάρτησης / αποτοξίνωσης που να λειτουργούν με αβλαβείς, μη τοξικές, ολιστικές μεθόδους, βασισμένες στη συλλογική κοινότητα, την κοινωνική εμπλοκή και την αντιμετώπιση των ψυχολογικών παραγόντων που οδηγούν στην εξάρτηση.
20.2 Γενικό Σύστημα Υγείας ΓΕΣΥ
//Το σύστημα υγείας που υπάρχει στην Κύπρο καθώς και το προτεινόμενο Γενικό Σύστημα Υγείας αντιπροσωπεύει την κατεστημένη ιατρική σε αντίθεση με την προληπτική ιατρική.
//Το σημερινό αδιέξοδο στον τομέα της Υγείας, οφείλεται στην εμπορευματοποίηση που υπάρχει στον τομέα αυτό.
//Υπάρχει τεράστιο χάσμα μεταξύ αυτών που είναι χρήσιμα, λογικά και οικονομικά συμφέροντα για το Σύστημα Κοινωνικής Πρόνοιας και αυτών που είναι επικερδή για ένα ιατρείο, για τα Ταμεία Υγείας και για τα ιδιωτικά Νοσοκομεία.
//Η πολιτική κορυφή, ικανοποιώντας μεμονωμένα συμφέροντα, έχει οδηγήσει σε οδυνηρά αδιέξοδα του τομέα της υγείας.
//Οι πολιτικά υπεύθυνοι δεν είναι σε θέση να δείξουν πρωτοποριακό πνεύμα με στόχο την ιδανική ιατρική περίθαλψη με φειδωλή χρηση των διαθέσιμων οικονομικών πόρων.
//Το Κράτος, θέλοντας ουσιαστικά να αποτραβηχτεί από τις υποχρεώσεις χρηματοδότησης που έχει στον τομέα αυτό, προτείνει ένα Σύστημα Υγείας δίχως να αλλάζει τίποτα ουσιαστικά στη φιλοσοφία της κατεστημένης ιατρικής.
//Πρέπει να δημιουργηθεί ένα Γενικό Σχέδιο Υγείας που να βλέπει τον άνθρωπο, τις κοινωνικές και περιβαλλοντικές συνθήκες σαν συγκοινωνούντα δοχεία,
//με σκοπό τη μείωση και τελικά το ξεπέρασμα της κοινωνικής ανισότητας και στο τομέα αυτό.
//Η υπαλλακτική λύση είναι εκείνο το Σύστημα Υγείας που δουλεύει δίχως κέρδος, που είναι σε θέση να φροντίζει και τους αδύναμους και τους άπορους, που μπορεί να εργάζεται πραγματικά αποτελεσματικά με χαμηλά κόστα.
//Στην δική μας αντίληψη το Γεσύ πρέπει να περιέχει τα εξής: 1.Πρέπει να είναι σχέδιο που θα παρέχει πλήρη κάλυψη σε όλους τους κατοίκους της Κύπρου.
//2.Οι συνεισφορές να είναι βαση εισοδημάτων για να μπορούν να καλυφθούν και τα χαμηλά οικονομικά στρώματα εξισου με τα ψηλά, και όσοι μπορούν να συνεισφέρουν περισσότερα για να καλυφθούν αυτοί που έχουν λιγότερα ή δεν μπορούν να συνεισφέρουν καθόλου.
//3.Περίληψη όλων των ασθενών, και παροχή όλων των δυνατών υπηρεσιών.
//4.Αν δεν παρέχονται αυτη τη στιγμή στην Κύπρο την προώθηση συμφωνιών με εταιρους ευρωπαιους να μας τις προσφέρουν.
//5.Η Κυπριακή Δημοκρατία έχει κάνει μια πολύ μεγάλη επένδυση για τα δημοσια νοσηλευτήρια και δεν θέλει αυτή η επένδυση να πάει χαμένη.
//Τα ιδιωτικά νοσηλευτήρια έχουν μετόχους που επενδύουν και αναμένουν κέρδος.
//Στα δημόσια νοσηλευτήρια επένδυσε η κυπριακή δημοκρατία και θέλουμε διαφύλαξη της επένδυσής μας.
//6.Θέλουμε να δουμε συνεργασία δημοσου με ιδιωτικού τομέα για αλληλοσυμπλήρωση των παρεχόμενων υπηρεσιών, όμως ταυτόχρονα θέλουμε εξασφάλιση ότι δεν θα χαθούν οι υπηρεσίες που δίνονται ήδη αν όχι αναβάθμιση τους από τον δημόσιο τομέα.
//7.Αυτο απαιτει συνέργεια όχι μόνο μεταξύ ιδιωτικών και δημοσιων νοσηλευτηρίων αλλα και με ΜΚΟ οργανώσεις που σήμερα παρέχουν εναλλακτικές θεραπείες που δεν προσφέρονται από το δημόσιο τομέα.
//8.Θέλουμε πρόσβαση σε εναλλακτικές θεραπείες, τόσο ομοιοπαθητικής, Ρεφλεξολογίας, βελονισμού αλλα και θεραπείες ψυχικής υγείας όπως art therapy, εργασιοθεραπεία, φυσιοθεραπεία.
//Οι ασθενείς πρέπει να έχουν το δικαίωμα να επιλέξουν ποια θεραπεία ή αποθεραπεία προτιμούν και αυτό σημαίνει και πρόσβαση σε εναλλακτικές θεραπείες.
//9.Πλήρης κάλυψη χωρίς κατάχρηση εξουσίας.
//10.Διαφάνεια και αποδοση ευθυνών όταν προκύπτουν προβλήματα.
//11.Εξασφάλιση διαφάνειας και νομοθετικών ρυθμίσεων για να μπορεί να τεμκηριώνεται το Medical malpractice.
//12.Πρέπει να είναι ένα σύστημα που ο πολιτης θα έχει άμεση ιατρική κάλυψη, ξεπέρασμα των τεράστιων καθυστερήσεων και παράκαμψη χρονοβόρων ιατροσυμβουλιων όταν υπάρχει άμεση ιατρική ανάγκη.
//13.Αναβαθμιση υπηρεσιων πρωτων βοηθειων και προσβαση στις αγροτικές περιοχές.
20.3 Γενετικά τροποποιημένοι οργανισμοί και προϊόντα
//1.Να απαγορευτούν όλες οι καλλιέργειες γενετικά τροποποιημένων οργανισμών στο νησί μας.
//Να κηρυχθεί η Κύπρος χώρα ελεύθερη από γενετικά τροποποιημένους οργανισμούς.
//2.Να απαγορευτεί η χρήση και εισαγωγή γενετικά τροποποιημένων ζωοτροφών και σπόρων.
//3.Να προωθηθεί η οικολογική γεωργία και βιοκαλλιέργειες.
//4.Να προωθηθεί η καλλιέργεια για κτηνοτροφικά φυτά κατάλληλα για παραγωγή ζωοτροφών απαλλαγμένων από γενετικά τροποποιημένους οργανισμούς.
//5.Να εφαρμοστεί ο νόμος που προωθήσαμε και ψηφίστηκε από το 2012 που προνοεί για την τοποθέτηση προϊόντων που περιέχουν Γενετικά Τροποποιημένους Οργανισμούς σε ξεχωριστά ράφια στις υπεραγορές και περίπτερα κτλ.
20.4 Υγεία στην τρίτη ηλικία
//Τα προβλήματα υγείας που αντιμετωπίζει η τρίτη ηλικία δεν τυγχάνουν της προσοχής και του ενδιαφέροντος που θα έπρεπε από το Κράτος και το Υπουργείο Υγείας.
//Τα ιδρύματα που  υπάρχουν για τη φροντίδα των ατόμων της τρίτης ηλικίας είναι λιγοστά και ακατάλληλα για να προσφέρουν αξιοπρεπή διαβίωση
//και είναι προσιτά μόνο σε άτομα με υψηλά οικονομικά έσοδα (ακόμη και στο νέο Γενικό Νοσοκομείο Λευκωσίας δεν υπάρχει γηριατρική πτέρυγα).
20.5 Κάπνισμα
//Ο καρκίνος του πνεύμονα είναι η κυριότερη αιτία θανάτων και το κάπνισμα ο μεγαλύτερος ένοχος.
//Ο εθισμός στη νικοτίνη και ιδιαίτερα ο εθισμός νεαρών ατόμων στο κάπνισμα, αποτελεί πρόβλημα που απαιτεί άμεση αντιμετώπιση.
//Το Κίνημα Οικολόγων  Συνεργασία Πολιτών υιοθετεί τα πιο κάτω πορίσματα της παγκόσμιας συνδιάσκεψης για τον καρκίνο του πνεύμονα που έγινε στο Τόκιο.1.Προώθηση νέων μεθόδων για την αποτροπή του καπνίσματος ανάμεσα στα παιδιά και ως εκ τούτου το μη εθισμό τους στη νικοτίνη.
//Αύξηση του φόρου στα καπνικά προϊόντα.
//2.Αυστηρή εφαρμογή του νόμου που απαγορεύει το κάπνισμα σε όλους τους κλειστούς δημόσιους χώρους.
//3.Επιμόρφωση του κοινού και αντικαπνιστική αγωγή στην εκπαίδευση για τις βλαβερές συνέπειες του καπνίσματος.
//4.Προώθηση της εφαρμογής νομοθεσίας και δημιουργία συνείδησης στους χώρους εργασίας, μάθησης, ψυχαγωγίας, καθώς και προστασία των παθητικών καπνιστών.
//5.Εφαρμογή Γενικού Στρατηγικού Σχεδίου για αντιμετώπιση των συνεπειών του καπνίσματος.
20.6 Ηλεκτρομαγνητικά πεδία (ΗΜΠ)
//Επιδημιολογικές μελέτες στο εξωτερικό, παρουσιάζουν αυξημένο κίνδυνο λευχαιμίας σε παιδιά ηλικία 14 και 15 ετών που ζουν κοντά σε πυλώνες υψηλής τάσης και κεραίες τηλεπικοινωνιών.
//Με τη πιθανότητα ότι επηρεάζεται η υγεία του ατόμου κοντά σε ΗΜΠ υιοθετείται η προσέγγιση της συνετούς "πρόληψης", δηλαδή την αποφυγή γειτνίασης ατόμων με τα ΗΜΠ.
//Πρέπει να απαγορευθεί η τοποθέτησή κεραιών τηλεπικοινωνίας σε απόσταση μικρότερη των 300μ από σχολεία και χώρους όπου συχνάζουν παιδιά και ηλικιωμένοι.
20.7 Δικαιώματα ασθενών
//Με τις εξελικτικές καταστάσεις στο ιατροφαρμακευτικό σύστημα, οι ασθενείς πρέπει να κατοχυρωθούν νομικά.
//Το Κίνημα Οικολόγων  Συνεργασία Πολιτών υποστηρίζει την πιστή εφαρμογή της νομοθεσίας για τη Χάρτα των Δικαιωμάτων των Ασθενών που πρέπει και έμπρακτα να διασφαλίζει τα δικαιώματα όλων των ασθενών και να αναβαθμίζει την εξυπηρέτησή τους με τη δημιουργία Υπηρεσίας εντός των νοσοκομείων για εξυπηρέτηση των ασθενών και μείωση της ταλαιπωρίας που υφίστανται.
20.8 Καρδιακές παθήσεις
//Στην Κύπρο οι καρδιακές παθήσεις είναι ο μεγαλύτερος λόγος για απώλεια ζωής και τα έξοδα περίθαλψης είναι τεράστια.
//Η πρόληψη θα σώζει ζωές για τούτο ζητούμε να δημιουργηθούν με δημόσια δαπάνη τοπικές κλινικές με στόχο α) την καθοδήγηση και εκπαίδευση των πολιτών για τα θέματα καλύτερης ζωής, β) διδασκαλία σωματικών ασκήσεων για βελτίωση της καρδιακής λειτουργίας και γ) διάγνωση καρδιακών παθήσεων .
20.9 Καρκίνος
//Ο καρκίνος παίρνει αυξανόμενες διαστάσεις στην Κύπρο και παγκοσμίως, κυρίως λόγω περιβαλλοντικών παραγόντων.
//Προσβάλλει άνδρες, γυναίκες και παιδιά κάθε ηλικίας και κοινωνικής τάξης και αποτελεί πλέον παγκοσμίως την πρώτη αιτία θανάτου.
//Το Κίνημα Οικολόγων  Συνεργασία Πολιτών είχε πρωταγωνιστικό ρόλο στην υιοθέτηση από την κυβέρνηση της εθνικής στρατηγικής αντιμετώπισης του καρκίνου στην Κύπρο, ύστερα από μακρόχρονες συζητήσεις.
//Αν και δεν ανταποκρίνεται πλήρως στην οικολογική προσέγγιση του καρκίνου, η εθνική στρατηγική δίνει έμφαση στην πρόληψη, ως την πιο αποτελεσματική και αποδοτική μέθοδο αντιμετώπισης του καρκίνου.
//Προβλέπει επίσης δράσεις στους τομείς της έγκαιρης διάγνωσης, θεραπείας, ανακουφιστικής φροντίδας και έρευνας.
// Ωστόσο, η κυβέρνηση όχι μόνο δεν έχει εφαρμόσει τα μέτρα που προνοεί η εθνική στρατηγική για αντιμετώπιση του καρκίνου, αλλά ενεργεί συχνά αντίθετα με το πνεύμα και το γράμμα της εθνικής στρατηγικής: για παράδειγμα, επιτρέπει τη λειτουργία καρκινογόνων εγκαταστάσεων (π.χ. πρατηρίων βενζίνης) σε κατοικημένες περιοχές
//και «εξαφανίζει» ακτινοθεραπευτικά μηχανήματα αντί να εξοπλίζει τα δημόσια νοσηλευτήρια, δημιουργώντας έτσι εύλογες υποψίες ότι ευνοεί ιδιωτικά μονοπώλια.
// Με στόχο τον ουσιαστικό περιορισμό της νοσηρότητας από τον καρκίνο και τη βελτίωση της ποιότητας ζωής των καρκινοπαθών, το Κίνημα Οικολόγων  Συνεργασία Πολιτών θα συνεχίσει να προωθεί δυναμικά την εφαρμογή μέτρων για αντιμετώπιση του καρκίνου.
//1.Εφαρμογή της αρχής της προφύλαξης ώστε να περιοριστεί δραστικά η έκθεση του πληθυσμού σε καρκινογόνους παράγοντες
//2.Δημιουργία πλήρους αρχείου καρκίνου, ικανού να υποστηρίζει το σχεδιασμό πολιτικών για πρόληψη και θεραπεία του καρκίνου.
//3.Λειτουργία τριτοβάθμιου ογκολογικού κέντρου αναφοράς στο Γενικό Νοσοκομείο Λευκωσίας, αφού είναι το μόνο που περιλαμβάνει όλες τις ειδικότητες
//4.Δημιουργία εξειδικευμένου κέντρου μαστού, βάσει των σχετικών ευρωπαϊκών κατευθυντήριων γραμμών.
//5.Σταδιακή δημιουργία περιφερειακών ογκολογικών μονάδων στα δημόσια νοσηλευτήρια.
//6.Ενίσχυση της ανακουφιστικής φροντίδας.
//7.Προώθηση εναλλακτικών θεραπειών, επιστημονικά τεκμηριωμένων
20.10 Κέντρο Δηλητηριάσεων
//Αποτελεί απαράδεκτη απουσία η έλλειψη ενός οργανωμένου Κέντρου Δηλητηριάσεων στην Κύπρο.
//Για το Κίνημα ΟικολόγωνΣυνεργασία Πολιτών αποτελεί προτεραιότητα η ίδρυση και λειτουργία Κυπριακού Κέντρου Δηλητηριάσεων.
21.ΠΡΟΣΤΑΣΙΑ ΤΟΥ ΑΝΘΡΩΠΟΠΟΙΗΤΟΥ ΚΑΙ ΦΥΣΙΚΟΥ ΠΕΡΙΒΑΛΛΟΝΤΟΣ
21.1 Ατμοσφαιρική ρύπανση
//Η βασική πηγή αέριας ρύπανσης στην Κύπρο είναι οι εκπομπές από τα μέσα συγκοινωνίας στις πόλεις και ορισμένες βιομηχανίες (ηλεκτροπαραγωγικοί σταθμοί, τσιμεντοβιομηχανίες, τουβλοποιεία, λατομεία κ.λπ.) και η σκόνη στην ατμόσφαιρα.
//Η Κύπρος έχει ένα ψηλό ποσοστό κατοχής και χρήσης ιδιωτικού αυτοκινήτου και ο συνολικός αριθμός αυτοκινήτων αυξάνεται με ψηλούς ρυθμούς.
//Μέχρι σήμερα δεν έχουν ληφθεί ουσιαστικά μέτρα για τον περιορισμό της ρύπανσης από τα αυτοκίνητα ούτε γίνεται ολοκληρωμένη και συστηματική καταμέτρηση.
//Επίσης η Κύπρος έχει ψηλά ποσοστά αιωρούμενων στερεών και συνεπακόλουθα φτωχή ποιότητα του αέρα
//Η λειτουργία κάποιων σταθμών μέτρησης της ατμοσφαιρικής ρύπανσης είναι μια αρχή που πρέπει να ενισχυθεί.
//Εμμένουμε στην: Ουσιαστική λειτουργία του Συμβουλίου Ελέγχου της ατμοσφαιρικής ρύπανσης.
//Το συμβουλευτικό αυτό σώμα (Κυβέρνηση Επιστήμονες Περιβαλλοντιστές κ.α.) θα επεξεργάζεται προγράμματα και θα εισηγείται μέτρα για έλεγχο και περιορισμό της ατμοσφαιρικής ρύπανσης.
//2.Ενίσχυση (μέσα και προσωπικό) της Υπηρεσίας Ελέγχου Βιομηχανικής Ρύπανσης (Υπουργείο Εργασίας).
//3.Επέκταση του δικτύου σταθμών μετρήσεως ατμοσφαιρικής ρύπανσης στις πόλεις και την ύπαιθρο.
//4.Προώθηση μέτρων περιορισμού της κυκλοφορίας/ ενίσχυση εναλλακτικών μέσων συγκοινωνίας.
//5.Έλεγχος των μηχανοκινήτων/ έλεγχος των καυσαερίων στο δρόμο.
//Έλεγχος και ρύθμιση των μηχανών.
//Εφαρμογή της νομοθεσίας για απαγόρευση της εισόδου στο κέντρο των πόλεων των βαρέων οχημάτων.
//6.Λήψη μέτρων υποδομής (έλεγχος καταλυτών, χώροι απόρριψης).
//7.Μέτρα δικονομικής πολιτικής για περιορισμό της χρήσης των καυσίμων.
//8.Δημιουργία προτύπων και μεθόδων ελέγχου των καυστήρων κεντρικής θέρμανσης.
//9.Συστηματική έρευνα για την παρουσία μολύβδου και διοξινών στις τροφές λόγω της ατμοσφαιρικής ρύπανσης.
//10.Μέτρα μείωσης των εκπομπών αέριων ρύπων από τη βιομηχανία και τις κτηνοτροφικές μονάδες.
//11.Υιοθέτηση προτύπου ποιότητας του αέρα σε κλειστούς χώρους (γραφεία σπίτι βιομηχανία αθλητικοί χώροι) και δημιουργία μηχανισμών άμεσης καταμέτρησης.
//12.Δημιουργία ειδικής μονάδας αντιμετώπισης εκτάκτων περιστατικών.
//13.Απομάκρυνση των οχληρών βιομηχανιών, εργαστηρίων και άλλων επιχειρήσεων (π.χ. σταθμοί διάθεσης πετρελαιοειδών) από περιοχές που γειτνιάζουν με κατοίκους και εγκατάστασή τους σε ορθολογικά σχεδιασμένες περιοχές εκτός πόλεων και χωριών π.χ.Astrasol.
21.2 Δάση
//Τα δάση αποτελούν βασικό φυσικό πλούτο για το νησί.
//Το μεγαλύτερο ποσοστό των δασικών εκτάσεων (90%) αποτελούν κρατική γη και η ευθύνη για τη διαφύλαξη τους ανήκει στο κράτος.
//Παρά τις άοκνες προσπάθειες του Τμήματος Δασών, των φιλοδασικών συνδέσμων, άλλων οργανωμένων συνόλων και των πολιτών για τη διαφύλαξη του δασικού μας πλούτου, δυστυχώς το υπάρχον νομικό πλαίσιο που διέπει την προστασία των κρατικών και ιδιωτικών δασικών εκτάσεων είναι ανεπαρκές.
//Σημειώνουμε την υποβάθμιση του δασικού μας πλούτου από: 1.Εκτεταμένες δασικές πυρκαγιές.2.Τη διεξαγωγή ασυμβίβαστων δραστηριοτήτων σε δασικές εκτάσεις (λατομεία, δρόμοι, υλοτομία, ράλι, αεροψεκασμοί).3.Τις κλιματικές αλλαγές.4.Τη διενέργεια εκτεταμένων αναδασώσεων με ανορθόδοξο τρόπο ή και ακατάλληλα φυτά5.Την έλλειψη αποτελεσματικού νομικού πλαισίου και επαρκούς πρόνοιας καθώς και ενημέρωσης για θέματα που αφορούν ευαίσθητους παράγοντες του δασικού πλούτου (ενδημικά φυτά, αιωνόβια δέντρα).6.Την παραχώρηση δασικής γης για δρόμους, κτίρια και εγκαταστάσεις (π.χ.Δάσος Αθαλάσσας).7.Τον ακατάλληλο σχεδιασμό σε ορισμένες περιπτώσεις και τη διενέργεια κοινωφελών έργων από το ίδιο το Τμήμα Δασών.
//Προτείνουμε την: 1.Ουσιαστική ενίσχυση του Τμήματος Δασών, ιδιαίτερα μάλιστα των υπηρεσιών εκείνων που ασχολούνται με τη μελέτη και προστασία του φυσικού πλούτου (δάσηχλωρίδα) του τόπου μας, σε προσωπικό, μέσα, υποδομή κ.λπ.
//2.Ανάπτυξη της έρευνας και της δημιουργίας τράπεζας δεδομένων – πληροφοριών.
//3.Αναβάθμιση της διαχείρισης των δασών και των προστατευόμενων περιοχών.
//4.Διενέργεια περιβαλλοντικών μελετών πριν από την εκπόνηση τελικής μελέτης για οποιοδήποτε έργο μέσα ή κοντά σε δασική περιοχή.
//5.Άμεση καταγραφή και χαρτογράφηση όλων των δασοκαλυμμένων ιδιωτικών εκτάσεων και ενημέρωση για τα κίνητρα που υπάρχουν για την προστασία και την καλή διαχείρισή τους.
//6.Εντατικοποίηση της ενημέρωσης των ιδιοκτητών γεωργικής γης για υπάρχοντα οικονομικά κίνητρα για την μετατροπή τους σε δασική γη.
//7.Τον περιορισμό των εισαγωγών ξένων ειδών χλωρίδας στις δασικές εκτάσεις.
//8.Αναθεώρηση των λατομικών ζωνών και των προνομίων λατόμευσης με στόχο την οριστική απομάκρυνση των λατομείων από δασικές περιοχές και την εκπόνηση μελετών για αποκατάσταση του τοπίου.
//9.Λήψη μέτρων κατά της διάβρωσης των ορεινών δασικών εκτάσεων.
//10.Επέκταση της δασοκάλυψης με την κήρυξη χαλίτικης γης σε Κρατικά Δάση και αναδάσωσή της.
//11.Ενίσχυση μέτρων πυρόσβεσης με αύξηση των σταθμών άμεσης πυρόσβεσης.
//12.Αναγνώριση και στήριξη των εθελοντικών ομάδων και σωματείων πυρόσβεσης.
21.3 Εθνικά Πάρκα και περιοχές προστασίας
//Η νομοθεσία για την ίδρυση και διαχείριση Εθνικών Δασικών Πάρκων και προστατευόμενων περιοχών είναι ανεπαρκής και αναχρονιστική και δεν συνάδει με τα διεθνή πρότυπα.
//Δεν θεωρούμε ότι περιοχές που κηρύσσονται σαν τέτοιες, διέπονται από ολοκληρωμένο καθεστώς προστασίας αφού και οι αρμόδιες υπηρεσίες είναι ασθενείς και ανίσχυρες λόγω του ελλιπούς νομικού πλαισίου.
//Προτείνουμε: 1.Εκσυγχρονισμό της νομοθεσίας σύμφωνα με διεθνή πρότυπα (I.U.C.N., F.N.N.P.E).
//2.Ενδυνάμωση του Τομέα Δασικών Πάρκων και Προστατευόμενων Περιοχών του Τμήματος Δασών και στελέχωσή του με κατάλληλα καταρτισμένο επιστημονικό προσωπικό.
//3.Διενέργεια προγράμματος και μελετών για κήρυξη Δασικών Πάρκων και Προστατευόμενων Περιοχών.
//4.Διενέργεια μελετών και προγραμμάτων για διαχείριση και προστασία των πιο πάνω περιοχών.
//5.Ίδρυση διαχειριστικής επιτροπής για Δασικά Πάρκα και Προστατευόμενες Περιοχές, όπου εκτός από το καταρτισμένο για το σκοπό αυτό προσωπικό θα συμμετέχουν και εκπρόσωποι των περιβαλλοντικών οργανώσεων, των τοπικών αρχών και των πολιτών.
//6.Αναδιαμόρφωση Επιτροπής για τη Φύση και εφαρμογή διαχειριστικών προγραμμάτων για τις περιοχές Natura.
//7.Ολοκλήρωση του Δικτύου Natura 2000 στην ξηρά εντός του 2011 και στη θάλασσα μέχρι το 2014.
//8.Ολοκλήρωση των Διαχειριστικών Σχεδίων για τις περιοχές δικτύου Natura 2000 που να αναφέρουν τους Στόχους Διατήρησης για τα είδη και τους οικοτόπους των περιοχών, τις επιτρεπόμενες και απαγορευμένες δράσεις και να συνοδεύονται από χρηματοδοτικά μέτρα για την εκτέλεση της διαχείρισης και της παρακολούθησης των περιοχών.
//Όσον αφορά το Δίκτυο Natura 2000 σημειώνεται ότι περιλαμβάνει και τις περιοχές για τα πουλιά (ΖΕΠ) και τις περιοχές για τους Οικοτόπους (ΤΚΣ).
//9.Παρακολούθηση των περιοχών και των ειδών που υπάρχουν στις περιοχές Natura 2000.
//10.Αυστηρή εφαρμογή ης διαδικασίας της Δέουσας Μελέτης Επιπτώσεων για έργα και προγράμματα που μπορούν να επηρεάσουν τους στόχους διατήρησης περιοχών του Δικτύου Natura 2000 και παροχή αντισταθμιστικών μέτρων εφόσον πληρούνται οι προϋποθέσεις για Υπέρτατο Δημόσιο Συμφέρον.
//11.Εφαρμογή των διαχειριστικών μέτρων για τις περιοχές του Δικτύου Natura 2000.
//12.Χρηματοδοτικά μέτρα και κονδύλια για την εφαρμογή της διαχείρισης και παρακολούθησης στις περιοχές Natura 2000.
//13.Εκστρατεία ενημέρωσης του κόσμου για τα πλεονεκτήματα που προκύπτουν από το Δίκτυο Natura 2000 και εξάλειψη των αρνητικών μύθων που κυκλοφορούν για το Δίκτυο.
//14.Τροποποίηση των χρηματοδοτικών μέτρων κυρίως από το Ταμείο Αγροτικής Ανάπτυξης (Rural Development) ώστε να ευνοούνται οι ιδιοκτήτες γης που είναι μέσα στο Δίκτυο Νatura 2000 και ώστε να διαχειρίζονται με ευνοϊκό τρόπο τις εκτάσεις τους.
21.4 Ακάμας
//Το ζήτημα του Ακάμα είναι από τα θέματα με τα οποία ασχολήθηκε το κυπριακό οικολογικό κίνημα από την πρώτη μέρα της δημιουργίας του.
//Η πολύχρονη καθυστέρηση στην εφαρμογή ενός ουσιαστικού σχεδίου προστασίας για την περιοχή έχει ως συνέπεια τη συνεχή σταδιακή υποβάθμιση του περιβάλλοντος του Ακάμα,
//αλλά και τη δικαιολογημένη αντίδραση των κοινοτήτων, αφού χωρίς ξεκαθαρισμένο πλαίσιο ανάπτυξης είναι πολύ δύσκολο να προγραμματιστεί και να σχεδιαστεί το μέλλον τους.
//Η περιοχή πρέπει επιτέλους να προστατευτεί, και αυτό είναι αίτημα όλων των Κυπρίων.
//Προς αυτή την κατεύθυνση πρέπει να γίνουν τα ακόλουθα: 1.Ίδρυση διαχειριστικής επιτροπής με εμπλοκή όλων των ενδιαφερομένων κοινοτήτων και φορέων για την πρακτική εφαρμογή του σχεδίου διαχείρισης.
//2.Ουσιαστική και ονομαστική πολιτική απόφαση που να αποκλείει την τουριστική ανάπτυξη στις πιο ευαίσθητες παραλιακές περιοχές του Ακάμα, όπως της Τοξεύτρας Λάρας και Φοντάνα Αμορόζας.
//Με τον τρόπο αυτό θα αφαιρεθούν οι πιέσεις και τα προσχήματα που εμποδίζουν την εξεύρεση συναινετικής λύσης με την πλειοψηφία των κατοίκων της περιοχής.
//3.Ζητούμε την συμπερίληψη της περιοχής που θα χαρακτηριστεί ως Νατούρα 2000 σε εθνικό πάρκο.
//4.Τα περίκλειστα τεμάχια που θα δημιουργηθούν εντός του Εθνικού Πάρκου Ακάμα θα πρέπει να απαλλοτριωθούν για να υπάρξει συνολική προστασία της χερσονήσου εντός του πάρκου.
//5.Ζητούμε να υπάρξει ουσιαστική προστασία της χερσονήσου με κατάλληλο διαχειριστικό σχέδιο ως περιοχή Νατούρα2000.
//6.Απαιτούμε πλήρη σεβασμό και υλοποίηση των υποχρεώσεων της Κυπριακής Δημοκρατίας προς την Συνθήκη του Άαρχους, όπου διασφαλίζεται η συμμετοχή των πολιτών στις διαδικασίες λήψης των αποφάσεων που αφορούν τα θέματα περιβάλλοντος και το δικαίωμα της πρόσβασης σε πληροφορίες που κατέχουν οι δημόσιες αρχές για θέματα περιβάλλοντος.
//7.Ζητούμε αγροτουριστική ανάπτυξη της περιοχής ώστε οι κοινότητες της περιοχής να μπορέσουν να έχουν καλύτερη ζωή
//και στήριξη για ανάδειξη της παραδοσιακής κυπριακής κουλτούρας.
//Είναι σημαντική η προβολή της περιοχής ως ένα εναλλακτικό προορισμό για τους τουρίστες που επισκέπτονται το νησί, όχι μόνο για να επωφεληθούνoι ίδιοι οι κάτοικοι, αλλά και για να μπορεί και η Κύπρος να περηφανεύεται ότι μπορεί να προσφέρει πολλές, ουσιαστικές και εναλλακτικές επιλογές στους επισκέπτες της.
//8.Εκφράζουμε σοβαρές ανησυχίες για έργο  μαμούθ που προγραμματίζει να κατασκευάσει εταιρεία πρώην προέδρου της Δημοκρατίας στην Πέγεια της Πάφου.
21.5 Πανίδα  Κυνήγι
//Τα ζώα νιώθουν τον πόνο, το κρύο, τη ζέστη καθώς και το φόβο, τη στενοχώρια και την πείνα γι’ αυτό πρέπει να τα χειριζόμαστε με αγάπη, να μην τα αντιμετωπίζουμε σαν διακοσμητικά στοιχεία χωρίς δικαιώματα και να τα προστατεύουμε από τις αρρώστιες, το βασανισμό ή την κακομεταχείριση.
//Είμαστε ενάντια στην έκθεση των ζώων σε ζωολογικούς κήπους και τη χρησιμοποίησή τους σε Τσίρκα, δελφινάρια ή τα οποιαδήποτε επιστημονικά πειράματα για τη φαρμακευτική βιομηχανία ή τη βιομηχανία καλλυντικών  κ.λπ.
//Όσον αφορά τα άγρια ζώα και γενικά την πανίδα του τόπου, αυτή μειώνεται δραστικά σε είδη και αριθμό,
// ενώ απουσιάζει μια ολοκληρωμένη, επιστημονική στατιστική του πληθυσμού των άγριων ειδών.
//Ο άνθρωπος έχει ηθική υποχρέωση να αντιτίθεται στη σύλληψη, δηλητηριασμό και θανάτωση των άγριων ζώων καθώς και στην πρόκληση πόνου και ταλαιπωρίας σε αυτά.
//Ο πληθυσμιακός έλεγχος του αριθμού ορισμένων ειδών πανίδας όπου αυτό κρίνεται απαραίτητο πρέπει να γίνεται με μη θανατηφόρες μεθόδους αλλά με έλεγχο της αναπαραγωγής ή άλλους τρόπους.
//Θεωρούμε ότι τα πιο κάτω είναι απαράδεκτα για την πανίδα του τόπου: 1.Η δυνατότητα νόμιμου ή παράνομου κυνηγιού κατά το μεγαλύτερο μέρος του χρόνου.
//2.Η μαζική εξόντωση πτηνών (ιδιαίτερα την περίοδο των ωοτοκίας) με μέσα μοντέρνας τεχνολογίας.
//Στοιχεία του Πτηνολογικού Συνδέσμου αναφέρουν ότι 1 2 εκατομμύρια πουλιά περίπου θανατώνονται κάθε χρόνο με διάφορους τρόπους (νόμιμο και παράνομο κυνήγι, βερκά, δίκτυα, δηλητηρίαση).
//Υποστηρίζουμε τις προσπάθειες για αντιμετώπιση της παράνομης παγίδευσης πουλιών που ταλανίζει και εκθέτει τη χώρα μας για χρόνια.
//3.Η ρύπανση της υπαίθρου σαν συνέπεια των μαζικών “πολεμικών επιχειρήσεων” από το μόλυβδο των φυσιγγίων, τα σκουπίδια από σακούλες, διασκορπισμένα κενά φυσίγγια και άχρηστα υλικά, το θόρυβο, το άναμμα φωτιάς.
//4.Η μη τήρηση από την Κυβέρνηση των συμβάσεων που έχει υπογράψει, όπως συμβαίνει με την πρακτική του Εαρινού Κυνηγιού.
//5.Η εμπορική εισαγωγή ζώων και πουλιών για σκοπούς κυνηγιού ή και καλλωπιστικούς.
//6.Η πώληση προστατευόμενων, σύμφωνα με τη συνθήκη CITES, ζώων, πουλιών, κοραλλιών, κοχυλιών κλπ.
//7.Η δηλητηρίαση άγριων ζώων π.χ.Αλεπούδων, ερπετών και γύπων.
//8.Η συμπεριφορά ορισμένων κυνηγετικών οργανώσεων οι οποίες διαιωνίζουν την απαράδεκτη κυνηγετική συμπεριφορά ορισμένων μελών τους.
//9.Η πρακτική εκτροφής ζώων από την κυβερνητική υπηρεσία θήρας και η απελευθέρωση τους στο περιβάλλον για να γίνουν μελλοντικά θύματα, χωρίς να λαμβάνεται υπόψη το  γεγονός ότι αυτά δεν έχουν αποκτήσει εκείνες τις δεξιότητες για την επιβίωση τους στη φύση και χωρίς να λαμβάνεται υπόψη η επίδραση στο περιβάλλον.
//10.Το κοινό παραμένει απληροφόρητο και συνεπώς αδιάφορο για την εθνική μας πανίδα.Προτρέπουμε την κυβέρνηση να προωθήσει την επιμόρφωση του κοινού σε ειδικούς τομείς όπως π.χ.επισήμανση  αναγνώριση των διαφόρων ειδών πτηνών, την αλληλεξάρτηση των διαφόρων ειδών και την αλυσίδα διατροφής.
//11.Η ελλιπής διαχείριση βιότοπων πανίδας (π.χ.Αλυκή Λάρνακας και Λεμεσού με την επέκταση του αεροδρομίου και την καθυστέρηση υιοθέτησης διαχειριστικού σχεδίου προστασίας).
//12.Η εκτεταμένη καταστροφή βιότοπων με άγρια βλάστηση λόγω πυρκαγιών και εκχερσώσεις εκτάσεων για γεωργική ή άλλη εκμετάλλευση (π.χ.Λίμνη Παραλιμνίου).
//13.Η αλόγιστη χρήση φυτοφαρμάκων στις καλλιέργειες και αεροψεκασμοί.
//14.Ο απαράδεκτα μεγάλος αριθμός αδειούχων κυνηγών και έλλειψη αυστηρών κανονισμών και κριτηρίων εξασφάλισης άδειας.
//15.Οι παράνομοι κυνηγοί.
//16.Οι προστατευόμενες περιοχές δεν επιλέγονται συνήθως με επιστημονικά κριτήρια, αλλά αποτελούν αντικείμενο παζαρέματος με τους κυνηγετικούς ομίλους.
//Προτείνουμε: 1.Μακροχρόνιο προγραμματισμό με συγκεκριμένους στόχους, καθορισμό πολιτικής καθώς και δημιουργία αποτελεσματικών μηχανισμών εφαρμογής, ελέγχου και παρακολούθησης.
//2.Αναβάθμιση της Υπηρεσίας Θήρας σε Υπηρεσία Προστασίας Πανίδας ενδυναμωμένης σε επιστημονικό και άλλο προσωπικό για τη διαμόρφωση ενδελεχών προγραμμάτων προστασίας της πανίδας και όχι του «θηράματος».
//3.Ιδιαίτερη ενίσχυση χρειάζεται ο αγώνας για αντιμετώπιση της λαθροθηρίας και της παράνομης παγίδευσης πουλιών.
//4.Να εγκαταλειφθεί κάθε ιδέα για να επιτραπεί το κυνήγι των αγρινών.
//Κρατώντας στο ακέραιο τις θέσεις μας σε σχέση με το κυνήγι, ως μια καθ’ όλα απαράδεκτη οικολογικά δραστηριότητα με τον τρόπο που διεξάγεται σήμερα στην Κύπρο, και μέχρις ότου σαν κοινωνία καταφέρουμε να υπερβούμε το στάδιο της απάνθρωπης και σκληρής αντιμετώπισης της Φύσης, εισηγούμαστε τη λήψη μέτρων για μείωση του κυνηγίου με νομοθετικά μέτρα και περιβαλλοντική επιμόρφωση.
//Δεν είμαστε αντικυνηγοί, αλλά θεωρούμε ότι ο τρόπος και η κλίμακα με την οποία διεξάγεται αυτή την στιγμή το κυνήγι, είναι απαράδεκτά, μας εκθέτουν ως μια κοινωνία με οπισθοδρομικές νοοτροπίες, και διαιωνίζουν μια αρνητική και ανταγωνιστική σχέση ανθρώπων και ζώων.
21.6 ΘάλασσαΑκτές
//Η θαλάσσια περιοχή του νησιού μας αντιμετωπίζει διάφορους κινδύνους και επεμβάσεις από τη: 1.Ρύπανση που προέρχεται από πηγές που βρίσκονται στη στεριά (όπως βιομηχανικά ή οικιακά απόβλητα, πλαστικά, λιπάσματα και άλλα απορρίμματα) και ρύπανση από πλοία (όπως πετρέλαια, λάδια και άλλα απορρίματα).2.Εξ​αντλητική αλιεία και το ανεξέλεγκτο ψάρεμα.3.Κατασκευή έργων (λιμενοβραχίονες, κυμματοθραύστες, μαρίνες κ.α.) χωρίς επαρκή μελέτη και χωρίς να υπολογισθούν οι αλυσιδωτές αντιδράσεις στα θαλάσσια οικοσυστήματα.4.Παράνομη επέμβαση στην παραλία (π.χ.αμμοληψία, κατάληψη των παραλιών για εμπορικούς σκοπούς).5.Οικοδόμηση της ακτής ή / και την καταστροφή του ζωτικού φυσικού πόρου, από οικιστικές και τουριστικές εγκαταστάσεις.6.Έλλειψη σοβαρής μελέτης μέτρων προστασίας των θαλασσίων και παραθαλασσίων οικοσυστημάτων.7.Κατασκευή κάθετων και παράλληλων κυματοθραυστών.
//Προτείνουμε την: 1.Ουσιαστική τροποποίηση του νόμου περί παραλιών ώστε αυτός να συνάδει με τα καλώς νοούμενα συμφέροντα του συνόλου των πολιτών και όχι με το προσωπικό κέρδος των τουριστικών και άλλων επιχειρήσεων.
//2.Ουσιαστική ενίσχυση των υπηρεσιών που ασχολούνται με τον έλεγχο και την προστασία της θαλάσσιας ζώνης.
//3.Λήψη ουσιαστικών μέτρων για την αναδιαμόρφωση των παραλιακών περιοχών, ιδιαίτερα στις περιοχές οικιστικής και τουριστικής ανάπτυξης.
//4.Προώθηση και εφαρμογή μελέτης για τα παράκτια έργα που έχουν ήδη κατασκευαστεί (ορισμένα ίσως πρέπει και να κατεδαφιστούν).
//5.Εφαρμογή σοβαρής νομοθεσίας για τη ρύπανση των παραλιών.
//Την ενθάρρυνση ανάληψης πρωτοβουλιών από διάφορους φορείς για την αποφυγή ρύπανσης των παραλιών από σκουπίδια.
//6.Αναθεώρηση του περιγράμματος της ακτής.
//Επανασχεδιασμός και αναπροσδιορισμός της ζώνης προστασίας των παραλιών με μέτρα τήρησής της.
//7.Θέσπιση πιο αποτελεσματικής νομοθεσίας για το ψάρεμα και εφαρμογή της υφιστάμενης νομοθεσίας.
//8.Εφαρμογή διεθνών συμβάσεων για την προστασία της Μεσογείου τόσο από θαλάσσιες όσο και από χερσαίες πηγές ρύπανσης.
//9.Ενεργότερη συμμετοχή της Κύπρου σε ευρωπαϊκά προγράμματα για τη Μεσόγειο.
//10.Εφαρμογή της Συνθήκης της Βαρκελώνης για την ολοκληρωμένη διαχείριση της παράκτιας ζώνης.
21.7 Μαρίνες
//Οι μαρίνες θεωρούνται σαν ακόμα ένα σπασμωδικό έργο στην πορεία της καταστροφικής τουριστικής ανάπτυξης για προσέλευση "ποιοτικού" τουρισμού πολυτελείας.
//Ο προτεινόμενος αριθμός και τα μεγέθη αποτελούν ακόμα μια έκφραση της τάσης για γιγαντισμό ο οποίος θαπροσβάλλει αναπόφευκτα αισθητικά το τοπίο αφού θα έρχεται σε αντίθεση με την κλίμακα του τόπου.
//Η οικονομική βιωσιμότητά τους είναι αμφίβολη, γιατί μεταξύ άλλων, δεν λαμβάνεται υπ’ όψιν και το τεράστιο περιβαλλοντικό κόστος στην επενδυτική δαπάνη.
//Η καταστροφή του περιβάλλοντος που θα προκληθεί από την εξόρυξη ογκόλιθων για την κατασκευή τους και η οικολογική διαταραχή και υποβάθμιση του θαλάσσιου και υποθαλάσσιου περιβάλλοντος από τη ρύπανση και την αλλαγή στα θαλάσσια ρεύματα, είναι πολύ μεγάλη.
//Είναι αποδεκτή η ύπαρξη αριθμού ασφαλών αγκυροβολίων που θα εξυπηρετούν τις βασικές ανάγκες των Κυπρίων και αριθμού ξένων ιστιοπλόων, αυστηρά όμως κάτω από ορισμένες προϋποθέσεις.
//Έπρεπε να γίνει μελέτη για τον πιθανό αριθμό των ιστιοπλόων και να διαπιστωθούν οι πραγματικές τους ανάγκες σχετικά με τις διευκολύνσεις που θα διαθέτουν τα αγκυροβόλια.
//Τα ασφαλή αυτά αγκυροβόλια θα πρέπει να κατασκευαστούν σε λογική κλίμακα μέσα ή κοντά σε υφιστάμενα λιμανάκια ή σε υποβαθμισμένες περιβαλλοντικά περιοχές.
//Η χρέωση χρήσης και πρόσδεσης θα πρέπει να μη επιχορηγείται και να αντικατοπτρίζει πλήρως τις λειτουργικές και κεφαλαιουχικές δαπάνες.Στις τελευταίες θα πρέπει να περιλαμβάνεται και το περιβαλλοντικό κόστος.
//Ταυτόχρονα πρέπει να σταματήσει η εσκεμμένη και συνεχής υποβάθμιση της Μαρίνας της Λάρνακας
21.8 Ευημερία των ζώων
//Από τη μέχρι σήμερα κατάσταση στην Κύπρο, θεωρούμε ότι το κυπριακό κράτος και η κοινωνία δεν μπορούν να περηφανεύονται για τη στάση τους στα θέματα ευημερίας και προστασίας των ζώων.
//Από τη μια το κράτος αδυνατεί να υιοθετήσει και να υλοποιήσει νομοσχέδια που να αγγίζουν την ουσία της ευημερίας των ζώων, ή ακόμη και να εφαρμόσει το υφιστάμενο νομικό πλαίσιο, και από την άλλη η Κυπριακή κοινωνία δεν φαίνεται να αλλάζει νοοτροπία στα εν λόγω ζητήματα.
//  Προτείνουμε λοιπόν τα εξής:   1.Αναθεώρηση του υφιστάμενου νομικού πλαισίου για ενίσχυση της προστασίας της ευημερίας των ζώων και εισαγωγή πιο αυστηρών ποινών.
//2.Δημιουργία Ανεξάρτητου Φορέα/Υπηρεσίας Ελέγχου και Προστασίας των Ζώων.
//3.Δημιουργία Ειδικού Ταμείου για αυτό το σκοπό που να χρηματοδοτείται από τις ετήσιες συνδρομές στους Δήμους, άδειες εγγραφής των σκύλων και δωρέες.
//4.Χρηματοδότηση προγραμμάτων ενημέρωσης του κοινού, προγραμμάτων στείρωσης γάτων και σκύλων.
//5.Καλύτερος έλεγχος των ευθανασιών.
//6.Δημιουργία Κεντρικής Υπηρεσίας (animal control) η οποία θα λειτουργεί εικοσιτέσσερις ώρες το εικοσιτετράωρο.
//7.Δημιουργία ενός παγκύπριου αριθμού ο οποίος θα παραπέμπει στον αστυνομικό της γειτονιάς για χειρισμό καταγγελιών.
//8.Απλούστευση των διαδικασιών έκδοσης δικαστικού εντάλματος για είσοδο σε διαμερίσματα και οικίες / τροποποίηση του νόμου για κατάργηση δικαστικού εντάλματος (βλ.νόμο περί Θήρας).
//9.Αύξηση των ποινών για κακοποίηση και κακομεταχείριση ζώων.
//10.Προώθηση νόμου για εκτροφείς, καταφύγια ζώων, pet shops.
//11.Επαναλειτουργία του προγράμματος στείρωσης γάτων.
//12.Απαγόρευση χρήσης ηλεκτρικών κολλάρων.
//13.Κατάργηση του τριπλότυπου για τις εγγραφές σκύλων.
//14.Κατάργηση του φόρου traces ή μείωση τους όταν πρόκειται για αποστολή ζώου για υιοθεσία στο εξωτερικό.
//5.Δημιουργία νομοθετικού πλαισίου για γραφεία κηδειών ζώων.
//16.Εμπλουτισμός του προγράμματος που διδάσκεται στα σχολεία στα πλαίσια της περιβαλλοντικής εκπαίδευσης.
//17.Εισαγωγή συμβολαίων ενημέρωσης κατά την μεταβίβαση των ζώων για τις ιδιαιτερότητες του ζώου που θα αποκτήσει και την ποιότητα ζωής που θα πρέπει να του παρέχει.
//18.Δημιουργία Πάρκου Ζώων με συμβολή φιλοζωικών οργανώσεων (σε κρατική γη, εθελοντική προσφορά εργασίας, δημιουργία καφετεριών).
//19.Απαγόρευση εισαγωγής ζώων που δεν συνάδουν με οικοσύστημα της Κύπρου.
21.9 Υδάτινοι Πόροι
//Οι υδάτινοι πόροι είναι περιορισμένοι και οι διαφοροποιήσεις στην κατανομή της βροχόπτωσης μεγάλες.
//Γι’ αυτό και το κόστος του νερού πολύ ψηλό λόγω της κατασκευής φραγμάτων, μονάδων αφαλάτωσης και μεταφοράς του νερού από τη μια περιοχή στην άλλη (ακόμα και από την Ελλάδα)
//Για την κατασκευή των φραγμάτων το περιβάλλον και τα οικοσυστήματα έχουν υποστεί μεγάλη ζημιά.
//Επίσης η υπεράντληση υπόγειων νερών έχει σαν αποτέλεσμα την εισροή θαλάσσιου νερού.
//Ωστόσο η χρήση του νερού (κυρίως στη γεωργία και τον τουρισμό) είναι αλόγιστη ως αν οι υδάτινοι πόροι της Κύπρου να είναι ανεξάντλητοι και μας “δωρίζονται” χωρίς το πραγματικό περιβαλλοντικό τίμημα και το πρόστιμο δεκάδων εκατομμυρίων ευρώ που πληρώνει η Κύπρος στην Ε.Ε.
//Προτείνουμε: 1.Την ενδυνάμωση του Τμήματος Υδάτων (που λειτουργεί πλέον με το βαρύ τίτλο «Αρχή Υδάτων) με προσωπικό και μέσα για να μπορέσει να αντιμετωπίσει αποτελεσμάτικά τις επιπρόσθετες ευθύνες που του ανατέθηκαν.
//2.Προστασία των υπόγειων και επιφανειακών νερών από πιθανότητες ρύπανσης από φυτοφάρμακα, λύματα, σκουπίδια.
//3.Αυστηρή εφαρμογή των κανονισμών για την αποφυγή υπεράντλησης των υπόγειων νερών.
//4.Τιμολόγηση του νερού με βάση το πραγματικό κόστος του νερού (περιλαμβανομένου και του περιβαλλοντικού κόστους) ώστε να εμποδίζεται η κατάχρηση.
//5.Βελτίωση στους τρόπους άρδευσης για αποτελεσματικότερη χρήση κάθε μονάδας νερού.
//6.Αποφυγή της σπατάλης νερού στην άρδευση και ορθή διαχείριση των επεξεργασμένων λυμάτων.
//7.Να μην παρέχεται νερό από τα φράγματα και άλλα κυβερνητικά αρδευτικά ή υδατικά έργα για γήπεδα γκολφ έναντι οποιουδήποτε αντιτίμου όταν επιβάλλονται στον πολίτη σκληρά περιοριστικά μέτρα και όταν υπάρχει πάντοτε ο κίνδυνος για μια παρατεταμένη ανομβρία.
//8.Μείωση των σημαντικών απωλειών από τα συστήματα υδροδότησης.
//9.Ορθολογιστική χρήση νερού για αποφυγή ανάγκης για αφαλάτωση με όλα τα περιβαλλοντικά προβλήματα και τα υπερβολικά ενεργειακά κόστη που αυτή συνεπάγεται.
//10.Υδατικά έργα μόνο εάν διασφαλίζονται τα οικοσυστήματα και η αειφόρος ανάπτυξη.
//11.Επεξεργασία χρονοδιαγράμματος για αλλαγές στις γεωργικές καλλιέργειες με βάση τα υδατικά δεδομένα.
//12.Προτεραιότητα στα περιβαλλοντικά και όχι στα μικροπολιτικά κριτήρια.
21.10 Διαχείριση Υγρών Αποβλήτων
//Το Οικολογικό Κίνημα πιστεύει ότι ο σημερινός αποσπασματικός τρόπος διαχείρισης των υγρών αποβλήτων δεν είναι αποτελεσματικός στην επίτευξη των στόχων που είναι: 1.Η βελτίωση του επιπέδου ζωής κυρίως στις αστικές και τουριστικές περιοχές
//2.Η προστασία του φυσικού περιβάλλοντος (υπόγεια νερά, θάλασσα).
//3.Η επαναχρησιμοποίηση του επεξεργασμένου νερού με αποδοτικότητα.
//Εισηγήσεις: 1.Ιεράρχηση των προτεραιοτήτων με βάση περιβαλλοντικά / κοινωνικά/ τεχνικοοικονομικά και όχι κομματικά κριτήρια.
//2.Επιτάχυνση της δημιουργίας αποχετευτικών συστημάτων σε όλες τις πόλεις και τις ευαίσθητες περιοχές.
//3.Τυποποίηση των διαδικασιών ώστε τα έργα να μην καθυστερούν.
//4.Στενή παρακολούθηση της λειτουργίας των συστημάτων επεξεργασίας λυμάτων για τυχόν ρύπανση του αποδέκτη.
//5.Εκσυγχρονισμό της νομοθεσίας μέσα στα πλαίσια Ε.Ε.όσον αφορά τα τοξικά απόβλητα, τη διαχείριση λάσπης, τη μεταφορά βοθρολυμάτων.
//6.Καθορισμένα χρονικά πλαίσια στις ρυπαίνουσες βιομηχανίες ώστε να επεξεργαστούν τα απόβλητά τους.
//7.Επιβολή αυστηρού προστίμου για τη ζημιά που προκαλείται από την απόρριψη βιομηχανικών αποβλήτων ή βοθρολυμάτων εκτός των επιτρεπόμενων χώρων.
//8.Αποτελεσματική αντιμετώπιση της απόρριψης τοξικών λυμάτων.
//9.Αξιοποίηση, στο μέγιστο βαθμό, του ανακυκλωμένου νερού για γεωργικούς σκοπούς.
//10.Δημιουργία Ανεξάρτητου Φορέα Υδάτων.
21.11 Φορέας Περιβάλλοντος/Μελέτες Περιβαλλοντικών Επιπτώσεων
//Η παρουσία των περιβαλλοντικώνοικολογικών οργανώσεων είναι πλέον δεδομένη και αποτελεί ένα απαραίτητο παράγοντα στη διαχείριση των θεμάτων που αφορούν την ανάπτυξη και το περιβάλλον.
//Προτείνουμε την: 1.Προώθηση της δημιουργίας ενός Ανεξάρτητου Φορέα Περιβάλλοντος που θα έχει τη δυνατότητα να συντονίζει τις διαδικασίες λήψης αποφάσεων πάνω σε οργανωμένη βάση.
//Ο Ανεξάρτητος Φορέας Περιβάλλοντος, θα δίνει τη δυνατότητα και στις περιβαλλοντικέςοικολογικές οργανώσεις, να συμμετέχουν ενεργά με θετικό και ουσιαστικό τρόπο σε προγράμματα και στις διαδικασίες επίλυσης προβλημάτων.
//2.Απόσπαση του Τμήματος Περιβάλλοντος από το Υπουργείο Γεωργίας, Φυσικών Πόρων και Περιβάλλοντος και την ένταξη της στον Ανεξάρτητο Φορέα Περιβάλλοντος.
//3.Ενίσχυση των κρατικών υπηρεσιών που ασχολούνται με το περιβάλλον σε προσωπικό και μέσα.
//Την ανάπτυξη διαδικασιών διαφάνειας και συνείδησης ανεξαρτησίας ανάμεσα στους δημόσιους λειτουργούς, ούτως ώστε να μπορούν να διεξάγουν απρόσκοπτα το έργο τους.
//4.Θεσμοθέτηση ουσιαστικής οικονομικής ενίσχυσης των περιβαλλοντικών και οικολογικών οργανώσεων και της Ομοσπονδίας Οικολογικών και Περιβαλλοντικών Οργανώσεων Κύπρου, στα πλαίσια μιας ετήσιας χορηγίας αλλά και μέσα από συγκεκριμένα προγράμματα δράσης.
21.12 Υπερκατανάλωση
//Ο καταναλωτής ως δέκτης αλλά και ως γενεσιουργός παράγοντας στη δημιουργία προϊόντων και υπηρεσιών έχει και δικαιώματα και ευθύνες.
//Με στόχο την αναβάθμιση της ποιότητας ζωής του κάθε καταναλωτή  πολίτη είναι απαραίτητο οι ρυθμοί κατανάλωσης να συμβαδίζουν με τους ρυθμούς ανάπλασης του περιβάλλοντος και των πόρων μας.
//Είναι απαραίτητο να υιοθετηθεί και εφαρμοσθεί πρακτικά η έννοια της αειφορίας, δίνοντας έμφαση στις έννοιες της αποφυγής της σπατάλης, της επαναχρησιμοποίησης και της ανακύκλωσης.
//Κάθε καταναλωτής πρέπει να είναι σε θέση να επιλέγει προϊόντα και υπηρεσίες τα οποία είναι υγιεινά και ασφαλή για τον ίδιο και το περιβάλλον, βραχυπρόθεσμα και μακροπρόθεσμα, και για τα οποία θα πρέπει να του παρέχονται οι απαραίτητες πληροφορίες.
//Ο σημερινός άνθρωπος με τον τρόπο που καλλιεργεί, παρασκευάζει, διατηρεί και συσκευάζει τα τρόφιμα, θέτει σε κίνδυνο όχι μόνο την υγεία του αλλά και την ίδια την ύπαρξή του.
//Παράλληλα, με τον τρόπο που καταναλώνει αλόγιστα τρόφιμα εκτός εποχής και που παρασύρεται από διαφημιστικά μηνύματα, έχει σαν αποτέλεσμα να υπερκαταναλώνει, να σπαταλά πολύτιμους  πόρους και να δημιουργεί τεράστιες ποσότητες σκουπιδιών, θέτοντας σε κίνδυνο το περιβάλλον του.
//Οι χημικές ουσίες που χρησιμοποιούνται σ’ όλα τα στάδια παραγωγής, επεξεργασίας και συντήρησης των τροφίμων, συχνά καταλήγουν στο πιάτο του καταναλωτή, ο οποίος ελάχιστα γνωρίζει τις επιδράσεις που έχουν στην υγεία του.Συγκεκριμένα, τα τρόφιμα, εξαιτίας του τρόπου παραγωγής τους, μπορούν να περιέχουν υπολείμματα φυτοφαρμάκων, βαριά μέταλλα, ραδιενεργά κατάλοιπα αλλά και ορμόνες, αντιβιοτικά και άλλα τοξικά κατάλοιπα
//Κατά τη βιομηχανική τους επεξεργασία χρησιμοποιούνται μεγάλες ποσότητες “ύποπτων” χημικών προσθέτων.
//Από τη συσκευασία τέλος μπορούν να μεταφερθούν στα τρόφιμα χημικές ουσίες.Πολλές από τις παραπάνω ουσίες έχουν αποδειχτεί επικίνδυνες καρκινογόνες ή αλλεργιογόνες ενώ για τις περισσότερες ελάχιστη έρευνα έγινε σχετικά με την ασφάλειά τους για την υγεία των καταναλωτών.
//Άγνωστες επίσης παραμένουν και οι αλληλεπιδράσεις μεταξύ των διαφόρων χημικών ουσιών που υπάρχουν στα τρόφιμα και συσσωρεύονται στον ανθρώπινο οργανισμό.
// Η βιομηχανία τροφίμων έχει γίνει μια από τις ισχυρότερες βιομηχανίες του κόσμου ως αποτέλεσμα μαζικής αστικοποίησης και αλλαγή στον τρόπο ζωής.
//Σήμερα παρατηρείται μια αλματώδης αύξηση της κατανάλωσης των μεταποιημένων τροφίμων σε σχέση με τα νωπά, φυσικά προϊόντα.
//Εξαιτίας της επεξεργασίας καταστρέφονται ή απομακρύνονται ζωτικές ουσίες όπως οι βιταμίνες, τα ιχνοστοιχεία και άλλοι διατροφικοί παράγοντες, καθώς και οι φυτικές ίνες.
//Παρατηρείται επίσης αυξημένη κατανάλωση των ζωικής προέλευσης τροφίμων (κυρίως κρέατος), τροφών με μεγάλη περιεκτικότητα σε πρωτεΐνες και λίπη, καθώς και συμπυκνωμένων τροφών (π.χ.ζάχαρη, λευκό αλεύρι και τα προϊόντα τους).
//Οι κακές αυτές διατροφικές συνήθειες και τα χαμηλής ποιότητας μεταποιημένα τρόφιμα που στοιβάζονται στα ράφια των υπεραγορών είναι υπεύθυνα σε μεγάλο βαθμό για τις εκφυλιστικές αρρώστιες του σύγχρονου πολιτισμού: την παχυσαρκία, την τερηδόνα, την αρτηριοσκλήρυνση, τα εμφράγματα, το διαβήτη, τον καρκίνο.
//Πρωταρχικός σκοπός της γεωργίας και της παραγωγής τροφίμων είναι να προμηθεύει στους καταναλωτές υγιεινά, υψηλής ποιότητας προϊόντα.
Γ. ΕΠΙΛΟΓΟΣ
//Τι διεκδικούμε: Διεκδικούμε λύση στο Κυπριακό που να προνοεί ένα κράτος, με μία και μοναδική διεθνή προσωπικότητα, ένα λαό και μία ιθαγένεια, μία ενιαία οικονομία, κοινωνία και οικοσύστημα, δίκαιη εκπροσώπηση των εθνικών κοινοτήτων στα συλλογικά όργανα διοίκησης σε ένα κράτος δικαίου.
// και σύστημα δικαιοσύνης βασισμένο στις ευρωπαϊκές αρχές και τους μηχανισμούς ασφάλειας της Ευρωπαϊκής Ένωσης, στοιχεία απαραίτητα για την κατοχύρωση της βιωσιμότητας οποιασδήποτε λύσης, ομοσπονδιακής ή άλλης,
// χωρίς ξένους στρατούς και βάσεις
//Διεκδικούμε εφαρμογή των προεκλογικών δεσμεύσεων για ενίσχυση του Επιτρόπου Περιβάλλοντος και δημιουργία Φορέα Περιβάλλοντος.
//Διεκδικούμε να προστατευθεί η χερσόνησος του Ακάμα ως Εθνικό Πάρκο.
//Καταγγέλλουμε τη συρρίκνωση της προτεινόμενης για ένταξη στο ευρωπαϊκό δίκτυο οικοτόπων Natura 2000 περιοχής κατά 75% για να ικανοποιηθούν αναπτυξιακές φιλοδοξίες και μικροπολιτικές σκοπιμότητες.
//Διεκδικούμε την προστασία των φυσικών βιοτόπων και των ειδών.
//Αδυνατούμε να κατανοήσουμε γιατί καθυστερεί η προστασία των υγροβιοτόπων της λίμνης Ορόκλινης και Παραλιμνίου, ενώ οι πιο σημαντικοί υγροβιότοποι των Αλυκών Λάρνακας και Ακρωτηρίου βρίσκονται κάτω από συνεχή πίεση και πληγώνονται από καταστροφικές επεμβάσεις.
//Διεκδικούμε την περιφρούρηση της δημόσιας υγείας από τους κινδύνους που προκαλούν τα ηλεκτρομαγνητικά πεδία (πυλώνες, μετασχηματιστές, κεραίες κινητής τηλεφωνίας), τα πρατήρια πετρελαιοειδών, ο αμίαντος, το κάπνισμα, η πυρηνική ενέργεια, τα γενετικά τροποποιημένα τρόφιμα, η υπερβολική χρήση φαρμάκων στη γεωργία και την κτηνοτροφία κοκ.
//Δ​ιεκδικούμε τη διερεύνηση των υπόπτων υπερπτήσεων και χημικών αεροψεκασμών.
//Διεκδικούμε μια σώφρονα υδατική πολιτική βασισμένη στην αειφορία.
//Δεν αξιοποιούνται ικανοποιητικά τα επεξεργασμένα λύματα και τα όμβρια νερά.Γιατί συνεχίζεται η σπατάλη των σπάνιων υδάτινων πόρων σε υδροβόρες καλλιέργειες και αναπτύξεις όπως π.χ.γήπεδα γκολφ;
//Διεκδικούμε ακόμα το σεβασμό στα δικαιώματα των ζώων,
//τον τερματισμό των δηλητηριάσεων και την κακοποίηση τους,
//την προστασία των δασών και των αιωνόβιων δέντρων,
//την κατάργηση του διαφημιστικού σκυβαλότοπου και την εφαρμογή μιας σύγχρονης πολιτικής περιορισμού του όγκου των αποβλήτων και ορθολογιστικής διαχείρισης τους.
//Διεκδικούμε τη διεύρυνση της χρήσης Ανανεώσιμων Πηγών Ενέργειας και ιδιαίτερα της ηλιακής ενέργειας.
//Διεκδικούμε το σεβασμό στη νομοθεσία για τις μελέτες περιβαλλοντικών επιπτώσεων.
//  Γι΄ αυτό και επίσης, Διεκδικούμε την πλήρη διερεύνηση της τύχης των αγνοουμένων Ελληνοκυπρίων και Τουρκοκυπρίων.
//Διεκδικούμε ​την υιοθέτηση της οριζόντιας ψηφοφορίας.
//Διεκδικούμε ένα ολοκληρωμένο σύστημα υγείας, που να δίνει ιδιαίτερη έμφαση στην πρόληψη και τη διατροφική ασφάλεια
// Διεκδικούμετην εφαρμογή του στρατηγικού σχεδίου για την πρόληψη και αντιμετώπιση του καρκίνου και τη λειτουργία πλήρους ογκολογικού τμήματος που να εξυπηρετεί και τις επαρχίες Λεμεσού και Πάφου.
//Διεκδικούμε μια γνήσια εκπαιδευτική μεταρρύθμιση απαλλαγμένη από κομματικές παρωπίδες.
//Διεκδικούμε σεβασμό στα δικαιώματα των αναπήρων και ιδιαίτερα εφαρμογή της αρχής της «θετικής διάκρισης».
//Διεκδικούμετην επέκταση της κοινωνικής πολιτικής στα άτομα που πραγματικά έχουν ανάγκη, τους πολύτεκνους, τις μονογονικές και τρίτεκνες οικογένειες, στους παθόντες και στους ηλικιωμένους.
// Δ​ιεκδικούμε ​κατάργηση της αναξιοκρατίας και της κομματικοκρατίας.
//Διεκδικούμεκράτος δικαίου, καταπολέμηση των φαινομένων αστυνομικής βίας ή υπέρβασης του καθήκοντος από κάθε λογής εξουσία.
//Διεκδικούμε ​δικαιοσύνη για τα θύματα εγκληματικών πράξεων
//Διεκδικούμε ​δηλαδή σεβασμό στα δικαιώματα των απλών πολιτών
//Το Κίνημα Οικολόγων  Συνεργασία Πολιτών διεκδικεί τη συνέχιση της παρουσίας και δράσης του στη Βουλή των Αντιπροσώπων μέσα από την επιτυχία στις εκλογές της 22ης Μαΐου 2016.
// Παίρνουμε τη ζωή μας στα χέρια μας!
//Δεν αρκεί να κάνεις μόνο like, πρέπει και να ψηφίσεις!
