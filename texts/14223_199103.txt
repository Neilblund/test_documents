VAR HAR DU DITT HJÄRTA?  Inför riksdagsvalet i mars 1991 vill Vänsterförbundet ta upp följande frågor till debatt och presentera sina alternativ.  1. Bostad åt alla  Bostad är en grundrättighet, det är statens skyldighet att garantera alla människor en bostad. Det betyder framför allt flera hyresbostäder. Hyresregleringen får inte luckras upp och bostadsstödet måste höjas. En bostadsbank bör grundas för att sänka räntenivån på bostadslån. Bostadsbanken, Kan finansieras också med medel ur arbetspensionsfonderna.  En bostad åt alla kan innebära en ny ekonomisk politik. Det betyder flera arbetsplatser och minskar underskottet i bytesbalansen.  2. Rättvis beskattning  Den sittande regeringen har sänkt skatterna för storinkomsttagare, företag och dem som lever på kapitalavkastning. Skattesänkningarna har regeringen finansierat med höjd omsättningsskatt och genom att tvinga kommunerna att höja kommunalskatten.  Denna linje fortsätter om den nuvarande regeringen får fullmakt att sitta kvar. Priset på tjänster höjs med över en femtedel om de beläggs med omsättningsskatt och om en fastighetsskatt för boendet blir lagstadgad.  Alternativet är att kapitalinkomster beskattas på samma sätt som arbetsinkomster. Slitochslängmentaliteten bör också beskattas: skatt på skadliga, onödiga och miljöförarenande varor.  3. Grundtryggheten i skick och löftena till pensionärerna bör hållas  Grundtryggheten bör förenhetligas. Förmånerna skall betalas vid en och samma lucka, alla bör garanteras en grundtrygghet på 3 000  mark. Studiepengens andel av studiestödet bör först höjas med minst hälften och studielånen bör frigöras från bankerna.  Det fjärde skedet i folkpensionsreformen har inte förverkligats, folkpensionen har inte heller höjts i samma mån som arbetspensionen; från mediet av 80talet har folkpensionerna blivit 9 % efter arbetspensionerna.  Pensionärernas förmåner har minskat: pensionen för den av makarna som först går i pension kommer att vara lägre från och med hösten. De löften som givits pensionärerna måste hållas.  4. Bankernas makt måste minskas  Bankräntorna i Finland är högre än någonsin. Bankerna har slösat bostadsspararnas pengar på rekordstora kreditförluster och kasinoekonomin hemma och i utlandet.  Bankerna åtnjuter inte folkets förtroende. Bankerna måste betala sina förluster med egna medel, därför får grundräntan inte höjas.  Bostadslåntagarna skall inte behöva betala underskottet i bytesbalansen.  5. För sysselsättning nu jämlikhet i arbetslivet  Enligt regeringsformen är arbetskraften statsmaktens speciella skötebarn. För att trygga tillgången till arbete bör staten satsa på utbildning som befrämjar sysselsättningen, samhällsanskaffningarna bör göras i hemlandet och de offentliga tjänsterna bör utökas. Företag som matar kapital i utländska investeringar bör förmås att investera minst lika mycket i Finland. Företagsstödet bör riktas till arbetsintensiva företag. Arbetslöshetsskyddet måste förbättras och de orättvisa karenstiderna avskaffas.  Löneskillnaderna mellan mäns och kvinnors löner måsta fås bort. Ett sett är en förnyelse av arbetsutvärderingen och kvinnolönskvoter. Luckorna i socialtrygheten för kvinnor bl.a på grund av barnavård måste täppas till.  6. Folkomröstningar i bruk  För att utvidga demokratin bör medborgarna genom folkomröstningar få besluta om stora samhälleliga frågor som energi- och Europapolitiken.  7. En hållbar utveckling  Vänsterförbundet är berett att göra valet till ett miljöval. Vänsterförbundet är en rödgrön rörelse för naturen. Friska skogar är ett gott samvete! Vi måste förena människornas grundbehov med en hållbar utveckling.  Naturen väntar inte, och arbetet för naturen kan inte längre uppskjutas. Vänsterförbundet vill flytta trafiken från landsväg till räls och på det sättet spara energi. Vänsterförbundet kräver renare och billigare livsmedel och är färdig att verka för naturen genom förbud och skatter.  Vänsterförbundet vill vara en vardagens frihetsrörelse, et: förbund av fria mäniskor för att befria människorna från förtryck.  Var har du ditt hjärta?
