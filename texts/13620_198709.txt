RESULTATER DER ER VÆRD AT ARBEJDE FOR  Bedre forhold for erhvervslivet..  Erhvervslivet har fået bedre muligheder for at konkurrere med udlandet og for at beskæftige flere. Af de 239,000 nye arbejdspladser, der er skabt, er langt de fleste i den private sektor.  OD. Regeringen har fået gennemført frivillig overskudsdeling. Virksomhederne har nu mulighed for at give den enkelte medarbejder en individuel andel i virksomhedens overskud gennem udbetaling i aktier eller obligationer. OD-ordningen aftales på den enkelte virksomhed. Både virksomhed og medarbejdere opnår skattemæssige fordele ved ordningen.  ARBEJDSFORMIDLINGEN. Regeringen effektiviserer arbejdsformidlingen ved, at gennemføre landsdækkende prognoser og analyser over kommende og nuværende arbejdspladser. Indberetningssystemerne gøres effektive, og ledige arbejdspladser formidles via edb. Arbejdsmarkeds- uddannelserne gøres smidige og fremtidsorienterede til gavn for beskæftigelsen.  REGERINGENS TEKNOLOGIPROGRAM. Der er afsat l ,5 mia. kr. til at fremme danske virksomheders omstilling til højteknologi og informationsteknologi. Programmet følges op med nye programmer og bevillinger, og har nøje sammenhæng med initiativerne for arbejdsmarked og uddannelser.  FORSKNING OG UDVIKLING. Regeringens 4-årige handlingsplan, der dækker perioden 1987-1990, støtter forskning og udvikling med 1,4 mia.kr.  VIRKSOMHEDSORDNING. For selvstændige erhvervsdrivende vil de indtægter, der bliver i virksomheden, blive beskattet som kapitalindkomst, så de sidestilles med aktieselskabers indtjening i skattemæssig henseende.  IVÆRKSÆTTERYDELSE. Er man langtidsledig og ønsker at blive selvstændig, kan man oppebære halv dagpengeydelse i 3½ år, mens virksomheden oprettes, og desuden få, gode råd fra statens serviceinstitutter og økonomisk bistand via regeringens teknologiprogram.  SKATTEREFORM. Langt de fleste har fået en lavere statslig indkomstskat som led i skattereformen, der har følgende hovedmål: Forøgelse af opsparingen, lavere skat af den sidst tjente krone og bedre kår for børnefamilierne. Samtidig bliver det mindre fordelagtigt at »skattetænke«, da værdien af rentefradrag gøres ens for alle. Renteindtægter, værdi af egen bolig, aktieudbytter m.v. vil blive beskattet lavere end nu. Højeste marginalskattesats for personlig arbejdsindkomst bliver 68 pct. imod nu 73 pct.  Storebæltsbroen. Der er efter mange års forhandlinger skabt et bredt forlig om en fast forbindelse over Store Bælt. Dette forlig omfatter også en udbygning af motorvejsnettet.  Modernisering af den offentlige sektor  Fra 1975 til 1982 steg de offentlige udgifter fra 49,5 pct. til 62 pct. målt i forhold til bruttonationalproduktet, og samtidig blev den private sektor tilsvarende mindsket. Nu er væksten bremset, så balancen mellem den offentlige og den private sektor er blevet rimeligere. Udgiftstrykket er faldet fra 62 pct. til nu 56 pct. Dette til trods for, at vi må betale ca. 53 mia. kr. årligt i renter på gammel gæld.  FELTTOG MOD OVERFLØDIGE BESTEMMELSER, 1600 regler og forodninger er allerede luget ud. Eksempler; Nu kan husejere foretage mindre om- og tilbygninger uden at skulle indsende ansøgninger til en lang række myndigheder. Efterlønsmodtagere skal, ikke læggere sende blanketter og svare på spørgsmål om eventuelt udført arbejde hver måned. Med forenklingen af landbrugsloven er antallet af dispensationsansøgninger reduceret med 40 pct. Sagsbehandlingen er forkortet markant, så der nu gives hurtige svar i den sociale ankestyrelse, Demko, Sikringsstyrelsen og Direktoratet for Arbejdsløshedsforsikring. Inden for toldvæsenet er etableret lokale erhvervskontaktudvalg, som sikrer, at brugernes ønsker om en bedre og mere effektiv service uden overflødigt bureaukrati fra det offentlige bliver opfyldt.  Bedre udnyttelse af budgetterne. Ansvaret for de enkelte budgetområder er lagt ud til de enkelte styrelser, hvor der nu kan overføres beløb fra ét område til et andet, og beløb kan opspares fra det ene år til det næste, så man ikke hovedkulds bruger et restbeløb ved årets slutning. Nu kan de offentlige styrelser også friere tjene penge ved at sælge/eksportere statens know-how.  Moderne personalepolitik. Regeringens moderniseringsprogram sigter på, at det offentlige udvikler spændende arbejdspladser med tidssvarende ledelsesformer, og at de stive systemer opblødes. Selvstændigt initiativ og ansvar bliver stimuleret og belønnet. Inden for det offentlige er det nu muligt at belønne en ekstra indsats økonomisk.  Edb i administrationen. Det offentliges service gøres mere effektiv med edb. Alene i 1986 afsattes fra statens side ca. 190 mio. kr. til dette formål.  Sociale forbedringer  Færre vanskeligt stillede. Der er nu 45.056 færre familier på forbigående hjælp, end da regeringen tiltrådte.  Førtidspensionsreform. Samfundets tre svageste grupper: De, der tidligere modtog laveste invalidepension, enkepension og førtidig folkepension, får nu den betydeligt højere førtidspension. Førtidspensionsydelsen er hævet med over 20.000 kr. årligt i forhold til laveste invalidepension.  DELPENSION. Fra l. januar 1987 kan man trække sig gradvis tilbage fra arbejdsmarkedet, fra man er 60 år - hvis arbejdsugen afkortes til højst 30 timer - til man som 67-årig får fuld folkepension. Delpensionsydelsen fastsættes i forhold til arbejdstidsnedsættelse og hidtidig indtjening.  SOCIALPENSION. Reglerne om udbetaling af dagpenge til A-kassemedlemmer, som modtager socialpension, er forbedret.  ARBEJDSSKADEERSTATNING. Erstatningsniveauet er forhøjet fra 75 pct. til 80 pct. af årslønnen og kan nu udgøre 185.200 kr. årligt.  EFTERLØN. Den laveste sats for efterløn er forøget fra 70 til 80 pct. af højeste dagpengeydelse pr. l. janaur 1987. Dette medfører en stigning i efterlønnens laveste trin på ca. 10.700 kr. årligt. Det skønnes, at ca. 25.000 efterlønsmodtagere vil få gavn af ændringen i 1987.  LANGTIDSLEDIGE. Langtidsledige kan vælge uddannelsestilbud og skifte til et fag med gode beskæftigelsesmuligheder. Det sker gennem omskoling med dagpenge. Over halvdelen af dem, der begynder en uddannelse, er 25-35 år. 69 pct. Er kvinder.  SAMSPILSPROBLEMERNE AFHJÆLPES. Regeringen har fået vedtaget en lovpakke, der sigter mod at afhjælpe de såkaldte »samspilsproblemet« for pensionister. De opstår, når reglerne om indkomstbeskatning af f.eks. private pensionsindtægter og aftrapning af sociale ydelser »spiller sammen« til ulempe for pensionsmodtagerne. Pensionisterne får nu mulighed for at have en ekstraindtægt uden at miste retten til sociale ydelser. Det betyder, at den enkelte får større glæde af sin opsparing. Fra 1989 ophæves egen betaling for varig hjemmehjælp helt.  ÆLDRES BOLIGFORHOLD. Regeringen har gennemført, at de ældres boligforhold og muligheder for omsorg bliver forbedret. Der skal være tilstrækkelig hjælp i hjemmet, så de ældre kan blive længst muligt i egen bolig. Plejehjemsbyggeri erstattes i fremtiden af ældrevenligt byggeri. Disse initiativer tages for at sikre de ældre bedre muligheder for selv at bestemme over deres pensionisttilværelse.  HJÆLPEMIDLER. Alvorligt handicappede får nu deres hjælpemidler gratis, uanset socialindkomst.  HANDICAPPAKKE. Der er gennemført en »handicappakke« med mange forbedringer for de handicappede, Kronisk syge får nu dækket egne udgifter over 500 kr. til medicin. Sukkersyge får 50 pct. tilskud til nåle, teststrimler (stiks), elektroniske aflæsningsapparater til måling af blodsukker m.m. Fra 1988 kan forældre til alvorligt syge handicappede børn få kompensation for tabt arbejdsfortjeneste, når barnet er indlagt på hospital.  ENLIGE FORSØRGERE. Den enlige forsørger, som modtager kontanthjælp, familieydelse, ordinært og særligt børnetilskud samt børnebidrag, hår fået bedre vilkår. Hjælpen andrager for den enlige forsørger med to børn ca. 70.000 kr. skattefrit om året, friplads i institutioner samt eventuelt boligtilskud.  FRIPLADSER. Grænsen for at opnå friplads i en institution er hævet fra en skattepligtig årsindkomst på 80.000 til 135.000 kr.  KVINDER. Der gøres nu en særlig indsats over for kvinder med beskeden uddannelses- og arbejdserfaring, så de kan komme i beskæftigelse.  BARSELSORLOV. Forældre får mere tid med barnet ved familieforøgelse. Barselsorloven er forlænget fra 14 til 24 uger. Efter den 14. uge efter fødslen kan forældrene selv afgøre, hvem der skal holde fri. Herudover har faderen også fri med dagpenge i 14 dage efter barnets fødsel.  BØRNETILSKUD. Børnefamilier får i forbindelse med skattereformen et skattefrit tilskud på 5000 kr. årligt til alle børn og unge under 18 år.  SYGEHUSE OG VENTETIDER. Der er siden 1982 kommet op mod 2000 flere fuldtidsansatte på vore hospitaler og sygehuse. Amternes udgiftsrammer blev efter aftale med regeringen forhøjet med 500 mio.kr. i 1986 på betingelse af, at ventetiderne blev bragt ned. Ved fastsættelsen af de finansielle rammer for amternes økonomi i 1988, som fandt sted i maj 1987, har amterne fået mulighed for at låne 600 mill. kr. i 1988 til nedbringelse af ventetiderne. Endvidere kan skatterne hæves med 300 mill. kr., hvis disse midler anvendes målrettet til at reducere ventetiden på sygdomsbehandling.  FLERE ANSATTE OG PLADSER. Der har aldrig før været ansat så mange til at pleje syge og ældre, som i dag. Eksempelvis var der i 1982 ansat 7.229 læger på vore sygehuse, I dag er der 8.106. 11982 var der ansat 18.936 sygeplejersker - i dag er der 20.796.  I 1982 var der 46.214 beskæftiget på plejehjem - i dag er der 50.854 ansatte.  I 1982 var der ansat 22.657 hjemmehjælpere - i dag er der 25.531.  11982 blev der udskrevet 957.000 fra sygehusene - i dag udskrives 1.018.000. Der behandles således langt flere på vore hospitaler.  Antallet af pladser i daginstitutioner og dagpleje er steget med 4.000 siden 1982.  Forbedringer for de unge  Arbejdsløsheden blandt unge under 25 år er faldet med godt 20.000. Dette er et at de vigtigste fremskridt for de unge. Det er ingen tvivl om, at det at være ung arbejdsløs er forbundet med meget store sociale og økonomiske afsavn. I regerings særlige initiativer inddragens nu også de 25-29-årige.  UDDANNELSE. Ungdomsarbejdsløsheden er blandt andet nedbragt ved at oprette uddannelsespladser i stort omfang. Tilbudene omfatter i alt 55.300 personer og er fordelt på ekstraordinære lære- og praktikpladser, øget uddannelsesaktivitet, kurser, påbegyndte arbejdsmarkedsuddannelser, arbejdstilbud, iværksætter- eller uddannelsesydelse til langtidsledige m.m.  FLERE UNGDOMSBOLIGER. Ungdomsboligkvoten er større i 1987 end nogen sinde tidligere. 3000 ungdomsboliger bygges i 1987 mod 2500 i 1986, og 2000 i årene før. I perioden 1979 til 1982 blev der opført langt færre end 1000 ungdomsboliger. Den totale kvote for det støttede byggeri er i 1987 17.000 mod 15.800 i 1982.  GYMNASIEUDDANNELSEN forbedres. Med vedtagelsen af en ny gymnasielov, der vil få virkning fra. august 1988, styrkes gymnasieskolens studieforberedende sigte. Undervisningen i sprog og naturvidenskabelige fag får en bedre placering. Eleverne opnår tillige større indflydelse på sammensætningen af deres fagrække.  STUDIESTØTTEN FORBEDRES. Regeringen har fremsat forslag til en reform af Statens Uddannelsesstøtte, så stipendiesatserne forhøjes. Formålet er at give de studerende bedre muligheder for at gennemføre en videregående uddannelse på den normerede tid. Aldersgrænsen for modtagelse af SU, uafhængig af forældrens indtægts- og formueforhold, er nedsat fra 22 til 20 .år. Forslaget blev imidlertid ikke vedtaget. Det gjorde derimod et SU-reform-forslag, fremsat af Socialdemokratiet, SF og Det radikale Venstre. Regeringen anså dette forslag som værende et overbudsforslag.  STUDIEGAELDSPROBLEMERNE AFHJÆLPES. Regeringen har fået gennemført, at .studiegæld i visse tilfælde kan eftergives personer uden udsigt til at kunne tilbagebetale gælden'. Desuden udvides kredsen af personer, der kan modtage tilskud til at få studiegæld afviklet  ET SUNDERE MILJØ  Danmarks natur bliver bedre beskyttet og genoprettet gennem en række miljøforbedringer.  STRAF TIL FORURENERE. Straffene for miljøovertrædelserne er blevet skærpet, så forurenere, det gælder nu både private og offentlige, kan idømmes bøder og fængselsstraf, der står i forhold til forureningens omfang.  EP-MILJØ. Firkløverregeringen har fået indført i EF-pakken, at miljøbeskyttelse i naturen og arbejdsmiljø nu er med som et punkt i Romtraktaten, der er EF's »grundlov«,.  AFFALD. Med loven om kemikalieaffaldsdepoter har regeringen gennemført, at der nu ryddes op i landets godt 3000 lossepladser med kemikalieaffald.  RENT VAND. Vandforsyningsloven er ændret, så der gribes ind over for nitrat i drikkevandet m.v.  VANDMILJØHANDLINGSPLANEN. Regeringens aktionsplan for havet omkring Danmark er fulgt op med endnu en miljøhandlingsplan, der vil koste ca. 12 mia. kr. at gennemføre. Sigtet med planen er at forbedre miljøet i danske vandløb og farvande samt sikre rent grundvand.  REN LUFT. Danmark er gået foran i bestræbelserne på at sikre miljøet. Loven om at begrænse svovldioxidforurening fastsætter maksimale grænser for den mængde svovldioxid, elværkerne må udlede, så Danmark ikke længere bidrager til, at vindene fører svovlholdig luft lang vej og medvirker til den forsuring, der slår skove og søer ihjel.  GENTEKNOLOGI. Der er vedtaget en lov om miljø- og genteknologi for at sikre miljø, natur og sundhed i forbindelse med anvendelse af gensplejsning. Forsøg med gensplejsede organismer registreres.  ARBEJDSMILJØ. Et bedre arbejdsmiljø kan godt gå hånd i hånd med forbedret produktivitet i virksomhederne, Arbejdstilsynet skal nu i højere grad engagere sig i virksomhedernes arbejdsmiljømæssige udvikling. Regeringen har taget flere initiativer, som helt vil fjerne asbestproduktion.  REN JORD. Med miljøstøttelove, der gælder for flere erhverv, sigtes især på at lette landbruget i indsatsen for at sikre miljøet.  REN TEKNOLOGI. Der er afsat 50 mio. kr. til et udviklingsprogram til udvikling af renere teknologi.  LOKALSAMFUND. Regeringen har gennemført en række initiativer for at forbedre vilkårene fol landsbyerne og andre mindre samfund. Blandt andet er støtten til færgerne til småøerne øget. og det er nu muligt at bruge gamle landbrugsbygninger til mindre erhvervsvirksomheder.  RETSSIKKERHED  POLITI. Politistyrken blev udvidet med 550 stillinger ud over de hidtil planlagte ved en regeringsbeslutning i 1984 og udvides nu med yderligere 450 stillinger samt 200 stillinger inden for politiets kontor- og funktionærgruppe. Nærpolitiordningen udbygges og forbedres.  STRAF. Justitsministeren har fået gennemført, at der bliver udvidet adgang til at varetægtsfængsle personer, som har begået grov vold, således at ofret for en voldsforbrydelse ikke risikerer at møde sin voldsmand umiddelbart efter, at forbrydelsen er begået. Yderligere har justitsministeren anmodet politi- og anklagemyndighed om, at voldssager behandles hurtigt, og at straffen i disse sager bliver effektueret hurtigt.  VOLDSOFRE. Erstatning til ofre for voldsforbrydelser er nu et retskrav, hvor staten garanterer, at erstatningen bliver udbetalt.  FLYGTNINGE. Udlændingeloven er blevet skærpet, så asylansøgere, der ikke er politiske flygtninge, kan afvises ved den danske grænse. Lovændringen har medført et dramatisk falde i antallet af asylansøgere.  RETSSIKKERHED I SKATTESAGER. Regeringen har bebudet et lovforslag, der sigter mod at styrke borgernes retsstilling over for skattemyndighederne. Efter forslaget skal skattevæsenet bl.a. ikke kunne appellere en retskendelse til Højesteret, hvis skatteyderen har fået medhold ved landsretten. Denne begrænsning af skattevæsenets appelmulighed har til formål at forhindre, at de for skatteyderne psykisk og økonomisk belastende skattesager trækkes i langdrag.  FORVALTNING. Regeringen har gennemført forvaltningsloven, der giver en sags parter ret til at få indblik i sagens dokumenter og til at blive hørt, inden der træffes afgørelse.  OFFENTLIGHEDSLOV. Loven er ændret, så f.eks. en patient kan få indsigt i sin egen sygejournal. Med ændringen er borgernes ret til aktindsigt hos statslige og kommunale myndigheder forbedret. .  REGISTRE. Bestemmelser om registrering og videregivelse af oplysninger om rent private forhold er skærpet.  ERSTATNING. Med loven om erstatningsansvar er beløbet for privatretlige erstatninger forhøjet, og beregningen af de private erstatninger kan nu knyttes til den skadelidtes indtægt.  Dyreforsøg. Reglerne om hvilke forsøg, der må udføres med dyr, er blevet skærpet.  Flere penge til kulturen  Under firkløverregeringen er kulturpolitikken blevet prioriteret højt. Det ses af, at dette ministerium, som det eneste, har fået udvidet budgetramme. Kulturområdet er tilført 8 pct. ekstra i regeringsperioden.  TEATER. Teaterloven er ændret, så en række teaterformål tilføres knap 10 mio. kr. ekstra. Tilskuddene er fordelt bl.a. til Det rejsende Landsteater, Det rejsende Børneteater, opsøgende teatre, amatørteatre og Teaterrådet.  DET KONGELIGE TEATER. Nationalscenen, Det kongelige Teater er ombygget for mere end 200 mill. kr.  TV-2. Det er lykkedes for regeringen at vinde flertal, så TV-2 - uafhængigt af Danmarks Radio - nu snart er en realitet.  HYBRIDNET: Regeringen har fået vedtaget etableringen af et hybridnet. Formålet er at give erhvervslivet og offentlige institutioner mulighed for at blive tilsluttet en landsdækkende bredbåndstjeneste. Tilslutning til hybridnet tilbydes også Tv-seere på fordelagtige vilkår. Alle kan imidlertid få tilladelse til at modtage programmer fra satellitter via parabolantenner.  MUSIK. Musiklivet er tilført ekstra 20 mill. kr, i perioden 1986-1990.  NATIONALMUSEET. Der er påbegyndt en omfattende udbygning og modernisering af Nationalmuseet. Den vil koste staten 150 mio. kr. I forlængelse af dette beløb har Egtmont Fonden skænket 100 mio. til projektet.  SPORT. Regeringen har fået gennemført loven om eliteidræt, der sikrer, at idrætten får både offentlig og privat støtte, så danske idrætsudøvere kan konkurrere på linie med andre landes idrætsudøvere. Idrætten er tilført 69 mill.kr. i 1986-87 ved en nedsættelse af statsafgiften på tipning.  Endelig har breddeidrætsudvalget afsluttet arbejdet, og betænkningen er nu til høring i de folkelige idrætsorganisationer. Regeringens mål er, at breddeidrætten styrkes.
