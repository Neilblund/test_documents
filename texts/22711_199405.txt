Het mag niet verwonderen dat het program een geheel eigen geest uitademt, welke nogal afwijkt van de grote zittende politieke partijen.
De politieke doelstelling van de CD is het pogen de achterstelling van de Nederlandse samenleving in al haar geledingen ongedaan te maken.
In al haar geledingen mag letterlijk worden genomen.
Zowel onze economie als ons onderwijs, de huisvesting, de openbare veiligheid, de volksgezondheid, als wel het sociale stelsel zijn door onze regering op de tocht gezet onder invloed van een onheilspellend, internationaal op-doemend, dwaallicht.
Daartegenover stelt de CD de waarde van het eigene, zoals dat door de loop der eeuwen onder invloed van Christendom en Humanisme is gegroeid en opgebouwd.
Vanuit historisch perspectief hebben wij Nederlanders de oudste rechten.
Derhalve is ons land in de eerste plaats voor de Nederlanders.
Vanuit dit perspectief mag de naam van het programma niet verbazen.
Het is een bekend oud Nederlands gezegde, dat onder het juk van het huidige politieke beleid door het O.M. is aangeklaagd.
Ten gevolge van de achterstelling en verwaarlozing van onze cultuur, onze normen en waarden en onze belangen heeft het curatorium van de Stichting er gemeend goed aan te doen deze, mogelijk ietwat provocerende naam te geven.
Zij zal ongetwijfeld de publiciteit halen.
Het program staat borg voor het benadrukken van onze nationale belangen in een toenemende diffuse internationale wereld.
Juist vanwege die internationale verstrengeling is het meer dan noodzakelijk dat onze eigenbevolking zich beschermd weet door de eigen overheid, en dat meer dan alleen in verkiezingstijd.
Het moge opvallen dat meerdere top-politici af en toe openlijk sommige van onze opvattingen uiten, de vraag is of dat veel meer waard is dan wat kretologie in verband met de komende verkiezingen.
Ons eigen land en onze eigen samenleving kan slechts voor de toekomst van de eigen jeugd borg staan.
Die erfenis te bewaken en te bewaren voor het nageslacht is de eerste opgave van de regering.
Daarop heeft de CD willen wijzen met al de kracht die haar momenteel gegeven is.
drs J. Janmaat Voorzitter
De kern van het CD programma is samengevat in onderstaand 10 punten program
10 PUNTENPROGRAMMA
Stop discriminatie van Nederlanders
Invoeren doodstraf
Verlagen van de woonlasten
Bevorderen van Nederlandse producten
Benzine F 1.50 per liter
Asielzoekers te werk stellen in werkkampementen
Schoner milieu zonder belastingverhoging
Stop afbraak van de eigen cultuur
Controle op personenvervoer bij de grens
Nederland geen immigratieland
CD
PARTIJ-PROGRAMMA
Het programma van de politieke partij Centrumdemocraten gaat uit van de onverbrekelijke eenheid en saamhorigheid van het Nederlandse Volk.
Het is gebaseerd op de gemeenschappelijke geschiedenis en de daaruit gevormde cultuur.
PREAMBULE
De partij stelt zich ten doel het algemeen welzijn van het Nederlandse volk te bevorderen op de grondslag van de normen en waarden zoals die zich in de loop van de europese geschiedenis onder invloed van het christendom en het humanisme hebben ontwikkeld.
Deze normen en waarden liggen ten grondslag aan de centrumdemocratische ideologie, op welke het partijprogram gebaseerd is.
De kern van deze ideologie omvat enerzijds het streven naar behoud en ontwikkeling van de Nederlandse staatkundige en culturele identiteit,
en anderzijds het bevorderen van de nationale saamhorigheid in ons land, door te trachten ongewenste tegenstellingen tussen onderscheidene geledingen van de Nederlandse samenleving te doen voorkomen, dan wel deze tegenstellingen in harmonie tot oplossing te (doen) brengen, waarbij wordt uitgegaan van de volstrekte gelijkwaardigheid van die maatschappelijke geledingen.
UITGANGSPUNTEN
De Centrumdemocraten gaan bij hun programma uit van de Nederlandse samenleving in haar huidige situatie.
Dit programma geeft aan welk beleid de regering moet voeren om, naar de idee van de CD, te komen tot de samenleving die de partij voorstaat.
Daarin staat centraal dat niet-Nederlandse invloeden worden terug gedrongen.
De partij beseft dat op sommige punten de voorgestelde wijzigingen van het beleid vergaand zijn.
De oorzaak daarvan ligt sinds het begin van de jaren zeventig in het lang voortdurend falend regeringsbeleid, gedragen door de grote partijen.
Géén van hen uitgezonderd.
Alle hebben zij aan de regeringscoalitie deelgenomen.
Het zijn natuurlijk niet alleen zeer ingrijpende wijzigingen, die de partij wil aanbrengen in het regeringsbeleid.
Ook minder ingrijpende beleids ombuigingen moeten worden doorgevoerd om de sterk ontwrichte maatschappelijke situatie te verbeteren.
Een aantal van die ombuigingen zijn in dit programma reeds aangegeven.
Enkele andere kunnen in een later stadium voorgesteld en ingevoerd worden.
Waar het programma geen aanwijzigingen geeft, kan het huidige beleid worden voortgezet.
Het spreekt voor zich dat de aspecten van het beleid, welke niet voor veranderingen in aanmerking komen, in dit programma niet zijn opgesomd.
Wat evenwel de ingrijpende veranderingen voor het regeringsbeleid betreft staan de beleidsvoornemens in het programma.
Met deze benadering komt de partij geheel tegemoet aan de betekenis van de afkorting van haar naam, in het bijzonder de officiele CD, zoals deze in de moderne computerwereld voor de software wordt gebruikt, en hier is toegespitst op de politiek: CHANGE DIRECTORY.
De verandering van het beleid zal letterlijk worden toegespitst op het stoppen van het Anti-Nederlander Beleid.
POLITIEKPROGRAMMA
I  STAATSBESTEL
De partij staat een bindend referendum voor.
Daarvoor kan voor vraagstukken, die van essentieel belang zijn voor de samenleving, de wil van de meerderheid van het volk worden gevolgd.
Het referendum kan slechts worden afgewezen bij een meerderheid van twee derde in gezamenlijke vergadering van de Eerste en Tweede Kamer der Staten Generaal.
Het referendum moet bij wijziging van de Grondwet worden ingevoerd.
2a. De zetels in de Staten Generaal worden in aantal verminderd.
De Tweede Kamer gaat 100 zetels tellen, de Eerste Kamer 50.
Beide Kamers krijgen een Voorzitter, die geen lid is van de Staten Generaal.
De Voorzitter moet partijloos zijn.
De Voorzitters worden voorgedragen en benoemd en ontslagen door de Verenigde Vergadering der Staten Generaal.
De ambtstermijn der Voorzitters is twaalf jaar.
Mocht de Verenigde Vergadering binnen twee maanden na een vacature niet tot de keuze van een Voorzitterzijn gekomen, wordt deze binnen 7 dagen door het Staatshoofd benoemd.
Het Staatshoofd beëdigd de Voorzitters van de beide Kamers.
Naast en onder de Voorzitters worden tegelijkertijd voor elk der Kamers een eerste en tweede ondervoorzitter benoemd.
In geval van ontstentenis van de Voorzitter neemt de eerste ondervoorzitter zijn plaats over tot de benoeming van de nieuwe Voorzitter heeft plaats gevonden.
Het aantal Ministeries wordt terug gebracht naar tien.
De lijsttrekkers van de politieke partijen, welke hebben deelgenomen aan de samenstellende verkiezingen der kamer, zijn de enige kandidaten voor het Minister-presidentschap.
Bij hun ontstentenis, of, het om welke reden dan ook verlaten van de politiek, is de eerstkomende op de lijst hun opvolger.
Opheffen van de onschendbaarheid van leden der Staten Generaal.
Bewindslieden en ambtenaren zijn persoonlijk aansprakelijk ingeval van wanbeheer, als dat hen persoonlijk kan worden aangerekend.
Rijksbegrotingen mogen geen open eind regelingen bevatten.
Overheidsbetrekkingen staan slechts open voor mensen, die het Nederlanderschap in derde generatie bezitten.
Voor het verkrijgen van het Nederlanderschap wordt een Staatsexamen afgelegd.
Het examen toetst de elementen van algemene ontwikkeling, staatsinrichting, en beheersing van de Nederlandse taal in woord en geschrift.
Het bezit van meerdere nationaliteiten wordt verboden.
Voor iedere stemgerechtigde Nederlander geldt een opkomstplicht bij verkiezingen en referenda.
Artikel 1 van de grondwet komt te vervallen.
II GRONDGEBIED
1 De soevereiniteit van de Nederlandse Staat wordt gewaarborgd in de Grondwet.
Overdracht van nationale bevoegdheden kan niet plaats vinden dan na een volksreferendum en goedkeuring door de beide kamers der Staten Generaal.
Het referendum dient, evenals de goedkeuring de Staten Generaal met tenminste tweederde meerderheid te geschieden.
2 Grenscontrole op personenvervoer vindt ook na 1992 plaats.
Personen welke niet over bescheiden beschikken inzake personalia e.d., wordt de toegang tot het land voorshands geweigerd.
3 De Koninklijke Marechaussee wordt in mankracht vergroot.
Het salaris aangepast aan het karakter van elite-corps.
Voor de grenscontrole en andere taken worden verder gaande bevoegdheden verschaft.
4 Vestigingseisen voor Nederland en de Koninkrijksdelen moeten gelijk zijn.
III DEFENSIE
1 De dienstplicht moet worden gehandhaaft.
Kazernes moeten daartoe worden vrijgehouden en onderhouden.
2 Het Nederlandse defensie apparaat wordt onder meer getraind op het bestrijden van terrorisme en de mogelijkerwijze toekomstig opkomende stadsguerilla.
3 Het defensie apparaat moet zoveel als mogelijk zelfstandig kunnen optreden.
Gestreefd moet worden naar een apparaat, dat mogelijk in directe eigen Nederlandse opdrachten kan voorzien.
4 Het defensiebudget wordt niet verlaagd.
5 De defensie moet als zijnde het zwaard van de overheid in stand worden gehouden.
Zij dient ter verdediging van onze vrijheid.
IV JUSTITIE
1 a De strafmaat wordt wettelijk verhoogd.
Dat geldt voor zowel de minimum als de maximum straffen.
b De doodstraf wordt als zwaarste sanctie ingevoerd.
2 De detentie moet worden verscherpt.
De woonomstandigheden in de gevangenissen moeten afgestemd zijn op het gegeven dat een straf moet worden uitgezeten.
Meerdere gevangenen op een cel kan worden ingevoerd.
Weekendverlof wordt afgeschaft bij straffen, welke hoger zijn dan drie maanden.
Bij voorkeur moet de straf worden uitgezeten in het land van herkomst van de crimineel.
Waar mogelijk worden gevangenen uitgewisseld.
3 De financiële consequenties voor de slachtoffers of hun nabestaanden wordt in de eerste plaats verhaald op degenen, die het misdrijf hebben uitgevoerd en daarvoor veroordeeld zijn.
Desgewenst kan, na het uitzitten van de straf, beslag worden gelegd op het inkomen, voor zover dat meer is dan het minimum inkomen.
Eventueel vermogen kan, ter delging van de financiële kosten der slachtoffers of hun nabestaanden, worden geconfisceerd.
4 Een algehele identificatieplicht wordt ingevoerd.
De bevoegdheden van het politie-apparaat worden uitgebreid.
5 Er komt één overkoepelend politie-apparaat, de Rijkspolitie.
Zij is bevoegd voor het gehele land.
Beperkingen voor de bevoegdheid, zoals onder andere de gemeentegrenzen vervallen.
6 De directe bevoegdheden van de burgemeester als hoofd van de politie zijn hiermede komen te vervallen.
Zij krijgen slechts adviserende functies, te weten aan de Hoofdcommissarissen van de politie.
Er komt een landelijke Raad van de Politie, die direct onder de verantwoordelijke Minister van Binnenlandse Zaken staat.
7 De capaciteit van de politie wordt opgevoerd, in relatie met de benodigde sterkte om de criminaliteit effectief te bestrijden.
8 Het bewust overbrengen van besmettelijke ziekten valt onder het strafrecht.
9 Snelheidsovertredingen op snelwegen worden eerst boven de 150km beboet.
10 De wegsleepregeling en het aanbrengen van de wielklem mogen slechts geschieden als het geparkeerde voertuig een ernstige belemmering voor het verkeer vormt.
11 De openbare veiligheid moet worden vergroot.
Het dragen van slag- steek-of vuurwapens, of andere voorwerpen die daartoe geschikt zijn gemaakt, is verboden en wordt streng gestraft.
Het dragen van bivakmutsen ter verhindering van visuele identificatie is verboden.
V CULTUUR
1 Het regeringsbeleid geeft voorrang aan de ontplooiing van de Nederlandse cultuur.
De cultuur wordt geïntegreerd in het onderwijs.
2 De invloed van vreemde cultuurelementen, dan wel het overbrengen van gehele culturen, wordt teruggedrongen en gestopt.
Subsidies voor het ontwikkelen van vreemde culturen in ons land worden afgeschaft, de instituten ontbonden.
De stimulering van de eigen Nederlandse cultuur wordt met klem door de overheid bevorderd,
al het andere remt de overheid waar mogelijk af.
De multiculturele samenleving wordt gestopt, en zo snel mogelijk ongedaan gemaakt.
Vreemdelingen en minderheden passen zich aan de Nederlandse gewoonten en gebruiken aan of verdwijnen over de landsgrenzen.
3 De regering heeft met haar onoverwogen beleid veel Nederlandse jongeren in hun jeugd voor onverantwoorde keuzes met betrekking tot de levenspartner geplaatst.
Dat heeft geleid tot multi-culturele huwelijken.
De regering draagt de volle verantwoordelijkheid voor de gevolgen en verleent alle mogelijke faciliteiten om, op wens van de Nederlandse partner, de huwelijken te beëindigen en de partner zo mogelijk naar het land van herkomst te laten remigreren.
4 Het omroepbestel wordt verdeeld in een publieke zender en een gecommercialiseerd stelsel.
De publieke zender, NOS, geeft objectieve voorlichting en achtergrondinformatie.
De commerciële zenders zijn vrij inzake indeling van hun zendtijd, behoudens debeperkingen die de wet stelt.
5 Het uitzenden van harde pornografische programma's op de Nederlandse televisiestations is verboden.
De overheid stelt beperkingen aan het te tonen geweld op de tv.
Bij niet houden aan de voorschriften kan van overheidswege de zendmachtiging worden ingetrokken.
6 De echtscheidingsprocedure zal bemoeilijkt worden als tot het gezin nog minderjarige kinderen behoren.
7 Een huwelijk kan niet binnen de eerste 2 jaren worden beëindigd.
VI ONDERWIJS
1 Het onderwijs in eigen taal en cultuur voor de etnische minderheden wordt alleen gegeven in verband met remigratie.
Voor het volgen van het onderwijs moet reeds een verklaring van vertrek worden getekend door onderwijsnemenden en de regering van het land van herkomst.
Voor het overige wordt het onderwijs in de eigen taal en cultuur voor de minderheden afgeschaft.
Buitenlandse onderwijskrachten gaan onmiddelijk terug naar het land van herkomst na het stoppen of voltooien van de onderwijstaak.
Remigratie-onderwijs wordt uit de ontwikkelingsgelden betaald.
Deze kosten komen niet ten laste van het onderwijsbudget.
2 Het onderwijs wordt ingesteld op het verwerven en ontwikkelenvan intellectuele, technische en/of ambachtelijke kwaliteiten of vermogens.
Leerlingen worden op deze kwaliteiten voor het volgen van hoger onderwijs geselecteerd.
3 De specialisaties in het middelbaar onderwijs verdwijnen.
Het middelbaar en voorbereidend hoger onderwijs worden in twee categoriëen onderscheiden: een talen- en een wiskunde-afdeling.
Daarnaast zullen evenwel de overige vakken een onderdeel van het totale onderwijs uitmaken.
Verdere in- en onderverdelingen worden ongedaan gemaakt.
Er wordt een algemeen standaard pakket van vakken ingevoerd, waarover aan het einde van de schoolperiode staatsexamen wordt afgelegd.
4 Op het universitair onderwijs wordt weer de nadruk gelegd op het verwerven van kennis over de wetenschap.
De samenstelling, aanpak en uitvoering van het wetenschappelijk onderwijs berustgeheel bij de leiding van de universiteiten.
5 Studiebeursen en leningen, die van overheidswege verstrekt worden ten behoeve van studenten, die financiëel niet in staat zijn universitair onderwijs te volgen, worden aan strenge normen onderworpen.
Het wetenschappelijk onderwijs moet gediend zijn met de gesubsidiëerde studie.
Prestaties worden geëist.
Blijft na de uitkomst van de tentamens en/of examens het studieresultaat achterwege, moet de financiëring worden beëindigd.
Het principe is dat slechts meer dan gemiddeld intellectueel begaafden het wetenschappelijk onderwijs volgen.
Uitgesloten moet worden geacht dat ieder kind wetenschappelijk onderwijs moet kunnen volgen.
6 Het onderwijs moet in al haar geledingen meer efficiënt gaan functioneren.
De onderwijstaken moeten door het onderwijscorps worden verzorgd.
De organisatorische taken moeten door meer op het bedrijfsleven ingestelde werknemers worden verzorgd.
Deze laatsten hoeven niet dezelfde opleidingen te hebben genoten.
7 Aan het onderwijs ligt ten grondslag dat het kind, de leerlingen de student zich willen ontwikkelen en daartoe het onderwijsvolgen.
Ontbreekt deze wil, moet de overheid na het bereiken van de leerplichtige leeftijd, geen onderwijs opdringen.
8 Het onderwijs is kostenvrij voor het middelbaar onderwijs.
De huidige schoolgeldregelingen worden onmiddelijk afgeschaft.
Voor het volgend hoger en universitair onderwijs blijven collegegelden ingesteld.
Deze gelden moeten echter gezien worden als een symbolische financiële drempel.
9 De overgang van het middelbaar onderwijs naar het universitaireonderwijs is geen directe.
Alle leerlingen, die het middelbaar onderwijs en/of het voorbereidend hoger onderwijs verlaten, stoppen voor twee jaren met het dagonderwijs.
De militaire of vervangende dienstplicht wordt na het verlaten van dat onderwijs voldaan.
Andere werkzaamheden in de maatschappij moeten kunnen worden vervuld.
Twee jaar na het verlaten van het m.o. kan met de universitaire studie worden begonnen.
10 Zowel voor het middelbaar - als voor het hoger onderwijs worden toelatingsexamens afgenomen.
VII ECONOMIE
1 Het gemengde economische systeem, dat Nederland heeft gekenmerkt moet gehandhaafd blijven of hersteld worden.
De geforceerde privatisering van overheidsinstellingen wordt waar mogelijk ongedaan gemaakt.
2  Er moet een strikte scheiding komen en blijven tussen de economische en politieke machthebbers
Evenals in de overheidsorganen waar sprake is van onverenigbaarheid van functies, zo moet deze onverenigbaarheid eveneens van toepassing zijn tussen  ambtsdragers en directies van het bedrijfsleven.
3 In de dienstensector wordt het kleinschalige bedrijfsleven bevorderd.
Dat moet onder andere geschieden door wettelijke eisen te herstellen voor ondernemers, zoals die reeds van kracht waren.
Het terzijde schuiven van deze eisen ten aanzien van etnische ondernemers is discriminatie van en concurrentievervalsingvoor de overige ondernemers.
4 Subsidies voor individuele ondernemers of bedrijven is niet toegestaan.
De subsidies worden slechts bedrijfstaksgewijze toegewezen als daar een noodzaak toe blijkt.
5 Het verstrekken van overheidssteun kan slechts bedrijfstaksgewijze geschieden.
De overheid krijgt voor de steun preferente aandelen.
Er wordt een regeringscommissaris benoemd, met grote bevoegdheden en faciliteiten, die een effectieve controle van de gelden mogelijk maakt.
6 De subsidie-en voorkeursregeling voor de etnische ondernemers wordt ongedaan gemaakt.
Bestaande ondernemingen zijn voor de belastingdienst gelijk.
7 Gebruik van Nederlandse producten en diensten worden door de eigen overheid bevorderd.
De overheid zelf neemt voor de uitvoering van haar eigen taak deze regel serieus en maakt derhalve van deze producten en diensten bij voorkeur en voorrang gebruik.
8 Ondernemers voeren een evenwichtig personeelsbeleid.
Positieve discriminatie van werknemers, uit welke hoofde dan ook, is niet toegestaan.
Eveneens wordt het verboden nagenoeg alleen minder jarigen in dienst te nemen.
9 Het bestaande bedrijfsleven moet worden beschermd tegen de drang van de overheid bouwlokaties te vestigen op reeds in gebruik zijnde bedrijfsgronden, tenzij het bedrijfsleven accoord gaat.
VIII LANDBOUW EN VISSERIJ
1 Het minder grootschalig landbouw-en veeteeltbedrijf wordt gestimuleerd.
2 Bij internationale afspraken inzake gemeenschappelijk beleid genieten de Nederlandse belangen de voorkeur.
De minister consulteert daarbij de desbetreffende organisaties.
3 De Nederlandse akkerbouw, glastuinbouw en veehouderij voorzien ten minste in de eigen Nederlandse behoefte
IX ENERGIEBELEID
1 Gasprijzen worden, voor zover het particulier verbruik betreft, niet meer gekoppeld aan de olieprijzen.
De gasprijs voor binnenlands verbruik mag niet hoger liggen dan de goedkoopste exportprijs.
2 De accijns op benzine wordt verlaagd.
De tijdelijke heffing verdwijnt onmiddellijk.
De prijs komt op f 1,50 per liter.
3 De bouw van kerncentrales wordt uitgesteld tot het afvalprobleem is opgelost.
De veiligheidseisen voor nieuw te bouwen centrales moeten aan de technologische ontwikkelingen worden aangepast.
Aan gasgestookte centrales wordt de voorkeur gegeven.
4 Het vergroten van de capaciteit van milieuvriendelijke energie wordt door de overheid gestimuleerd.
X VERKEER
1 De douane moet tol heffen van automobilisten afkomstig uit landen, welke er tolwegen op na houden.
2  De wegenbelasting moet worden omgeslagen in de literprijs van de brandstof.
De tijdelijke heffing op benzine wordt onmiddellijk afgeschaft, de prijs wordt teruggebracht naar F 1.50 per liter.
Andere, slechts in Nederland op de auto rustende belastingen worden afgeschaft.
3 Tol wordt op het wegvervoer niet geheven.
De in de benzine te verdisconteren wegenbelasting wordt aangepast aan de noodzaak het wegennet al dan niet uit te breiden.
Het onderhoud zal een meer stabiele factor in zake deze belasting zijn.
Regionale belasting wordt afgeschaft.
4 Halogeenlampen op auto's mogen alleen op de verstralers worden aangebracht.
Vanwege de verblindende effecten zijn deze lampen op het dimlicht niet toegestaan.
5 Hel schijnende rode mist-achterlampen mogen alleen enkelvoudig zijn, om verwarring met remlichten te voorkomen.
De mistachterlamp moet links van het midden worden aangebracht.
Auto's die twee mistlampen hebben, kunnen eenvoudig worden aangepast door uit het rechterlicht het lampje te verwijderen.
6 De centra van de steden worden auto-luw.
Parkeerplaatsen worden aan de randen van de centra aangelegd.
Uitzonderingen worden bij de wet geregeld.
7 Op de snelwegen en opritten komen pijlen, welke de rijrichting aangeven.
Deze simpele maatregel is ter voorkoming van het "spookrijden".
De automobilist wordt bij de opritten gewaarschuwd omdat hij tegen enkele grote pijlen op het wegdek inrijdt.
Bij de opritten komen eveneens waarschuwingslichten die aangeven dat in de verkeerde ofwel "spookrichting" wordt gereden.
8 In buitenwijken wordt de maximumsnelheid 60 km, rond de autovrije centra 40 km per uur.
Op snelwegen wordt de maximimsnelheid 140 km, behoudens enkele kilometers voor verkeersknooppunten en –pleinen.
9 Werknemers die regelmatig dezelfde afstand voor slechts het woon-werk-verkeer afleggen, moeten het openbaar vervoer bij voorkeur gebruiken.
De overheid stelt daartoe bepalingen bij sollicitaties voor, welke door het bedrijfsleven worden opgevolgd.
Het zware vrachtverkeer over grote afstanden wordt overgeheveld naar het railvervoer.
Systemen van containervervoer per vrachtwagen en trein worden in hun ontwikkeling van overheidswege bevorderd.
De overheid steunt de aanleg van goederen-railstations bij de industrie-centra.
Tevens zal het spoorwegnet worden uitgebreid o.a. met de Betuwelijn en de Hoge Snelheidslijn.
11 Voor een evenwichtiger verdeling van het vrachtvervoer word teveneens de vervoerscapaciteit vergroot.
De binnenschippersbeurs dient te worden gehandhaaft.
12 Het gehele net van autowegen wordt van verlichting voorzien welke brandt van een half uur voor zonsondergang tot een halfuur na zonsopgang.
13 De op-en uitritten van snelwegen worden met verlichte zuilen gemarkeerd.
14 De overheid moet de dijkverzwaringen en dijkverhogingen met spoed ter hand nemen.
Bij deze projecten kunnen langdurig werklozen en asielzoekers worden ingeschakeld.
XI WERKGELEGENHEID
1 Het verlenen van dienstverband geschiedt bij voorkeur aan Nederlanders.
Het achterstellen van Nederlandse werknemers bij de werknemers van de minderheden, al dan niet van nederlandse nationalitieit, moet strafbaar worden gesteld.
2 Eerst als er geen Nederlandse sollicitanten zijn, zouden vreemdelingen in aanmerking voor het werk moeten komen.
3 Bij voortdurende werkloosheid, toenemende automatisering en industrialisering wordt verkorting van de werktijden trapsgewijzeingevoerd.
4 Voor asielzoekers worden kampementen ingericht.
Van staatswege worden projecten opgesteld.
XII SOCIAAL STELSEL
1 Het sociaal stelsel wordt afgestemd op de Nederlandse samenleving.
Het is in de eerste plaats bestemd voor het welzijn van de eigen bevolking.
2  Voor buitenlandse werknemers, welke voor slechts een korte periode aanwezig zijn, geldt een speciaal voorschrift inzake de premieheffing.
Zij vallen onder de ziekte-en te herinvoeren ongevallen wet.
Zij zijn slechts voor ziekte en ongevallen wet verzekerd.
Zie ook XIII punt 4.
3 Werknemers, welke door een bedrijfsongeval levenslang buiten werk worden gesteld, krijgen hun gehele leven een uitkering, welke maximaal het laatst verdiende loon behelst, minimaal 70% daarvan.
De uitkering is afhankelijk van de handicap.
De uitkering wordt jaarlijks verhoogd met minimaal het inflatiepercentage.
4 De werknemers, welke nu in de WAO ondergebracht zijn, worden opnieuw aan een medische keuring onderworpen.
De mogelijke aanpassing van deze sociale wet wordt bezien.
5 De ziektewet kent een uitkering van 100%.
Over de eerste twee ziektedagen wordt geen uitkering verstrekt, over de eerste week 50% van het loon.
Vervolgens gaat de 100% uitkering in.
Duurt de ziekte langer dan een maand, wordt ook over de beginperiode het volledige loon uitgekeerd.
6 De maximale duur van de ziektewet is onbeperkt.
Na anderhalf jaar wordt de uitkering terug gebracht naar 80%.
7 De WW is het eerste half jaar 80%, daarna 70% en na twee jaren 65% van het laatst genoten inkomen.
Deze laatste uitkering is onbeperkt.
Het minimum loon is de bodem van de uitkeringen.
8 De AOW moet worden verhoogd tot f 2000,— netto per maand voor echtparen.
De verhoging wordt gefaseerd in vijf achtereenvolgende jaren tot stand gebracht.
De verhouding echtparen -alleenstaanden blijft gehandhaafd op 70%.
9. Strengere fraude-bestrijding.
10 Op ouderenvoorzieningen wordt niet gekort.
XII HUISVESTING
1 De voorrang bij huisvesting voor minderheidsgroepen en vreemdelingen wordt opgeheven.
2 Bij het bereiken van de meerderjarige leeftijd wordt iedereen automatisch als woningzoekende geregistreerd, tenzij betrokkene daarvan af wenst te zien.
3 De nieuwbouw wordt afgestemd op de bevolkingspolitiek.
Als het beleid wordt afgestemd op kleine gezinnen, worden van overheidswege geen grote woningen gesubsidieerd.
4 De woonlasten worden van overheidswege naar een lager plafond gebracht, afgestemd op werkelijke productie-of bedrijfskosten.
5 De overheid dient zich niet te bemoeien met herverdeling van woningen naar inkomen.
De woonruimte dient een vrije keuze te zijn, onafhankelijk van het inkomen.
6 Huurcontracten ten behoeve van particulieren mogen niet aan termijnen worden gebonden.
XIII VOLKSGEZONDHEID
1 Buiten Nederland wonende relaties van hier werkende of verblijvende vreemdelingen vallen niet onder het Ziekenfonds en kunnen niet in Nederland worden verpleegd op kosten van het Ziekenfonds.
2 Er komt een volksverzekering als basis.
Deze is uitdrukkelijk alleen voor de Nederlandse bevolking.
De verzekering geldt niet voor vakantiegangers of andere, hier verblijvende, vreemdelingen.
3 De werksituatie van medici behoeft verbetering.
De wensen van het personeel zelf dienen als basis voor de aan te brengen wijzigingen.
4 De aidstest wordt verplicht, evenals tests voor andere besmettelijke en overdraagbare ziekten.
5 De behandeling van patiënten door homeopathische artsen komt eveneens in het ziekenfondspakket.
6 Strenge controle op prostituées inzake aanwezigheid van besmettelijke ziekten.
Blijkt het dragen van een ziekte het geval, gaat onmiddelijk een verbod van uitoefenen van het beroep in.
7 Er komen aparte ziekenhuizen en klinieken voor aidspatienten.
8 Het bewust doneren van met aidsvirus besmet bloed valt onder hetstrafrecht en wordt gezien als poging tot doodslag.
9 Bestrijding van ongedierte wordt verplicht.
10 De Nederlandse overheid verplicht zich om de voorzieningen van ouderen niet te korten.
XV MILIEU
De zorg voor het milieu is van groot belang.
De regering moet waar dan ook maatregelen treffen om bescherming en verbetering van het milieu na te streven.
2  Zo moet een verbod op productie van en handel in spuitbussen met freon als aandrijfgas in ons land met onmiddelijke ingang worden afgekondigd.
3 Meer mogelijkheden moeten worden opgebouwd ter verwerking van de afvalstoffen.
Lozing van giften op de binnenlandse wateren moet zwaarder gestraft worden.
4 Frankrijk en Duitsland moeten onder druk worden gezet om hun lozingen in het Rijnwater te stoppen.
Van Frankrijk moeten de ten onrechte betaalde miljoenen guldens om het zout van de kalimijnen niet in het Rijnwater te lozen, worden teruggevorderd, nu dat land zich geen beperkingen heeft opgelegd en haar beloftes in deze zin heeft gebroken.
Eventueel moeten franse bezittingen in ons land in conservatoir beslag worden genomen om de naleving van deze internationale verdragen af te dwingen.
5 Het landelijk karakter van ons moet behouden blijven, natuur gebieden worden niet opgeofferd aan grootschalige bouwlokaties.
XVI DIERENBESCHERMING
1 De cultuur en ontwikkeling van de mens uit zich onder andere door de manier waarop de dieren in de samenleving worden behandeld.
Nadrukkelijk moet de positie en de situatie van het dier worden verbeterd.
2 Een verbod op onverdoofd ritueel slachten wordt nagestreefd.
3 De normen in de bio-industrie moeten ten voordele van het dier worden verbeterd.
Kist-kalveren worden verboden.
In deze industrie tekent zich het morele verval van het socialisme af, of dat nu de nationale, dan wel de internationale tak betreft.
4 Er moet een verbod komen van wedstrijden, waarin dieren elkaar in vechtsporten bestrijden.
Het kweken van agressie bij dieren wordt strafbaar gesteld.
5 Het afval van honden op straat moet verdwijnen.
Eigenaren van honden moeten er voor zorgen dat het door hun hond veroorzaakte afval direct wordt verwijderd.
Daarmede is de noodzaak van de hondenbelasting verdwenen.
6 De medische proeven op dieren moeten aan banden worden gelegd, zodat niet jaarlijks duizenden dieren sterven aan schijnbaar nutteloze medische proeven.
De aantallen moeten scherp worden teruggebracht, de normen verscherpt onder welke de proeven desnoods mogen worden uitgevoerd.
7 Er moet een verbod komen op de verkoop van bont, afkomstig van baby-dieren.
Eveneens moet het opzetten van baby-dieren verboden worden, en onder het strafrecht worden gebracht.
8 Het oormerken van vee wordt afgeschaft.
9 Transport van vee moet diervriendelijk geschieden.
10 Het in huis houden van naar hun aard ongeschikte dieren wordt van overheidswege verboden.
XVII MINDERHEDENBELEID
1 De remigratie van de hier wonende minderheden naar eigen land wordt met kracht gestimuleerd.
2 Werkloze buitenlandse werknemers moeten remigreren.
Zes maanden na de laatste tewerkstellingsdag wordt de remigratie verplicht.
3 Sociale uitkeringen welke worden uitgekeerd in het land van herkomst geschieden naar het woonlandprincipe.
4 Het nieuwe sociaal stelsel moet ruimte open laten om nieuw aan te stellen buitenlandse werknemers buiten bepaalde wetten te houden.
Zij zullen niet meer onder de WW en de AOW hoeven te worden gebracht.
Deze premies worden geheven en met de werkgeversdelen van deze premies uitbetaald bij remigratie.
5 Buitenlandse werknemers zullen worden gewezen op de mogelijkheden twaalf weken zo lang mogelijk te werken.
De wet moet daarop worden aangepast.
Na deze periode krijgen zij twee weken vakantie, waarin zij op kosten van de onderneming een retour naar hun oorspronkelijke woonplaats toegewezen krijgen.
Zo blijven zij binnen het sociale systeem van hun geboorteland functioneren.
Gezinshereniging kan op deze manier plaats vinden in het land van herkomst.
6 Asielzoekers moeten om dringende politieke redenen hun land hebben verlaten.
Reden voor het asyl kan alleen maar zijn dat zij gevaar lopen minimaal langdurige gevangenisstraffen te krijgen voor politieke opvattingen, welke dan nog aan democratische waarden moeten worden getoetst.
Asielzoekers moeten op aanwezigheid van besmettelijke ziekten worden onderzocht.
Asielzoekers worden direct na hun binnenkost in werkkampementen ondergebracht.
De regering zorgt voor projecten, welke kunnen variëren.
7 Adoptie van kinderen uit derde wereldlanden wordt aan strenge normen onderworpen.
Aangetoond zal moeten worden dat het in het belang van het kind is dat het uit zijn omgeving wordt weggerukt.
Het is de adoptiefouders verboden enige financiële middelen voor de overkomst van de adoptiefkinderen aan te nemen, op straffe van weigering van toelating tot Nederland.
Dit om de handel in deze kinderen hun verwerpelijke grond te ontnemen.
8 De toelating van vreemdelingen zal aan strenge normen moeten worden onderworpen.
Mensen van binnen de EG kunnen weliswaar niet de toegang worden ontzegd, maar zij kunnen geen aanspraak maken op welke sociale voorziening dan ook.
Bij gebrek aan middelen moeten zij het land worden uitgezet.
De overheid is niet verplicht buitenlandse werkzoekenden financiële ondersteuning en woonruimte aan te bieden.
9 De hier aanwezige minderheden moeten zich aanpassen aan de nederlandse cultuur.
Integratie van andere culturen worden, waarmogelijk, afgeremd.
10 De voorkeursbehandelingen voor de minderheden, zoals voorrang bij huisvesting, werk en onderwijs, wordt ongedaan gemaakt.
De mogelijkheden voor beginnende etnische ondernemers om te starten zonder te voldoen aan de wettelijke eisen, worden ongedaan gemaakt.
Subsidies en belastingvrijstellingen ten gunste van de etnische ondernemers verdwijnen.
11 Ter voorkoming van schijnhuwelijken moet een vreemdeling aantoonbaar in Nederland minstens twee jaren onafgebroken hebben samengewoond alvorens het huwelijk kan worden afgesloten.
12 Op de risicovluchten van de Nederlandse Luchtvaart Maatschappijen reist de Koninklijke Marechaussee mee om bij de ingang van het vliegtuig de reisdocumenten te controleren en te kopieren.
XVIII BELASTINGEN
1 Het belastingstelsel wordt verder vereenvoudigd.
De verhouding tussen maximum en minimum netto-inkomen moet groeien naar 5:1.
2 De BTW wordt één tarief, welke trapsgewijze gebracht wordt naar 10%.
3 De tarieven van de inkomstenbelasting worden jaarlijks trapsgewijze verlaagd.
Het maximale tarief op de IB wordt uiteindelijk naar 45% gebracht.
4 Alle accijnsen worden op hun hoogte herzien.
Accijns op brandstoffen wordt drastisch verlaagd.
De tijdelijke accijns op benzine wordt met onmiddelijke ingang opgeheven.
XIX ONTWIKKELINGSHULP
1 Ontwikkelingshulp wordt in de eerste plaats gezien als hulpmiddel voor het oplossen van de problemen met de in Nederland verblijvende minderheden.
De hulp wordt als remigratiesteun uitgekeerd aan de leden van de minderheden die naar het land van herkomst willen terugkeren.
De regering legt daartoe kontakten met de regeringen van de desbetreffende landen.
De politieke opstelling van de remigrant, of het in het land van herkomst aanwezige politieke systeem, speelt bij die onderhandelingen geen rol, zolang niet blijkt dat de remigrant door zijn regering naar het leven wordt gestaan.
2 Voorts wordt ontwikkelingshulp gegeven aan landen, waarvan de regering en de bevolking bereid zijn zich te ontwikkelen.
Is deze wil afwezig, is ontwikkelingshulp zinloos.
Landen, die voor deze hulp in aanmerking willen komen, worden getoetst inzake het interne politieke systeem.
Landen, die afwijzend staan ten opzichte van de democratie worden niet gesteund met gelden uit de ontwikkelingshulp.
3 Het systeem van ontwikkelingshulp wordt langzaam maar zeker afgebouwd.
Zodra resultaten van de gegeven gelden uitblijven na een door de regering vastgestelde termijn, wordt de hulp beëindigd.
4 De hulp wordt in de eerste plaats gegeven om de economische groei in het ontwikkelingsland te stimuleren.
5 Het Ministerie van Buitenlandse Zaken regelt de hulp en krijgt directe bevoegdheden bij het aanwenden van de hulp.
Nederland kan voorwaarden stellen voor het aanwenden van de te verstrekken middelen.
6 De hulp bedraagt maximaal 1% van het nationale inkomen en wordt zo mogelijk afgebouwd.
De hulp genoemd onder punt 1 gaat ten laste van de 1% regeling.
Mocht er tekort voor deze remigratiehulp ontstaan worden de financiële lasten geboekt ten laste van het Ministerie van Sociale Zaken.
Voor wat betreft de hulp van punt 2 geldt de 1% regeling, indien er middelen zijn binnen de 1% regeling.
7 Bij het verstrekken van de hulp wordt waar mogelijk het Nederlandse bedrijfsleven betrokken.
XX BUITENLANDSEZAKEN
1 De regering heeft zich terughoudend op te stellen met betrekking tot de gang van zaken in andere landen.
De rol van het nederlandse internationale berispingcentrum is voorbij.
Hoofddoel van het beleid moet zijn het bevorderen van de internationale goodwill voor de positieve aspecten van de eigen samenleving.
2 De Minister legt uitgebreide contacten met die landen van de internationale gemeenschap, waarvan hier aanwezige minderheden uit afkomstig zijn.
De Minister bereidt de remigratie voor, in overleg en samenwerking met zijn collega's van Binnenlandse Zaken, Justitie en Ontwikkelingssamenwerking.
De algehele leiding van dit beleidsaspect ligt in handen van de Minister President.
3 Nederland doet geen voorstellen tot afdracht van souvereine taken aan internationale organen, zonder te voldoen aan de voorwaarden, gesteld in Hoofdstuk I, artikel 1.
***
