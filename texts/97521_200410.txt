IZVLEČEK VOLILNEGA PROGRAMA SLS
»ohranimo slovenijo«
PREAMBULA
Slovenska ljudska stranka je stranka slovenskega ljudstva, zavezana slovenski ustavnosti in državnosti.
Slovenska ljudska stranka je stranka krščanskih in slovenskih tradicionalnih  vrednot.
Slovenska ljudska stranka je stranka, ki verjame v človeka, njegovo svobodo, sočutje do sočloveka, pravičnost, solidarnost in strpnost.
Slovenska ljudska stranka je stranka z najdaljšo zgodovino med vsemi strankami v Sloveniji.
Slovenska ljudska stranka je stranka zmernosti.
Slovenska ljudska stranka razume slovenski nacionalni interes kot narodnostno, ozemeljsko, gospodarsko, kulturno, jezikovno in socialno ohranitev slovenstva in slovenske države.
FOTO: SLOVENKA S SLOVENSKE TROBOJNICE
Z vstopom Slovenije v Evropsko unijo in zvezo NATO so zaključene velike zgodbe zadnjih petnajstih let slovenske državne zgodovine, ki se je začela z največjo med njimi: osamosvojitvijo in vzpostavitvijo samostojne slovenske države.
Z vstopom v Evropsko unijo in zvezo NATO je Slovenija izpolnila temeljne  zunanjepolitične cilje, postavljene ob vzpostavitvi samostojne države, s čemer smo se kot partner pridružili demokratični, stabilni in razvojno usmerjeni zvezi držav.
Vstopu v Evropsko unijo in zvezo NATO je za Slovenijo priložnost, da na vseh področjih družbenega, gospodarskega, kulturnega, socialnega življenja zagotovi kar najboljše pogoje za delovanje posameznika, podjetij, javnih institucij in civilne družbe.
Po vstopu v Evropsko unijo in zvezo NATO se mora Slovenija na vsakem koraku zavzemati za udejanjanje temeljnih postavk slovenskega nacionalnega interesa.
Slovenija kot nova članica Evropske unije mora definirati prioritete, saj bi bilo enakomerno porazdeljeno delovanje na vseh področjih delovanja Evropske unije predrago, neracionalno in neuspešno.
Slovenska ljudska stranka je naslednica nekdanje Slovenske ljudske stranke in je odprta vsem, ki vidijo svojo prihodnost v napredni, demokratični državi z razpoznavno identiteto, temelječo na tradicionalnih vrednotah in krščanski kulturni tradiciji.
Vstop v EU in globalizacija postavljata slovenski narod pred preizkušnjo, a hkrati pomenita velike možnosti za naš razvoj in dohajanje najrazvitejših.
Zavedamo se, da bomo lahko drugim evropskim narodom enakovreden partner le, če bomo svoje delovanje opirali predvsem na ustvarjalnost in kulturo, ki bosta temeljila na največjih dosežkih naših prednikov in bosta odprta sodobnim miselnim tokovom.
Zato smo prepričani, da je SLS prava izbira za prihodnost.
FOTO: KNEŽJI KAMEN
Želimo blaginjo za vse naše državljane in nove sodržavljane v Evropi.
Prizadevali si bomo za povečanje konkurenčne sposobnosti gospodarstva s posebno pozornostjo do malih in srednjih podjetij.
Le tako gospodarstvo je sposobno ustvariti več delovnih mest in le-ta boljša.
Zato se bomo zavzemali za nastanek podjetništvu prijaznega okolja,
razvoj človeških virov
in infrastrukture.
Investicija v slovensko gospodarstvo naj bo donosna.
Naš razvojni koncept gradimo na ljudeh.
Ocenjujemo, da so torej raziskovanje in inovacija
kvalitetna vzgoja in izobraževanje osnovni gradniki gospodarske uspešnosti in napredka.
Naš cilj je razvoj močnega slovenskega raziskovalnega sektorja kot dela evropskega raziskovalnega prostora, vpetega v nacionalni in evropski inovacijski sistem.
Prizadevali si bomo za  visoko kakovostno izobraževanje na vseh ravneh, ki je vsakomur dostopno, s posebnim poudarkom na vzpostavljanju pogojev za izkoristek potenciala
in vključitev več mladih in žensk v znanstveno-raziskovalno delo.
Ustvarjalnost in demokracija, kvaliteta bivanja in družina zahtevajo varnost.
Doma in v Evropi si bomo prizadevali za učinkovit boj proti vsem oblikam nasilja, diskriminacije, kriminala in terorizma.
Prepričani smo, da si gospodarski razvoj in skrb za zdravo prihodnost, ki pomeni zavzemanje za čistejše okolje
in zdravo prehrano, nista in ne smeta biti v nasprotju.
Zavzemamo se za trajnostni razvoj, ki bo ob ekonomski rasti zagotavljal spoštovanje okljevarstvenih kriterijev.
Varovanje okolja je globalni problem.
Zato bomo podprli hitro in učinkovito izvajanje Kjotskega protokola, varovanje oceanov in druge globalne projekte.
Delovati pa moramo predvsem lokalno, zato smatramo, da daje načelo subsidiarnosti najboljše možnosti za obvladovanje okoljskih problemov.
Naše zavzemanje za zdravo in varno hrano ima dve komponenti: normativno in spodbujevalno.
Zavedamo se, da prizadevanja za zdravo prehrano morajo zaradi skupnega evropskega trga potekati na evropskem nivoju ob upoštevanju lokalnih tradicij in navad.
Kmetijstvo je gospodarska panoga posebnega pomena, saj predstavlja osnovo za zdravo prehrano in okoljevarstveno ohranjanje podeželja.
Kmetijska politika mora dajati enakovredne možnosti za kmetovanje na celotnem področju države in zagotavljati kmetom ekonomski obstoj.
Zato je potrebno nameniti več sredstev za infrastrukturo, za moderne, okolju prijazne tehnologije na podeželju.
Z reformo kmetijske politike želimo zagotoviti: celovito in  trajnostno obdelovanje,
dostop do modernih tehnologij,
izboljšanje poklicnega izobraževanja in specializacijo manjših kmetov.
Kmetje s svojim delom pomembno prispevajo k varovanju naravnih virov, ohranjanju kulturne krajine in poseljenosti slovenskega podeželja.
Kmetijska politika mora upoštevati večnamensko vlogo kmetijstva, gozdarstva in ribištva.
Uspešnost Evrope temelji predvsem na sodelovanju, subsidiarnosti in solidarnosti.
FOTO: OBDELANA POKRAJINA
Evropa bo močna in gospodarsko uspešna le kot Evropa močnih in gospodarsko uspešnih regij.
Verjamemo v lokalno odgovornost in decentralizirano sprejemanje odločitev, prilagojeno državljanom.
Verjamemo v Evropo regij, kjer bomo po dolgih desetletjih tako Slovenci v matici kot v zamejstvu ponovno združeni.
Temeljno načelo demokratične Evrope je subsidiarnost, torej prenos funkcij odločanja iz višjih na nižje nivoje.
Zato se bo Slovenska ljudska stranka skupaj s sestrskimi strankami v Združenju evropskih ljudskih strank, ki pomenijo večino v evropskem parlamentu,  zavzemala za večjo transparentnost evropskih institucij in dobro upravljanje.
Prizadevali si bomo za politično odgovornost komisarjev na področjih, ki so v njihovi pristojnosti,.
ustanovitev neodvisnega, evropskega Urada za boj proti goljufijam
in vzpostavitev nove Službe za notranjo revizijo.
Zavzemali se bomo za to, da se bistveno večja pozornost posveti zlorabi sredstev EU v državah članicah.
FOTO: EVROPSKE ZADEVE
Pri zunanji politiki je osnovni cilj vzdrževanje miru in stabilnosti v Evropskem in širšem prostoru
ter  preprečevanje sporov in oboroženih konfliktov
ter dokončna ureditev meja naše države.
Ugotavljamo, da obstajajo na področju zunanje politike za večanje konkurenčnosti naše države in našega gospodarstva na posameznih trgih neizkoriščene možnosti.
Zavzemali se bomo, da se bo naša celina razvijala kot področje demokracije, temelječe na pravni državi, in tako  na osnovi sinergij zagotavljala večjo blaginjo v vseh starih in novih članicah.
PROJEKTI NACIONALNEGA POMENA
Decentralizacija - vzvod za zmanjšanje razvojnih razlik med slovenskimi regijami
slovenska ljudska stranka se zavzema za celovito decentralizacijo države.
Trdno smo prepričani, da je decentralizacija eden ključnih stebrov enakomernega regionalnega razvoja in povečane gospodarske rasti, tako na regionalni kot na nacionalni ravni.
Prizadevali si bomo za premestitev posameznih ministrstev in drugih državnih ustanov v različne dele Slovenije (Maribor, Nova Gorica...;tretjo vejo oblasti- sodstvo npr. Celje) ter tudi tako približati državno upravo ljudem.
Takšne procese lahko opazujemo v različnih evropskih državah, ki so stopile po poti policentričnega razvoja države in imajo s tem procesom velike pozitivne izkušnje.
Vstrajali bomo pri bistvenem povečanju sredstev za občine in občinske projekte ter pri povečanju pristojnosti občin, posebno pri vprašanjih gospodarjenja s prostorom.
FOTO: HALOZE
Sprememba davčne politike z osnovnim ciljem – pospešiti razvoj manj razvitih in demografsko ogroženih območij
V Slovenski ljudski stranki želimo dati poseben davčni položaj območjem, ki so manj razvita in demografsko ogrožena.
Preko davčne politike, ki spada v področje fiskalne politike in nad katero ima Republika Slovenija vpliv avtonomnega vodenja (za razliko od npr. monetarne politike), se bomo zavzemali za takšno razvojno usmeritev, ki bo Sloveniji omogočila nov razvojni ciklus.
Dvig kakovosti življenja na podeželju
Slovensko podeželja predstavlja veliko večino slovenska ozemlja in več kot polovico vsega slovenskega prebivalstva.
Razvoj podeželja ne obsega zgolj razvoja kmetijske in z njim povezanih dejavnosti na teh območjih, pač pa zajema tudi širok spekter ukrepov, ki dajejo pozitivne učinke pri razreševanju izjemno pomembnih socialnoekonomskih problemov, specifičnih za podeželje.
Osnovni pogoj za dvig kakovosti življenja na podeželju je razvita infrastruktura od prometnih povezav, komunalne infrastrukture do telekomunikacij.
Razvoj tretje in ustanovitev četrte univerze
Slovenija potrebuje visoko šolstvo, ki že samo po sebi ne bo podpiralo procesa centralizacije.
Naši mladini želimo ponuditi kakovostno in tudi fizično dostopno izobraževanje.
Z ustreznejšo štipendijsko politiko želimo izboljšati možnost za izobraževanje še posebno tistim, ki živijo daleč od mesta študija.
Utrditi želimo tretjo univerzo na Primorskem in podpiramo ustanovitev četrte univerze v Novem Mestu.
FOTO: ŠTUDENT ZA RAČUNALNIKOM
Povezovanje Ljubljane in okolice s hitro železnico
Zaradi vse večje obremenjenosti naših prometnih povezav prometa v mestih (Kamnik, Domžale, Litija, Grosuplje Kočevje, Ribnica, Logatec, Vrhnika, Škofja Loka, Kranj…), posebej še na področju cestnega prometa, si bomo prizadevali izvesti projekt povezave Ljubljane in okolice s hitro železnico.
Železnica nudi izjemno veliko prednosti v primerjavi s cestnim prometom (cenovna ugodnost, ekološka prijaznost, varnost).
Tovrsten projekt bi pomenil sprostitev intelektualnega, administrativnega in prostorskega potenciala v širši ljubljanski regiji, kot priprava za potencialni prevzem sedežev nekaterih EU ustanov.
Pozitivni učinki bi bili tudi na področju znižanja cen nepremičnin v prestolnici.
Euro regija s sedežem v Sloveniji
Biti moramo in želimo biti čimbolj pripravljeni na nov zemljevid Evropske unije.
V naši soseščini, žal pa tudi pri nas v Sloveniji, je čutiti težnje, da naj bi se slovenski nacionalni prostor razdelil na dva dela.
Tako naj bi en del spadal v regijo s središčem v Gradcu, drugi – zahodni - del pa v regijo s središčem v Trstu.
Slovenska ljudska stranka na takšne predloge ne bo pristala, saj bi to pomenilo nedopusten poseg v naše nacionalno telo.
Zavzemamo se za oblikovanje enotnega nacionalnega prostora, ki bo vključeval tudi Slovence v zamejstvu.
Prizadevali si torej bomo, da bo sedež ene od Euro regij v Sloveniji, Slovenija kot celota pa del od evropskih regij.
PROGRAMSKI CILJI PO POSAMEZNIH PODROČJIH
FOTO: MODERNA TOVARNA
GOSPODARSTVO
Povečati moramo relativno raven slovenskih plač v primerjavi z evropskimi.
Pri razmerju med plačami v gospodarstvu in negospodarstvu mora postati osnovni kriterij za določanje plač produktivnost posameznih panog;
Slovenija mora omogočati zdravo poslovno okolje tako domačim kot tujim podjetjem predvsem pa odpraviti administrativne ovire za podjetniške spodbude;
V gospodarstvu moramo pospeševati nivo varstva konkurence;
Pri trošarinah podpiramo tesnejšo povezavo med prihodki iz naslova trošarin ter odhodki iz naslova odpravljanja škodljivih posledic zdravju škodljivih izdelkov;
Zavzemamo se za pospešitev, poenostavitev in pocenitev postopkov pobiranja davkov in prispevkov;
Dokončanje in revizija privatizacije.
RAZVOJ PODEŽELJA in KMETIJSTVA, GOZDARSTVA IN RIBIŠTVA
V Slovenski ljudski stranki vidimo razvoj in bodočnost slovenskega intenzivnega in ekstenzivnega kmetijstva v povezavi z ohranjanjem in varovanjem narave in pridelovanjem zdrave hrane, ki bo okolju in živalim prijazna.
Kmetijstvo pojmujemo kot stebra  trajnostnega razvoja podeželja ter družbe novega okoljskega konsenza.
Slovenska ljudska stranka gleda na kmetijstvo širše, kot na pomembno gospodarsko panogo, ki daje z drugimi panogami podeželju značaj in ga oblikuje.
Zavedati se moramo, da je slovensko podeželje posledica življenja in dela generacij ljudi, da je kulturna krajina živ organizem, ki ga ne smemo ˝konzervirati˝, ampak moramo k njemu pristopiti aktivno v ohranjanju različnosti.
Kmetijstvo potrebuje celosten razvoj, saj v prvi vrsti služi in pomaga bolje živeti ljudem na podeželju, ki jim je le-to dom in delovni prostor, ljudem iz urbanih središč pa mesto za oddih, kjer bodo našli stik z naravo ter kulturno in zgodovinsko dediščino.
Razvoj mora omogočiti pogoje za delo mladih ljudi, ki bodo ustrezali njihovi izobrazbeni strukturi, tudi visoko izobraženega kadra.
Z eno besedo, vstrajali bomo na delu, po katerem smo bili tudi doslej prepoznavni.
FOTO: MODERN HLEV Z ŽIVINO
Minister Slovenske ljudske stranke je v predpristopnih  pogajanjih izpogajal 250 mio EUR iz evropskih skladov za razvoj podeželja in kmetijstva od leta 2004 do leta 2006.
Ministra Slovenske ljudske stranke sta v letih 1996 do 2004 bistveno povečala sredstva iz državnega proračuna namenjena kmetijstvu in uvedla subvencije.
Ministrstvo za kmetijstvo, gozdarstvo in prehrano je pod vodstvom ministrov iz Slovenske ljudske stranke uspešno, v skladu s strogimi evropskimi standardi, vzpostavilo institucije, ki so potrebne za razdeljevanje finančnih sredstev, ki so potrebne razdeljevanje finančnih sredstev in s tem omogočilo:
neposredna izplačila na površino in na žival (subvencije),
črpanje sredstev iz evropskih skladov,
izravnalna izplačila na področjih s težjimi obdelovalnimi pogoji (v ta področja sodi kar 85 % Slovenije),
izplačila na področju okoljskih ukrepov,
nemotene izvozno uvozne aktivnosti živilsko – predelovalnih podjetij in posameznikov.
KULTURA
Več sredstev je treba nameniti dejavnostim, ki so temeljnega pomena za naš nacionalni obstoj;
Zahtevamo ločitev klasične alternativne in ljubiteljske kulture ter podpiramo ustrezen položaj vsake od njih;
Zavzemamo se za podpiranje in ureditev tistega dela humanističnih ved, ki so povezane s proučevanjem slovenske materialne in duhovne kulture.
To je naša izkaznica v EU in izrazito naša naloga, ki jo ne more in ne sme opraviti nihče namesto nas;
Potrebno je zakonsko urediti nedorečen položaj posameznih kulturnih institucij.
FOTO: PREŠEREN V LJUBLJANI
SOCIALA
stimuliranje gospodarstva za aktivno reševanje invalidske problematike;
vzgajanje za sožitje generacij;
skrb za osebe s posebnimi potrebami in ostarele;
nadzor nad porabo socialnih transferjev;
uskladitev zakonodaje ter izdelava in modernizacija zakonodaje s področja socialnega varstva.
ZAPOSLOVANJE IN DELOVNA RAZMERJA
vzpodbujanje zaposlovanja, samozaposlovanja v malih in srednjih podjetjih;
okrepiti programe kariernega svetovanja, izobraževanja in usposabljanja;
vzpostavitev pokojninskega sistema, ki bo uravnotežen s trenutnimi in bodočimi demografskimi gibanji;
spodbujanje prožnih oblik zaposlovanja (npr. zaposlitve za krajši delovni čas);
uvajanje družinam prijaznih podjetij.
ZDRAVSTVO
poskrbeli bomo, da bo osebni izbrani zdravnik “prevzel” odgovornost za celovitost in usklajenost zdravljenja od začetka do konca naše bolezni;
zagotovili bomo aktivno vključitev bolnikov v ocenjevanje kakovosti zdravstvene službe.
Prav tako bomo uvedli bomo pregleden in javnosti dostopen način ocene dela zdravstvenih zavodov;
odgovornim delavcem v zdravstvu bomo dodelili večjo odgovornost in od njih zahtevali največjo možno kvaliteto in stroškovno učinkovitost.
Za vse to jim je potrebno dodeliti večje kompetence.
z boljšo organizacijo, uveljavitvijo reda in odgovornostjo bomo ukinili čakanje pred ordinacijami.
FOTO: ZDRAVNIK IN PACIENT
DRUŽINSKA POLITIKA
Slovenska ljudska stranka z zaskrbljenostjo ugotavlja, da Slovenija nima celovite družinske ali prebivalstvene politike.
Neugodni demografski trendi so realnost, politika oziroma stranke pa tem problemom posvečajo premalo pozornosti.
Prav tako opažamo, da država na tem področju ni dovolj učinkovita.
Negativne posledice so se že pričele kazati, s tem da bodo v skladu s pričakovanji dejanski problemi bolj prisotni in opazni v bližnji prihodnosti.
Za tako maloštevilen narod, kot smo Slovenci, priseljevanje ne more biti pravi odgovor na zmanjševanje rodnosti.
Specifične programe in ukrepe družinske politike na področju rojstev je potrebno ločiti v tri skupine:
prvi otrok (spodbujanje čimprejšnjega odločanja za rojstvo prvega otroka – bolj učinkovita stanovanjska politika, zgodnje dokončanje študija, ukrepi za finančno varnost mladih družin ...),
drugi otrok (konkurenčnost staršev na trgu delovne sile: ugodnosti za delodajalce, dodatek k pokojninski dobi, spodbujanje fleksibilnega delovnega časa …),
tretji, četrti otrok in več (olajšave za številčnejše družine, otroški dodatek, dohodninske olajšave, progresivne lestvice, subvencioniranje nakupov, počitnic …).
FOTO:  ŠTEVILNA DRUŽINA
ZNANOST
Znanje je nacionalna dobrina, ki jo kreirata v sožitju  posameznik in družba in ga v SLS sooblikujemo z veliko mero odgovornosti.
Slovenska ljudska stranka se zaveda, da bodo v visokokonkurenčni globalni ekonomiji uspešne samo tiste nacije, ki bodo konkurenčne na področju visokih tehnologij in imele kompetitiven intelektualni potencial.
Vse teorije trajnostne gospodarske rasti zagotavljajo, da je možno doseči trajno gospodarsko rast samo z napredkom tehnologije in znanja, ki zagotavlja nove produkte, usluge in trge.
Slednji pa so predpogoj za višjo dodano vrednost na zaposlenega ter več in boljša delovna mesta, kar je predpogoj za boljšo kvaliteto bivanja prebivalcev Republike Slovenije.
VZGOJA IN IZOBRAŽEVANE ter ŠPORT
Kot vodilo za ukrepe na tem področju SLS upošteva dve smernici:
Ne more biti dobre države s slabimi državljani, zato je potrebno poskrbeti za njihovo dobro vzgojo.
Za trajnostni razvoj, ki je postal za preživetje človeštva nujnost, potrebujemo trajnostno vzgojenega človeka.
Realizacijo teh smernic bomo dosegli s pomembno vlogo vzgoje in ustreznega vzgojnega koncepta.
Odpraviti je potrebno liberalno svobodo, ki napeljuje učence, da opuščajo občečloveške norme  in vrednote naše kulture in družbe in jih zamenjujejo z liberalnimi, kot sta npr. permisija in uživaštvo.
V našem programskem konceptu bo šola sistematično razvijala osebno kakovost mladih s pomočjo vzgojnega načrta šole, ki bo obvezni sestavni del letnega delovnega načrta šole  za vse stopnje  pred visokošolskim izobraževanjem.
Sledili bomo naslednim ciljem:
Usmerjenost v odličnost na vseh ravneh vzgoje in izobraževanja
Demokratizacija šolstva – odpiranje šolskega prostora
Poudarek veljavi učiteljevega dela za prihodnost in sedanjost Slovenije  ter podpora razvojni naravnanosti in ustvarjalnosti
Poudarek na enakovrednosti in nujnosti vseh poklicnih poti za usklajen razvoj Slovenije
Srednjeročno želimo povečati delež zasebnih šol na 25 %, delež šolajoče mladine v teh šolah pa na 20 %.
FOTO: UČITELJ V RAZREDU Z UČENCI
SLOVENSKI NACIONALNI PROSTOR
SLS bo težila k aktivaciji oz. vzpostavitvi proaktivnega delovanja tistih akterjev, organizacij in institucij, ki nadzirajo nosilce javnih pooblasti, ki nadzirajo tokove kapitala, ki vzpostavljajo transparentnost tokov kapitala v državi in ki omogočajo regulacijo sporov med akterji v ekonomski sferi ali sporov, ki vključujejo ekonomske dejavnike.
Težimo k vzpostavitvi višje ravni profesionalizacije vseh ključnih akterjev ter opustitvi političnega kadrovanja v nadzorne svete in/ali večji transparentnosti kadrovanja.
Slovenija bo kot evropska država lahko v celoti izkoristila svoje razvojne možnosti in človeške potenciale le, če bodo sinovi in hčere, vnuki in vnukinje vseh, ki so se borili proti nacizmu, fašizmu in komunizmu, zmogli skupaj delovati za prihodnost Slovenije.
REGIJE
Slovenska ljudska stranka si bo prizadevala zmanjšati regionalne razlike, ki so po našem mnenju prevelike in krivične do državljank in državljanov, ki živijo v manj razvitih regijah.
Pri regionalnem razvoju so problem prešibka regionalna središča, premalo inovativne regije, regionalne razvojne razlike, pomanjkanje struktur odločanja o javnih storitvah na regionalni ravni in neskladna teritorialna mreža državnih organov.
PROMET
Slovenska ljudska stranka se je v vseh preteklih letih zavzemala za uravnotežen razvoj vseh sektorjev prometa in prometne infrastrukture.
Z vstopom Slovenije v EU se je pomen prometa še povečal, tako za povezovanje posameznih članic med seboj kot za povezovanje članic z nečlanicami (predvsem proti vzhodu in jugu).
Nič manjši pa ni tudi pri ustvarjanju boljših pogojev gospodarskega in siceršnjega razvoja posameznih delov države, predvsem pa podeželja.
Prizadevali se bomo za:
maksimalna mobilnosti prebivalcev in tovora,
učinkovita in racionalna izraba infrastrukture.
izboljšanje ravni konkurenčnosti države z zmanjšanjem potovalnih časov in znižanjem stroškov transporta,
izboljšanje dostopnosti posameznih regij s ciljem enakomernejše porazdelitve ekonomske možnosti razvoja,
izboljšanje dostopnosti obmejnih območij in navezave tistih območij, ki do sedaj še niso primerno navezana na glavne evropske cestne koridorje
FOTO : AVTOCESTA
OKOLJE IN PROSTOR
Za Slovensko ljudsko stranko prestavlja slovensko okolje življenjski prostor za vse Slovence.
Pomeni predpogoj za opravljanje dela, ustvarjanje dohodka in za človeka dostojno življenje.
Smotrna raba, predvsem pa ohranjanje okolja, mora biti cilj vseh naših politik.
PRAVOSODJE
povrniti zaupanje v slovensko pravosodje in dosledno kaznovati nepoštene sodnike, tožilce, odvetnike in notarje.
Ob nastopitvi službe sodnika bi moral sodnik iti skozi 5 letno poskusno obdobje;
slovenske zakone je potrebno čimprej uskladiti z ustavo in evropsko zakonodajo;
uravnotežiti je potrebno zastopanost ustavnega sodišča s čemer se pripomore k učinkovitejšim ustavnim odločbam;
zaključiti je potrebno denacionalizacijo, s katero se zavlačuje že 13 let.
JAVNA UPRAVA
Okrepiti položaj občin in lokalne samouprave
povečati demokratičnost odločanja
zagotoviti njeno učinkovitost.
Povečati finančno samostojnost vseh občin, da bodo lahko izvajale njihove zakonske in zlasti razvojne naloge.
Dati več pristojnosti občinam na področju urejanja prostora ter oblikovanju razvojnih politik.
Približati odločanje ljudem.
Oblikovati drugi nivo lokalne samouprave – pokrajine po volji ljudi.
V občine na razvojno zaostalih in demografsko ogroženih območij usmeriti večje finančne spodbude za zmanjševanje regionalnih razvojnih razlik.
FOTO: SLOVENSKA VOJSKA
EU in NATO ter VARNOST in OBRAMBA
Slovenska ljudska stranka je ves čas podpirala ter dejavno in odgovorno sodelovala pri vstopu Slovenije v EU in zvezo Nato.
Slovenska ljudska stranka razume obrambno in varnostno politiko kot sredstvo za ohranitev in zaščito miru, ki zagotavlja politično in teritorialno suverenost, teritorialno integriteto in neodvisnost države, ohranjanje nacionalne identitete in temeljnih družbenopolitičnih vrednot države.
Obrambno-varnostna politika mora biti sposobna ohraniti svobodo, blaginjo, prosperiteto in varnost lastnega prebivalstva ter njegove pravice do samostojnega življenja ter ohranjanja slovenske nacionalne dediščine in civilizacijskih dosežkov na temelju demokracije, osebne svobode, zakonskih določil in vladavine prava.
ZUNANJA POLITIKA
Reševanje odprtih vprašanj s Hrvaško ter omogočiti Sloveniji neoviran dostop do mednarodnih voda;
Evroregija, ki zajema celotno Slovenijo s središčem v Ljubljani;
Sprejetje zakona za Slovence po svetu in v zamejstvu, ki ga zahteva 5. člen Ustave RS;
Zavzemamo se za ohranitev slovenske narodne in kulturne identitete v okviru različnih evropskih narodnostnih, jezikovnih in verskih kulturnih tradicij;
Zavzemamo se za večjo podporo Ministrstva za zunanje zadeve in veleposlaništev gospodarstvu in vključitev Službe vlade za evropske zadeve ter zunanje trgovine v Ministrstvo za zunanje zadeve.
FOTO: PIRANSKI ZALIV
Med projekti in stališči za katere se bo zavzemala SLS in niso neposredno opredeljena v prejšnih poglavnjih, kot pomembne izpostavljamo sledeče:
SLS bo vstrajala na čim prejšni povrnitvi vložkov v razvoj telekomunikacij
SLS si bo prizadevala za pridobitev evropskih sredstev za rento ljudem, ki živijo v območju medveda in območju drugih divjih zveri.
SLS se zavzema za Slovenijo in srednjo Evropo brez muslimanskih političnih centrov ter podpira ureditev verskih objektov ustrezne velikosti za predstavnike islama in drugih verskih skupnosti.
SLS vstraja na zahtevi, da morajo Romi ob številnih pravicah in ugodnostih sprejemati tudi vse obveznosti, ki veljajo za druge državljane. (registracija avtomobilov...).
SLS vstraja pri reševanju problematike izbrisanih, od primera do primera za popravo konkretnih krivic, je pa odločno proti nagrajevanju agresorjev na Slovenijo.
SLS bo vstrajala, da je višina najnižje plače vsaj v takšni višini, ki zagotavlja človeka vredno življenje.
SLS bo predlagala , da se sredstva, ki jih zberejo gasilci oz. prostovoljna gasilska Društva za opremo in infrastrukturo, izvzamejo iz obdavčitve po Zakonu o DDV,
