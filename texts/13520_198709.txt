i arbejdet for et renere miljø  Folketinget vedtog, i foråret en omfattende, men gennemførlig og nødvendig plan til, hvordan vi får forbedret vandløb, søer og havenes tilstand. Kristeligt Folkeparti vil sammen med de tre andre regeringspartier følge dette arbejde op efter valget, så det bliver klart, hvad den enkelte dansker kan gøre for miljøet. Samtidig vil vi nøje holde øje med, om vi får de tilsigtede forbedringer af miljøet. Viser det sig nødvendigt, vil Kristeligt Folkeparti arbejde for at øge indsatsen. Vi er på mange måder nået til et vendepunkt i arbejdet for et bedre miljø. Tidligere har vi ryddet op i fortidens skader, nu vil vi satse kraftigt på at undgå nye miljøproblemer. Natur, miljø og vores mad udgør en helhed. Derfor skal vi føre en natur og miljøpolitik, der hænger sammen, og som inddrager alle samfundets grene. Vi er for alvor i gang med at genskabe og sikre naturens balance. Det mål har Kristeligt Folkeparti, fordi vi har det grundsyn, at mennesket har ansvar for at passe på jorden og alt derpå, og at vi har et ansvar for kommende slægter. Kristeligt Folkeparti vil også lægge vægt på, at den lokale befolkning drages ind i miljøarbejde. Der skal plantes flere løvtræer i det danske landskab, og vi vil sikre bøgeskovene, der er en vigtig del af den danske natur og kultur. I sidste ende afhænger et bedre miljø ikke kun af Folketingets, amternes og kommunernes arbejde, men af alt, hvad den enkelte borger gør. Det gælder også, når det drejer sig om at få betalt regningen for et bedre miljø. Vi må alle være med. Kristeligt Folkeparti vil så sikre, at samfundet får størst mulig forbedring af miljøet for. de penge, der skal bruges. Der er behov forfat tænke nyt, hvis vi skal nå de stillede mål. De danske landsbyer har været et væsentligt grundlag for hele vort samfund. Dét var her, man lærte at bære de økonomiske byder sammen, når den enkelte ikke selv kunne magte det. Det var også fra landsbyernes «fællesskab de åndelige strømninger og høj skoletankerne udgik. Det førte til de folkelige foreninger, deri mere end 100 år har beriget vort folk. Kristeligt Folkeparti mener, at landsbyerne fortsat skal være en aktiv del af vort samfund. Kristeligt Folkepartis miljøminister Chr. Christensen har derfor arbejdet for og fået vedtaget love, der giver landsbyerne og de mindre samfund nye muligheder.    MORGENDAGENS SKOLE   Regeringspartierne er enige om at ændre skolens formålsparagraf. Kristeligt Folkeparti mener, at folkeskolen skal bygge på det kristne menneskesyn. Ved at styrke kristendoms-undervisningen, får eleverne en solid ballast over for de nyreligiøse bevægelser. Faget familiekundskab ønskes indført, så den opvoksende generation må lære at være familie.    ÆGTE OMSORG FOR DE FORFULGTE   En ansvarlig flygtningepolitik betyder ikke, at man kritikløst skal åbne for en ny folkevandring. Men som i udviklingsbistanden må Danmarks indsats i flygtningepolitikken bygge på international solidaritet og samarbejde men vel at mærke et samarbejde, som .tager de nødstedte flygtninges parti. Inden for det europæiske samarbejde betyder det f.eks., at Danmark bør modarbejde tendenserne til at indhegne Vesteuropa fuldstændigt. I stedet må man gøre Vesteuropa til et samasylområde, hvor man på velkoordineret vis 'yder sit væsentlige bidrag til modtagelsen, af flygtninge og sørger for deres rimelige fordeling landene imellem, bl.a. ved oprettelse af fælleseuropæiske gennemgangslejre under FN’s opsyn. Samtidig skal Danmark øge sit økonomiske bidrag til FN, så så mange flygtninge som muligt kan blive genbosat nier deres hjemland og kultur. Modtagelsen af de flygtninge, der søger direkte til Danmark, bør være præget af fundamentale retsgarantier og af rimelighed og stabilitet i henseende til antallet.    VÆK MED UNDERSKUD OG ARBEJDSLØSHED   Kristeligt Folkeparti mener, at beskæftigelsen først og fremmest skal øges i den del af den private sektor, som kan tjene valuta hjem eller spare valutaudgifter. Vi kan ikke afbetale vores gæld til udlandet ved at yde hinanden mere service. Vi har i Danmark dog ikke ressourcer til at udvikle os på alle mulige områder. Vi må derfor satse på de områder, hvor vi har saerlige forudsætninger og muligheder er. Det er bl.a. EDB-programmer, elektronik, vedvarende energi, genanvendelse og miljøbeskyttelse, samt bioteknik og forædlede fødevarer. Landbrug og fiskeri, der skal forsyne fødevareindustrien med råvarer, må sikres rimelige indtjeningsmuligheder. Den nødvendige forskning og udvikling skal stimuleres. Der iværksættes langsigtede udviklingsprogrammer i offentlig regie. Virksomhederne skal have mulighed for at koble sig herpå med mere kortsigtede udviklingsprojekter. Der skabes mere gunstige afskrivningsmuligheder for virksomhedernes investeringer i udvikling. Der skal samtidig satses på den bedst mulige uddannelse af de personer, der skal bære den tekniske udvikling. Virksomhederne støttes til den nødvendige efteruddannelse af medarbejderne, og de faglige grunduddannelser må løbende forbedres. Ved overgang til ny teknologi må de hidtidige medarbejdere have forret til omskoling. Det må endelig gøres lettere og mere attraktivt for virksomhederne at arbejde med eksport.    HJÆLP TIL DE FATTIGE I U-LANDENE   U-landsbistanden skal stige hvert år. Den skal sigte imod en varig forbedring af især de fattige landes økonomiske og sociale forhold. Vore økonomiske problemer må ikke føre til, at vi fjerner den livsnødvendige hjælp til u-landene. Samtidig skal vi øge udviklingsbistandens kvalitet ved bedre forberedelse af de enkelte projekter og ved at gå ind i en dialog om modtagerlandenes økonomiske politik. Flere offentlige midler skal kanaliseres gennem de private hjælpeorganisationer, herunder ydremissionsselskaberne. Bistanden skal ydes, så dens egentlige hensigt nås. Men u-landspolitik er mere end bistand. U-landene skal tillige have bedre handelsmuligheder.  KRF HAR I REGERINGEN BL.A. VÆRET MED TIL AT OPNÅ:  _ETIKLOVEN:_ Loven om oprettelse af et etisk råd fastslår, at menneskelivet begynder på befrugtningstidspunktet. Loven forbyder forsøg med befrugtede menneskeæg.  _BØMEFOMILIEYDELSEN:_ Der gives 5.000 kr. skattefrit om året pr. barn til og med det 18.år.  _LUFTFORURENING:_ Folketinget har vedtaget, at forureningen med svovldioxid skal begrænses med 50 % i perioden 1986-1995 i forhold til niveauet i 1980. Allerede nu er udslippet sænket med 36 %. På internationalt plan er det besluttet, at udslippet af svovldioxid skal mindskes med 30 % inden 1993. Dette har Danmark allerede opfyldt.  _VANDMILJØET:_ Havmiljøplanen er en stor indsats mod forureningen af grundvandet, søer, vandløb og havet omkring Danmark. Landbrugets, kommunernes og industriens udledninger af kvælstof og fosfor er der nu lovgivet forsvarligt om.  _LANDSBYERNE:_ Der er åbnet mulighed for støtte til aktiviteter, som kan være med til at bevare livet i landsbyen. Det er blevet lettere at oprette små virksomheder i nedlagte landbrugsbygninger.  _GENTEKNOLOGI:_ Loven er et redskab til at sikre miljø, natur og sundhed i forbindelse med f.eks. gensplejsning. Det betyder, at myndighederne for at hindre misbrug skal vurdere en genteknik, før den anvendes i forskning eller produktion.  _ALKOHOLPOLITIK:_ Landsbevillingsnævnet er nedlagt, så kommunerne selv kan bestemme, hvem der skal have tilladelse til at sælge spiritus.  _ÆLDREPAKKEN._ Med ældrepakken er der taget fat på at hjælpe de ældre, der mister sociale ydelser på grund af opsparing eller arbejde Og som derfor stilles i en dårligere situation. Til dette formål er der afsat ca. 1,8 mia. kr. i perioden til og med 1994. Fra l. januar 1988 gælder bindende regler for tildeling af varmehjælp.  _DELPENSION:_ Ordningen med delpension indebærer, at der kan udbetales delpension til lønmodtagere, selvstændigt erhvervsdrivende og medarbejdende ægtefæller i alderen fra 60-67 år, som nedsætter deres arbejdstid.  _UNGE GRAVIDE:_ Unge gravide på bistandshjælp er sikret en højere ydelse end tidligere, så det økonomisk er lettere at gennemføre et svangerskab.  _JORDEMODERUDDANNELSEN:_ Ved Kristeligt Folkepartis initiativ er det sikret, at elever kan gennemføre jordemoderuddannelsen, selv om de ikke vil medvirke til fri abort.  _UDVIKLINGSBISTAND:_ I 1986 blev u-landsbistanden forhøjet og udgjorde ca. 5,2 mia. Kr. (0,82% af BNP). I de kommende år stiger u-landsbistanden (0,03 af BNP pr. år ). I 1987 bliver stigningen på 420 mio. Kr. Stigningstakten fortsætter frem til 1992 (til 1% af BNP).  _UNGDOMSBOLIGER:_ Antallet af ungdomsboliger er forhøjet fra 2.500 i 1986 til 3.000 i 1987.  _SU-STØTTE:_ Fra august 1987 får de 20-årige og 21-årige SU uafhængigt af forældrenes indtægt.  _ØKONOMI:_ Der er under firkløverregeringen skabt 200.000 nye arbejdspladser. Hovedsaglig i den private sektor. En så kraftig stigning i beskæftigelsen har haft en stor social betydning. Mange, som førhen var henvist tilbistandshjælp, er nu kommet i arbejde.  _ERHVERVSINVERSTERINGER:_ Erhvervsinvesteringerne er vokset støt under firkløverregeringen. Det vil sikre en fremtidig høj beskæftigelse.  _EF-PAKKEN:_ EF-pakken giver bedre mulighed for at realisere et frit indre marked. Den sikrer Danmark mulighed for at gennemføre bedre miljø- og arbejdsmiljøbestemmelser.  _OVERSKUDSDELING:_ Der er skabt mulighed for overskudsdeling bl.a. ved udstedelse af medarbejderaktier.  _KRIMINALITET:_ Indsatsen mod kriminalitet er øget. Bl.a. er politistyrken udvidet med 650 personer i 1987. Det er blevet muligt at varetægtsfængsle i grovere, voldssager. Der er gennemført en succesrig forsøgsordning med nærpoliti.  _GAVEBREVE:_ Kristeligt Folkeparti sikrede gavebrevsordningen, sådan at, man med skattefordel kan give op til, 16% af den samlede indtægt til godkendte formål.  _1.300 KR. REGLEN:_ Kristeligt Folkeparti fik bevaret 1.300 kr. reglen (Fradragsberettigede beløb ved gaver til bl.a. kirkeligt arbejde).  _MISSIONÆRBØRN:_ Kristeligt Folkeparti sikrede, at missionærbørn i ulande kan få deres skolegang betalt af DANIDA. Det er en besparelse for missionsselskaberne på l,5mill.kr.om året.  _ARBEJDSGIVERBIDRAG:_ Kristeligt .Folkeparti sikrede, at ydremissionsselskåberne blev fritaget for at betale arbejdsgiverbidrag til staten. En besparelse for dem på over l mill. kr. om året.    ETIK OVER TEKNIK   Loven om det etiske råd var et opmuntrende resultat for, enhver, der ønsker at lovgivningen, skal bygge på det kristne menneskesyn. Når loven udtrykkeligt fastslår; at det menneskelige liv tager sin begyndelse på befrugtningstidspunktet, lægger den klart op til en retsbeskyttelse også af det ufødte barn. Det ufødte liv har nemlig brug for værn og beskyttelse på samme måde som det fødte. På menneskerettighedsområdet er Danmark et foregangsland. Kristeligt Folkeparti vil af al kraft arbejde for, at vi også bliver det. med hensyn, til en etisk styring af de teknologiske muligheder.    AKTIVE ÆLDRE   Kristeligt Folkeparti vil arbejde for: at de ældre accepteres som ligeværdige af deres medmennesker, - at de ældre kan bestemme over deres egen tilværelse, at de ældre får mulighed for at udfolde sig og klare sig selv. Ensomheden skal bekæmpes. Vi skal hjælpe syge, fattige og ensomme ældre. Engagerede mennesker i det offentlige og i private organisationer skal sammen udvikle sociale fællesskaber. Ældre skal have lettere adgang til kulturelle aktiviteter og idræt. Den kollektive trafik skal forbedres for de ældre. Man kan f.eks. etablere minibus ordninger og/eller »ring-en-bus«-projekter (ældrevenilige busser), der er tilpasset forbrugerne. Det skal gøres lettere for ældre at flytte til en bolig af passende størrelse. Direkte og indirekte diskrimination over, for ældre der vil og kan arbejde, må ikke finde sted. De ældre medarbejdere skal have gode de muligheder for at deltage i erhvervsuddannelse og omskolingskurser. Mulighederne for gradvis tilbagetrækning og deltidsarbejde for personer over 60 år skal øges. Folkepensionen. skal være skattefri. Indtægter derudover skal beskattes normalt. De ældre skal have mulighed for at klare sig i eget hjem på egne betingelser, men med den tryghed, der ligger i den sociale omsorg. Det opfattes med rette som »særskat«, når gifte pensionister betaler mere i skat end ikke-gifte, der bor sammen.    LOVENE SKAL GØRES FAMILIEVENLIGE   Familien er den bedste ramme for menneskers samliv og børns trygge opvækst. Derfor vil Kristeligt Folkeparti værne om familien og bekæmpe de familieopløsende tendenser. Al »skat på ægteskabet« skal afskaffes. Ingen må af økonomiske grunde hindres i at gifte sig. Forældre, der har været borte fra arbejdsmarkedet, skal have gode muligheder for efteruddannelse, så de kan vende tilbage til arbejdsmarkedet. Kristeligt Folkepartis mål er økonomisk ligestilling af børnefamilierne, uanset om børnene passes af forældrene eller gennem et offentligt tilbud. Det kan ske ved, at børnechecken på 5.000 kr. sættes væsentligt op samtidig med, at man sætter forældrenes bidrag til daginstitutionerne tilsvarende i vejret. Dog skal forældre med lave indtægter ikke betale mere for institutionspladserne. Man bør foretage en analyse af de forskellige familiers økonomiske forhold, især skal man undersøge den enlige forsørgers og énindtægtsfamilies økonomiske situation med sigte på den fremtidige familiepolitik. Arbejdslivet skal indrettes, så forældre og børn kan være mere sammen. Det betyder mulighed for nedsat arbejdstid for børnefamilier. Boligpolitikken skal udformes, så den tager hensyn til børnefarmilierne. Også trafikpolitikken skal tage hensyn til børnene. Alt for mange børn anbringes uden for eget hjem. Vi må i stedet bruge kræfter på løsning og hjælp til selvhjælp. For ofte sker beslutningerne hen over hovedet på familierne. Love og paragraffer er ikke nok. Tilskud alene gør ikke børn trygge. Faste rammer, stabilitet og tid i forældrenes hverdag er lige så vigtigt. Børnene er forældrenes ansvar. Kristeligt Folkeparti vil føre en politik, så forældrene får mulighed for at leve op til det ansvar.    SUNDHED TIL ALLE   På sundheds og sygehusområdet afviser Kristeligt Folkeparti tankerne om brugerbetaling. Ingen skal f.eks. betale for kosten på sygehusene. Sygehusenes ventelister skal afvikles. Når patienterne er færdigbehandlede på hospitalerne, skal kommunerne helt eller delvis betale amterne for sygehuspladserne, hvis patienterne ikke kan udskrives til den plejemulighed, de ønsker. Der bør satses mere på forskning og oplysning for at give mennesker forståelse for sund levevis og sund kost. Det vil forebygge sygdom. Det er nødvendigt med en flerstrenget indsats mod AIDS. Øget forskning for at finde ud af, hvordan smittevejene brydes. En alsidig oplysningskampagne, hvor man også understreger betydningen af den livslange troskab mellem én kvinde og én mand. Ved den nuværende anonymitetspolitik mistænker alle hinanden for at være smittet med AIDS. For bedre at bryde smittevejene må AIDS ind under kønssygdomsloven,. så myndighederne får mulighed for at tvangstesten personer ved begrundet mistanke. Det skal dog fortsat være muligt at få foretaget en AlDS-test anonymt. Hvis personen er smittet, skal den på gældende registreres. AlDS-patienter skal have den bedst mulige behandling, ganske som alle andre alvorligt syge.    KRIMINALITET FOREBYGGES I NÆRMILJØET   Hjemmene og skolen har altafgørende betydning for at forebygge kriminalitet. De må videregive den livsførelse, de holdninger og den ansvarlighed, vi ønsker, børnene skal leve efter. Opdragelsen må skabe respekt for andres ting. Børn skal ikke i fængsel. Men det er vigtigt, at de lærer, at de har et ansvar for deres handlinger. En styrket indsats over for kriminaliteten forudsætter en udvidelse af politiet i samarbejde med hjem, skole og de sociale myndigheder. Samtidig skal vi have alternative straffe, hvori behandling kan indgå. Det er vigtigt med en hurtig retsbehandling.    EN MENNESKELIG POLITIK MED KRISTELIGT FOLKEPARTI   En politik, der bygger på den _KRISTNE GRUNDHOLDNING,_ er en _MENNESKELIG POLITIK!_ Ansvar og rettigheder skal forstås ud fra det kristne livssyn. Vi må vedkende os vort ansvar for vore medmennesker. Først og skal de grundlæggende menneskerettigheder forsvares. _RESPEKTEN FOR LIVET_ må styrkes. Der skal være en retssikkerhed for det enkelte menneske helt fra befrugtningen. Den nye lov om oprettelse af Det Etiske Råd er et meget positivt resultat. Men det er kun begyndelsen! En menneskelig politik er også en ansvarlig miljøpolitik. Naturen er ikke vores ejendom. Naturen skal være til glæde for alle. Vi skal passe godt på jordens rigdomme. Vi kan ikke skalte og valte med jorden efter forgodtbefindende. Vi har ikke ret til at ødelægge kommende slægters livsbetingelsen. En menneskelig politik må indeholde en positiv familiepolitik. Vi må give bedre muligheder og større handlefrihed for den enkelte familie. Børnefamilieydelsen er et rigtigt skridt. Vi må videre ad denne vej. En menneskelig politik er også en tryg ældrepolitik. Vi har et særligt ansvar over for vore ældre medborgere. Den aktive linje på ældreområdet skal fortsætte. Vi skal umyndiggørelsen af de ældre til livs. En menneskelig politik er ikke mindst en fremsynet socialpolitik. Der skal være et socialt Sikkerhedsnet og effektivt tilbud om hjælp til selvhjælp. Der er sket forbedringer på det sociale område gennem de sidste år. Men der er stadig et fattigdomsproblem i Danmark. Det skal løses! En menneskelig politik er også en ansvarlig ulands og flygtningepolitik. Vi har et ansvar for medmennesker i nød over alt i verden. Derfor skal vi stadig udbygge og forbedre ulandshjælpen. Derfor må vi yde vor del af hjælpen til løsning af verdens flygtningeproblem. En menneskelig politik er også en aktiv uddannelsespolitik. Folkeskolen bør formidle grund læggende kristne værdier om livssyn og etik. I øvrigt bør i almindelighed styrkes. Det vil være til glæde og gavn for den enkelete. Også samfundsøkonomien kan styrkes derved. En menneskelig politik arbejder for gensidig og balanceret nedrustning. Hensynet til nedrustning må integreres i al udenrigs og sikkerhedspolitik. NATO skal aktivt arbejde for at skabe en kontrolleret nedrustning både med hensyn til kernevåben og konventionelle våben. Der er intet menneskeværdigt alternativ til gensidige nedrustningsforhandlinger. En menneskelig politik forudsætter et konkurrencedygtigt erhvervsliv. Derfor må vi have en dynamisk erhvervspolitik. Derfor må vi fortsat satse på uddannelse og viden. Målsætningen er at skabe arbejde til alle ledige hænder og afvikle gælden til udlandet. Det skal være den enkeltes egen afgørelse, hvilken faglig organisation, man ønsker at være tilsluttet. En menneskelig politik sigter mod et samfund med sans for etiske og åndelige værdier. Et samfund præget af samarbejde, fællesskab og omsorg. Er de enig i disse afgørende principper og målsætninger for det fremtidige danske samfund?. Da skal De vide, at Kristeligt Folkeparti arbejder for Dem. Mød derfor frem på valgdagen og stem på KRISTELIGT'FOLKÉPARTI. Deres stemme kan blive afgørende. Flemming KofodSvendsen Landsformand    VEJEN UD AF FATTIGDOM   Kristeligt Folkeparti vil med en målrettet indsats arbejde på at fjerne fattigdommen i Danmark. Det skal ske ved at hjælpe de fattigste socialt ,Ved at give dem bedre muligheder for uddannelse og ved at gøre det lettere for dem at få arbejde. Der er mennesker, som er i dyb social, økonomisk, menneskelig og kulturel nød og på det nærmeste udstødt af samfundet. En direkte indsats skal have som mål, at alle kan forsørge sig selv. Den passive bistandshjælp skal erstattes af hjælp til selvhjælp. De dårligst stillede skal hjælpes til at udvikle deres evner. Målrettet undervisning skal hjælpe dem til at få varig tilknytning til arbejdsmarkedet. Det af give dem lyst til at tage en uddannelse er altafgørende. Det skal ofte være en uddannelse med et praktisk indhold. Den enkelte skal have mulighed for at udvikle sin tabte selvtillid og selvrespekt. Alkoholmisbrug er en fremtrædende årsag til fattigdom. Derfor skal der tilbydes behandling. Familien bør tilbydes oplysning om, hvordan man bedst kan støtte den behandlede. Gravide skal have øget tilbud om rådgivning og vejledning. En del kvinder kommer til Mødrehjælpen med indlæggelsessedlen til abort i hånden, dybt fortvivlede, men de har ikke kunnet skaffe sig den for nødne vejledning. De unge kvinder der ønsker at gennemføre deres svangerskab og som mangler bolig, bør kunne tilbydes kollektivboliger, bofællesskaber, pensionater og lignede. Man bør begynde med at give Mødrehjælpen økonomiske midler til at gennemføre en forsøgsordning. Ved en lille ændring i bistandsloven bør det sikres, at svangerskabsperioden ikke tæller med i de 9 måneder inden overgang til den varige bistandshjælp. De private hjælpeorganisationer har støre evne til at yde ægte menneskelighed og varme. Derfor skal de bl.a. via øgede bevillinger fra det offentlig gives bedre mulighed. For at løse deres opgaver. Det skal ikke ske for at privatisere det sociale ansvar, men for ved et konstruktivt samarbejde mellem offentlige og private at give de nødstedte den bedst mulige hjælp.
