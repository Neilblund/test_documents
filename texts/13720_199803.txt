UDLÆNDINGEPOLITIKKEN
UD med særlove og hovsa-løsninger.
IND med en folkeafstemning om udlændingepolitikken.
Vi forlanger en langsigtet politik i overensstemmelse med befolkningens ønsker:
Udlændinge skal hjem igen straks, det er muligt.
Kriminelle udlændinge udvises øjeblikkelig efter udstået straf.
Indvandrerstoppet skal fastholdes
og retskravet på familiesammenføring fjernes.
Dansk statsborgerskab skal være vanskeligt at opnå
og skal være en forudsætning for stemmeret i Danmark.
Dansk indfødsret skal ikke deles ud til højre og venstre,
og kravene til ordentlige danskkundskaber skal skærpes betydeligt.
Udlændinge skal som hovedprincip kunne forsørge sig selv.
Øverst på ønskesedlen: Folkeafstemning om udlændingepolitikken.
DEN EUROPÆISKE UNION
UD med Europaparlamentet og Schengen-aftalen
- og dermed grænser uden kontrol
IND med en klar markering af, hvad EU skal tage sig af
- nemlig kun handel og miljø.
Kommissionens eneret til at stille forslag skal flyttes til Ministerrådet,
så det bliver politikere og ikke embedsmænd, der sætter i gang.
Svindelen med EU-støtte skal stoppes,
og Schengen-aftalen skal skrottes sammen med Europol
og retten til at registrere for eksempel danskere, som intet ulovligt har foretaget sig.
Vi kræver folkeafstemninger om alle suverænitetsafgivelser.
RETSSYSTEMET
UD med flugtfængslerne
IND med større sikkerhed og fuld opbakning til politiet.
Borgerne skal kunne føle sig sikre - også i aften- og nattetimerne.
Krav om strenge straffe til voldsforbrydere.
VORE' ÆLDRE
UD med straffen for at spare op til alderdommen
IND med en højere, ens folkepension til alle pensionister.
Ældre skal plejes uden brugerbetaling.
Hjemmehjælp skal prioriteres højere,
og der skal være retskrav på pleje og plejehjemsplads.
SKATTEN
UD med alle indviklede regler
og ned med skattetrykket og skat på boligen.
IND med en højere skattefri bundgrænse - mindst svarende til folkepensionens størrelse.
Ja til udlicitering og privatisering.
Den offentlige administration skal beskæres
og skattesystemet forenkles.
SUNDHEDS- OG SOCIALPOLITIKKEN
UD med de lange ventelister
og den indviklede administration.
IND med et ensartet system og optimal udnyttelse af operationsstuerne.
Borgerne skal sikres fuld pleje og omsorg under indlæggelse
og alle kræfter og midler skal bruges på dem, der reelt har behov for det.
MILJØET
UD med overflødig administration og tåbelige begrænsninger.
IND med fiskeri og landbrug som frie erhverv - igen.
Miljøafgifter skal udelukkende bruges på miljøet
- ikke som en skjult skatteudskrivning.
Og: Den, der forurener, skal selv betale.
DYRENE
UD med dyremishandling.
IND med en dyreværnslov, der beskytter alle dyr og giver dem optimale forhold.
Dyremishandling skal straffes hårdt.
Der skal være større åbenhed om brug af forsøgsdyr
- og rituelle slagtninger skal forbydes.
UDDANNELSEN
UD med SU.
IND med uddannelsesløn, så de studerende kan bruge tiden på studierne.
Ja til adgangsprøver og stopprøver ved de videregående uddannelser.
KULTUREN
UD med statsstyring af kulturen.
IND med befolkningens valg af kulturaktiviteter.
De offentlige kulturbudgetter skal beskæres, og kulturinstitutionerne gøres selvejende.
Derimod skal bevaringsværdige bygninger samt historiske museer og mindesmærker støttes økonomisk af staten.
FORSVARET
UD med forældet materiel.
Og Den Danske Internationale Brigade skal nedlægges.
IND med et forsvar, bestående af kontraktansatte soldater
og et stærkt hjemmeværn med moderne våben, mobilitet og effektivitet.
Vi er 100 procent for NATO.
ERHVERVSLIVET
UD med alle afgifter, som belaster erhvervslivets konkurrenceevne.
IND med en styrket konkurrenceevne i kraft af let forståelige love,
regler og færre administrative byrder.
Det skal igen være muligt og spændende at starte egen virksomhed.
Danmark har hårdt brug for mange tusinde igangsættere.
