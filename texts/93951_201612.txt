Transilvania, viitorul pentru noi toţi!
Proiectele UDMR până în anul 2020
De 27 de ani suntem prezenti și activi în Parlamentul României.
Indiferent de faptul că ne-am aflat la guvernare sau în opozitie, obiectivul nostru a fost mereu același: obţinerea mai multor drepturi pentru comunităţile locale,
mai multă siguranţă pentru familii
și, nu în ultimul rând susţinerea bunei convieţuiri între români și maghiari.
Avem numeroase realizări împreună, cu toţii ne putem mândri cu rezultatele obţinute.
Însă, la fel de bine știm că nu suntem perfecţi, suntem conștienţi de faptul că mai sunt foarte multe de făcut.
În acest an propunem o serie de măsuri menite să contribuie la dezvoltarea Transilvaniei, la bunăstarea și siguranţa oamenilor care trăiesc aici.
Acesta este obiectivul nostru major pentru următorii patru ani, pentru care vă cerem să ne acordaţi tot sprijinul și încrederea pe 11 decembrie.
Respect pentru Transilvania!
1 Vrem un stat modern, unde comunităţile locale au dreptul de a decide singure în toate problemele care le privesc în mod direct, fără să li se impună decizii de la București.
2 Susţinem forma de reorganizare regională care conferă drept de decizie deplină localităţilor din Transilvania.
3 Trebuie eliminată birocraţia inutilă
și influenţa Bucureștiului în deciziile locale.
Propunem desfiinţarea instituţiei prefectului din judeţe.
Cunoaştere temeinică, nu memorare!
4 Copiii sunt suprasolicitaţi din cauza programei școlare încărcate inutil.
Propunem reducerea materiei de studiu într-un mod eficient
și eliminarea obligativităţii temelor de casă.
5 Este nevoie de mai multe școli profesionale,
manuale adecvate și dotări moderne în școli,
pentru ca tot mai mulţi tineri să aibă acces la un învăţământ de calitate indiferent de limba de studiu.
Propunem organizarea examenului de Bacalaureat în două trepte.
6 Trebuie aplicată în regim de urgenţă legea educaţiei: elevii din clasele maghiare trebuie să înveţe limba română după o programă specială, cu un manual special, în toţi cei 12 ani de învăţământ școlar, deoarece este în interesul lor, să înveţe limba română ireproșabil.
7 Salarii mai mari pentru pedagogi!
Vrem indexarea cu 25 procente a salariilor din învăţământ.
8 Școli moderne!
În vederea asigurării unui învăţământ de calitate, trebuie să acţionăm cât mai eficient și să continuăm renovarea și dotarea unităţilor școlare.
Obiectivul nostru este ca, până în anul 2020, să finalizăm ce am început,
iar elevii din toate localităţile din Transilvania să înveţe în condiţii bune, moderne.
Nivel de trai mai bun în satele din Transilvania!
9 Gospodării familiale prospere.
Propunem ca Guvernul să sprijine înfiinţarea întreprinderilor agricole familiale cu 50000 de euro
și trei ani de scutire de la plata impozitului.
10 Reglementarea instituţiei posesiunii.
Cerem finalizarea până în anul 2020 cerem finalizarea înscrierii terenurilor în registrul de cadastru funciar,
iar taxa de primă înregistrare să fie plătită de stat.
Bunăstare familiilor!
11 Creșterea salariului minim pe economie!
Mai mult de o treime din populaţia României trăiește la limita pragului de sărăcie.
De aceea, propunem o creștere a salariului minim, în patru ani acesta trebuie indexat de la 1.250 lei cât este în prezent, la 2.000 lei.
12 Pensii decente!
Toţi oamenii care au muncit cinstit au dreptul la pensii care să le garanteze un nivel de trai decent și sigur.
Cerem Guvernului să asigure stabilitatea valorii pensiilor pentru toate categoriile de pensionari.
13 Reduceri de impozite pentru familii!
Iniţiem introducerea unei scheme de impozitare prin care familiile să beneficieze de reduceri la plata impozitelor în funcţie de numărul copiilor pe care îi au în întreţinere.
Concret, această măsură ar însemna 4 la sută pentru 2 copii, 6 la sută pentru 3 copii, iar pentru 4 copii 8 la sută reducere la plata impozitului pe venit.
14 Reduceri suplimentare la plata utilităţilor!
Propunem ca valoarea TVA să fie redusă de la 20 la 9 procente, în cazul tuturor utilităţilor publice, așa cum a fost posibil și în cazul facturilor pentru apă potabilă.
Sprijinirea tinerilor întreprinzători
15 Vom iniţia în Parlament o propunere legislativă prin care tinerii antreprenori aflaţi la început de drum să fie scutiţi pentru trei ani de la plata altor impozite în afara celor pentru venit.
16 Susţinem ideea înfiinţării societăţilor comerciale într-o singură zi,
iar înfiinţarea acestora să nu depindă de alte costuri.
Circulaţie rutieră rapidă şi în condiţii de maximă siguranţă!
17 UDMR este singura formaţiune politică preocupată de construcţia autostrăzilor în Transilvania.
Vom susţine activitatea viitorului Guvern cu condiţia finalizării autostrăzilor Transilvania Nord și Transilvania Sud.
18 Obiectivul nostru principal este asfaltarea drumurilor din mediul rural
și construirea drumurilor expres.
19 Un alt obiectiv important este ca între două colţuri ale Transilvaniei călătoria cu trenul să dureze cel mult 5 ore, și nu 9, cum este în prezent.
În acest scop este necesară reabilitarea transportului feroviar, modernizarea trenurilor și reţelelor de cale ferată.
Până în 2018 aceasta înseamnă 345 de kilometri de cale ferată.
Siguranţă pentru comunitate!
20 Cu prilejul aniversării a 100 de ani de la Marea Unire și crearea României moderne, cerem respectarea promisiunilor făcute maghiarilor în 1918, la Alba Iulia.
Propunem încheierea unui nou acord de convieţuire interetnică, care să garanteze, în mod real și pe termen lung, buna convieţuire între români și maghiari,
iar noi să trăim cu respect și demnitate ca maghiari în România.
21 Ne dorim o nouă Constituţie, nu amendarea actualei legi fundamentale.
Vrem o Constituţie modernă, care să admită comunitatea maghiară din România ca factor constituant al statului.
Dorim să construim o Transilvanie în care este bine să trăiești,
unde familiile noastre se simt în siguranţă,
unde nu sunt puse în pericol drepturile și bunurile comunităţilor locale.
Planul nostru de dezvoltare, proiectele noastre vizează bunăstarea Transilvaniei, viitorul acestei regiuni și a întregii ţări.
Afirmăm, cu toată răspunderea, că un proiect bun pentru Transilvania este bun și pentru România.
Ceea ce este bine pentru maghiarii din Transilvania este bine pentru toţi cetăţenii acestei ţări.
Obiectivele sunt stabilite, oportunităţi există.
Este nevoie de o echipă puternică și de sprijinul întregii comunităţii.
În acest an, UDMR pornește la drum cu forţe noi.
Echipa de reprezentare are în componenţă, alături de colegi cu multă experienţă, și candidaţi tineri, competitivi, dedicaţi protejării intereselor comunităţilor locale.
Vă rog să fiţi aliaţii noștri în această competiţie.
Viitorul nostru este Transilvania.
Viitorul și schimbarea depind de noi.
Kelemen Hunor, Președinte UDMR
