12 ΜΕΤΡΑ ΠΟΛΙΤΙΚΗΣ ΓΙΑ ΣΤΡΟΦΗ ΣΤΗΝ ΟΙΚΟΝΟΜΙΑ ΤΗΣ ΓΝΩΣΗΣ
Εισαγωγή
//Η δυσχερής οικονομική θέση στην οποία βρίσκεται η Κύπρος επιβάλλει να χαραχτούν νέες στρατηγικές ανάπτυξης που θα οδηγήσουν τον τόπο σε μια μόνιμη πορεία προόδου, ευημερίας και βελτίωσης των κοινωνικών και οικονομικών δεδομένων μας.
//Η οικονομία της γνώσης βρίσκεται από την απόφαση του συμβουλίου της Λισαβόνας το 2000, στο επίκεντρο της αναπτυξιακής προσπάθειας της Ευρωπαϊκής Ένωσης με τους άξονες της Έρευνας και της Καινοτομίας να διαδραματίζουν σημαντικότατο ρόλο στην προσπάθεια αυτή.
//Η Κύπρος τα τελευταία χρόνια βρίσκεται καθηλωμένη στο πάτο της Ευρώπης με το βασικό δείκτη των συνολικών επενδύσεων (δημόσιου και ιδιωτικού τομέα) να βρίσκεται καθηλωμένος 0,40-0,46% (0,44%:2011) ως ποσοστό του ΑΕΠ.
//Την ίδια στιγμή ο στρατηγικός στόχος της Ευρωπαϊκής Ένωσης ανέρχεται στο 3%.
//Η Κύπρος το 2005 έθεσε ως στόχο ότι μέχρι το 2010 θα έφθανε στο 1% το οποίο αναδιαμόρφωσε ξανά το 2010 θέτοντας ως στόχο το 0,5% για το 2020.
//Με την υπόθεση ότι το ΑΕΠ της Κύπρου είναι γύρω στα 18,5Δ€ ο στόχος αυτός κυμαίνεται στα 80Ε€.
//Η ίδια η Ευρωπαϊκή Επιτροπή έχει εγκρίνει το νέο πρόγραμμα της για την Έρευνα την Τεχνολογική Ανάπτυξη και την Καινοτομία το πρόγραμμα  «ΟΡΙΖΟΝΤΑΣ 2020» με συνολικό προϋπολογισμό 80Δ€.
//Είναι σε εξέλιξη η διαδικασία έγκρισης του νέου δημοσιονομικού πλαισίου 2014-2020 της Ευρωπαϊκής Ένωσης που θα καθορίσει το ύψος του συνολικού προϋπολογισμού της και άρα και του συνολικού αναπτυξιακού προγράμματος.
//Η Κύπρος καλείται να ετοιμάσει την προγραμματική της θέση, τόσο σε ότι αφορά το μέγεθος του αναπτυξιακού της προγράμματος,
// όσο και της έντασης συμμετοχής της Ευρωπαϊκής Ένωσης.
//Η προγραμματική αυτή θέση πρέπει να είναι εναρμονισμένη με τις κατευθυντήριες γραμμές της Ευρωπαϊκής Ένωσης που ζητούν το 80% των συνολικών πιστώσεων να στοχεύουν στους τομείς (1) της Ενέργειας,
// (2) της Έρευνας & Καινοτομίας
//και (3) των Μικρομεσαίων Επιχειρήσεων.
Θέση
//Το μίγμα της οικονομίας έτσι όπως το γνωρίζαμε μέχρι σήμερα πρέπει να αλλάξει.
//Μια νέα συνιστώσα θα είναι οπωσδήποτε η ενέργεια.
//Στόχος είναι να θέσουμε μια νέα στρατηγική για να μετατραπεί η Κύπρος σε μια οικονομία της γνώσης.
//Το πολύ καλό επίπεδο του ανθρώπινου δυναμικού μας (εν Κύπρω και εκτός), η συνεχώς βελτιούμενες υποδομές εκπαίδευσης και έρευνας, η εδραίωση των πανεπιστημιακών μας ιδρυμάτων αλλά και οι σύγχρονες ανάγκες για μια πιο ανταγωνιστική οικονομία απαιτούν ένα νέο σχεδιασμό που να βασίζεται στη γνώση.
//Η Καινοτομία αποτελεί βασικό εργαλείο στην όλη στρατηγική και θα αποτελεί βασικό στοιχείο για το κάθε νέο αναπτυξιακό πρόγραμμα.
//Η αποτυχημένη πολιτική των σπασμωδικών, μεμονωμένων και ασύνδετων μέτρων έχει αποτύχει με οδυνηρά αποτελέσματα για την οικονομία μας.
//Η Στρατηγική η οποία προτείνει παρουσιάζει μια συνολική προσέγγιση που καλύπτει όλη την «αλυσίδα» ανάπτυξης.
//Αρχίζοντας από τον πρώτο «κρίκο» της στρατηγικής και καταλήγοντας στον τελευταίο προτείνονται παρεμβάσεις συνολικής προσέγγισης.
Στόχος
//Βασικός στόχος της προσπάθειας είναι να μετατρέψουμε την Κύπρο σε ένα κράτος μέλος της Ευρωπαϊκής Ένωσης, στο οποίο η παιδεία, η έρευνα και ο παραγωγικός ιστός να είναι προσανατολισμένα στην ένταση γνώσης.
Δείκτης
//Βασικός δείκτης παρακολούθησης θα είναι το ποσοστό επενδύσεων στην έρευνα και την καινοτομία ως προς το Α.Ε.Π. Στόχος είναι ο δείκτης αυτός να φθάσει το 1,0% το 2020.
Προτάσεις
1.Αύξηση της έντασης συμμετοχής της Ευρωπαϊκής Ένωσης στα Διαρθρωτικά Ταμεία στο 100% λόγω της ένταξης της Κύπρου στο μηχανισμό στήριξης.
//Με δεδομένη την κατεύθυνση της Ευρωπαϊκής Ένωσης για τη στόχευση του 80% των πιστώσεων του νέου δημοσιονομικού πλαισίου (Ενέργεια, Έρευνα και Καινοτομία, ΜΜΕ), κατά τη διαπραγμάτευση με την Ευρωπαϊκή Επιτροπή του νέου ΕΣΠΑ (Εθνικό Στρατηγικό Πλαίσιο Αναφοράς) για την περίοδο 2014-2020,
//πρέπει να στοχεύσουμε και να επιμένουμε όπως, η συμμετοχή της Ευρωπαϊκής Ένωσης στους τομείς ανάπτυξης, πού η ίδια καθορίζει, να είναι στο 100% εν όψει του γεγονότος ότι η Κύπρος έχει ενταχθεί στο Μηχανισμό Στήριξης.
//Θυμίζουμε ότι η Κυβέρνηση Τάσσου Παπαδόπουλου κατά την περίοδο 2007-2013 είχε καταφέρει η συμμετοχή της Ευρωπαϊκής Ένωσης να ανέλθει στο 85% και 15% της Κύπρου,
// ενώ επί διακυβέρνησης του ΔΗΣΥ, στη διαπραγμάτευση που έγινε το 2002 για την περίοδο 2004-2006, η συμμετοχή της Ευρωπαϊκής Ένωσης είχε περιοριστεί στο 50%.
2.Διασύνδεση της Ακαδημίας με τη Βιομηχανία.
//Εμπέδωση του τρίπτυχου ανάπτυξης των ακαδημαϊκών ιδρυμάτων (1) παροχή εκπαίδευσης, (2)  εκπόνηση ψηλού επιπέδου έρευνας και (3) προσφορά προς την κοινωνία
//Αλλαγή του τρόπου χρηματοδότησης των δημόσιων ακαδημαϊκών και ερευνητικών ιδρυμάτων.
//Το κράτος να παρέχει μόνο ένα μέρος του προϋπολογισμού τους (π.χ.70%) και το υπόλοιπο (π.χ.30%) θα πρέπει να αποτελεί προϊόν των ερευνητικών δραστηριοτήτων των ίδιων των ιδρυμάτων.
//Αυτό θα ενισχύσει το τρίτο πυλώνα της ακαδημίας Διδασκαλία – Έρευνα – Προσφορά προς την Κοινωνία.
//Θα δώσει μια νέα πνοή στη συνεργασία μεταξύ Ακαδημίας και Βιομηχανίας δημιουργώντας έτσι το υπόβαθρο για την τεχνολογική αναβάθμιση της.
//Αυτό θα αποτελέσει βασικό εργαλείο στροφής προς μια βιομηχανία βασισμένη στη γνώση η οποία θα επικεντρωθεί στην ανάπτυξη προϊόντων και υπηρεσιών ψηλής τεχνολογίας και ψηλής προστιθέμενης αξίας.
//Εκσυγχρονισμός και θεσμοθέτηση ενός ξεκάθαρου Πλαισίου Μεταφοράς Γνώσης που θα επιτρέπει σε ακαδημαϊκά και ερευνητικά ιδρύματα να προτείνουν ιδέες προς ανάπτυξη,
//να προσελκύουν επενδυτές (από τον δημόσιο τομέα, ιδιωτικό τομέα ή συνδυασμό των δύο) και ακολούθως να προωθούν τις ιδέες τους προς ανάπτυξη και τελικά εμπορική εκμετάλλευση.
3.Ενίσχυση της προσπάθειας των κυπριακών ΜΜΕ για να στραφούν σε δραστηριότητες εντάσεως γνώσης.
//Η Κυβέρνηση θα προσφέρει φορολογικά κίνητρα στις βιομηχανίες που επενδύουν στον τομέα της έρευνας και της καινοτομίας.
//Το ισόποσο που αντιστοιχεί στην επένδυση στην έρευνα και καινοτομία να φοροαπαλλάσσεται.
//Αυτό θα δώσει ένα κίνητρο στις επιχειρήσεις να δραστηριοποιηθούν στους τομείς της έρευνας και της καινοτομίας,
// να αναπτύξουν συνεργασίες με τα ακαδημαϊκά και ερευνητικά ιδρύματα,
// να αναπτύξουν νέα προϊόντα και νέες υπηρεσίες,
//να γίνουν πιο ανταγωνιστικές
//και να δημιουργήσουν νέες θέσεις εργασίας.
//Συμπληρωματικά προτείνεται, ακόμα, όπως το κράτος συμπληρώνει την ένταση της χρηματοδότησης μέχρι το 100% από τα διαρθρωτικά ταμεία, για Μικρομεσαίες Επιχειρήσεις που μετέχουν σε ευρωπαϊκά ερευνητικά και αναπτυξιακά προγράμματα.
//Αυτό θα βοηθήσει καλύτερα στη στόχευσή και την απορρόφηση των κονδυλίων που θα πρέπει να διαθέσουμε στους τομείς της έρευνας και της καινοτομίας
4.Μετατροπή της Κύπρου σε σημείο αναφοράς σε θέματα ενέργειας και ασφάλειας στην Ευρώπη
//Είναι προφανές ότι πλέον θα έχουμε μια νέα πολύ σοβαρή συνιστώσα στο νέο μίγμα της οικονομίας, αυτή της ενέργειας και του παρεμφερούς βιομηχανικού τομέα που μπορεί να αναπτυχθεί.
//Παράλληλα η γεωγραφική θέση της Κύπρου την αναδεικνύει ως ένα σημείο ιδιαίτερης σημασίας για την Ευρώπη στα θέματα ασφάλειας.
//Η κυβέρνηση σε συνεργασία με τα ακαδημαϊκά μας ιδρύματα να δώσουν έμφαση στη δημιουργία προγραμμάτων σπουδών στους συγκεκριμένους τομείς
//και να ενισχύσουν την προσπάθεια δημιουργίας κέντρων ερευνητικής αριστείας με την αρωγή της Ευρωπαϊκής Ένωσης, στους τομείς της παραγωγής και αξιοποίησης ενεργειακών πόρων και μεταποίησης υδρογονανθράκων
//καθώς και στους τομείς της ασφάλειας.
//Προτείνεται επίσης η Κυβέρνηση να διαμορφώσει πακέτο φορολογικών και άλλων κινήτρων για προσέλκυση επενδύσεων στον τομέα των Πετροχημικών Βιομηχανιών που προσδίδουν προστιθέμενη αξία στο Φυσικό Αέριο.
//Δεδομένου ότι η Κύπρος διαθέτει Φυσικό Αέριο και η Κυβέρνηση προχωρεί στην αξιοποίηση του θα υπάρξει ενδιαφέρον από βιομηχανίες πετροχημικών.
//Πρόκειται για βιομηχανίες που μπορεί να δημιουργήσουν μερικές χιλιάδες νέες θέσεις εργασίας.
5.Αξιοποίηση των εσόδων των υδρογονανθράκων της κυπριακής ΑΟΖ
//Οι πρώτες εκτιμήσεις δείχνουν ότι τα αποθέματα της κυπριακής ΑΟΖ μπορούν να οδηγήσουν σε μια πολύ σημαντική πηγή εσόδων μέρος των οποίων προτείνεται να αξιοποιηθεί για τη δημιουργία ενός ταμείου για την χρηματοδότηση έργων έρευνας και καινοτομίας
//με έμφαση  στις ανανεώσιμες πηγές ενέργεια.
6.Επανεργοποίηση του θεσμού των Εκκολαπτηρίων Επιχειρήσεων
//Ο θεσμός των Εκκολαπτηρίων Επιχειρήσεων ο οποίος λειτούργησε με επιτυχία την περίοδο 2003-2007 (Προεδρία Παπαδοπούλου) στήριξε τη δημιουργία νέων επιχειρήσεων ψηλής τεχνολογίας
//και νέων θέσεων εργασίας.
//Προτείνεται ο θεσμός θα πρέπει να επαναλειτουργήσει στην ίδια φιλοσοφία (Συνεργασία Δημόσιου - Ιδιωτικού Τομέα)
//και θα ενταχθεί στον προγραμματισμό της νέας προγραμματικής περιόδου για χρηματοδότηση από το Ευρωπαϊκό Ταμείο Περιφερειακής Ανάπτυξης.
//Η κυβέρνηση στη βάση μιας τεχνοοικονομικής αξιολόγησης θα χρηματοδοτεί Επιχειρηματικά Σχέδια για τη δημιουργία νέων επιχειρήσεων ψηλής τεχνολογίας
//με νέες θέσεις εργασίας.
//Οι επιχειρήσεις αυτές θα εγκαθίστανται στα εκκολαπτήρια επιχειρήσεων όπου και θα τους παρέχονται όλες οι υποστηρικτικές υπηρεσίες για να μπορέσουν να αναπτυχθούν.
//Ενίσχυση των προσπαθειών του ιδιωτικού τομέα για δημιουργία μηχανισμών χρηματοδότησης επιχειρηματικών ιδεών με έμφαση στις νέες τεχνολογίες
//και τη δημιουργία νέων θέσεων εργασίας
//Η αδυναμία για τα επόμενα έτη τόσο του κράτους όσο και του χρηματοπιστωτικού μας συστήματος
// επιβάλλει την ενεργοποίηση ιδιωτικών κεφαλαίων που προέρχονται είτε εντός είτε εκτός Κύπρου προς την κατεύθυνση της χρηματοδότησης νέων επιχειρήσεων ψηλής τεχνολογίας.
//Προτείνεται η άμεση παροχή φορολογικής απαλλαγής σε ιδιώτες που θα επενδύσουν προσωπικά τους κεφάλαια σε Μικρομεσαίες Επιχειρήσεις
//δεδομένου ότι θα δημιουργηθούν νέες θέσεις εργασίας.
//Αυτό το μέτρο μπορεί να ισχύσει και για όσους είναι διατεθειμένοι να επαναπατρίσουν κεφάλαια από τα εξωτερικό,
//δεδομένου ότι αυτά θα επενδυθούν σε τομείς και επιχειρήσεις που δημιουργούν νέες θέσεις εργασίας.
//Να ενθαρρυνθούν μεγάλοι ημικρατικοί οργανισμοί (ATHK, AHK, AΛΚ) να δημιουργήσουν ειδικά ταμεία μέσα από τα οποία θα μπορούν να χρηματοδοτούν νέες επιχειρηματικές ιδέες στους τομείς δραστηριότητας τους (Τηλεπικοινωνίες, Ενέργεια, Ναυτιλιακά).
//Να στηριχθούν οικονομικά μέσω κατάλληλου προγράμματος Τεχνολογικές Πλατφόρμες οι οποίες να ενταχθούν στις αντίστοιχες ευρωπαϊκές
//και να ενθαρρυνθούν (με συμμετοχή και του δημοσίου) να δημιουργήσουν ταμεία χρηματοδότησης έργων έρευνας και καινοτομίας στους συγκεκριμένους κλάδους.
//Να ενθαρρυνθεί η οργάνωση και η δημιουργία ιδιωτικών ταμείων χρηματοδότησης έργων έρευνας & καινοτομίας
8. Εκσυγχρονισμός εθνικού συστήματος Έρευνας & Καινοτομίας καθώς και του διαχειριστικού πλαισίου των προγραμμάτων έρευνας και καινοτομίας
//Το υφιστάμενο σύστημα Έρευνας & Καινοτομίας πρέπει να εμπλουτιστεί με έμφαση στην εφαρμοσμένη του διάσταση και με παράλληλη εμπλοκή των επιχειρήσεων στα σώματα που το αποτελούν.
//Προτείνονται τα ακόλουθα: Κυπριακό Επιστημονικό Συμβούλιο: Συμμετοχή εκπροσώπων του επιχειρηματικού κόσμου έτσι ώστε να διασφαλίζεται και να παρακολουθείται η στόχευση στην εφαρμοσμένη έρευνα
//Ίδρυμα Προώθησης Έρευνας: Ενδυνάμωση της συμμετοχής του επιχειρηματικού κόσμου στο Διοικητικό του Συμβούλιο με στόχο την καλύτερη ανάπτυξη και εφαρμογή προγραμμάτων εφαρμοσμένης έρευνας
//Το σύστημα διαχείρισης των προγραμμάτων έρευνας και τεχνολογίας καθώς και των υπολοίπων προγραμμάτων που θα χρηματοδοτηθούν από τα διαρθρωτικά ταμεία, θα πρέπει να απλουστευτεί προς όφελος της ουσίας.
//Τα σοβαρότατα προβλήματα που παρουσιάστηκαν στην τρέχουσα προγραμματική περίοδο πρέπει να αντιμετωπιστούν.
//Η εισαγωγή τεχνολογιών πληροφορικής και διαδικτύου, η απλούστευση των διαδικασιών, ο σωστός προγραμματισμός και η αυστηρή τήρηση των χρονοδιαγραμμάτων αποτελούν προϋποθέσεις που θα πρέπει να απαιτηθούν.
9. Ενεργοποίηση του Τεχνολογικού Πάρκου στο Πεντάκωμο.
//Το Τεχνολογικό Πάρκο ξεκίνησε ως μια πρωτοβουλία επί Υπουργίας Γ.Λιλλήκα η οποία μέχρι σήμερα δεν υλοποιήθηκε.
//Το Πάρκο θα πρέπει να διαδραματίσει το ρόλο ενός (του πρώτου) πόλου τεχνολογίας στην Κύπρο.
//Προτείνεται η παραχώρηση τεμαχίων σε κυπριακές εταιρείες ψηλής τεχνολογίας
//ενώ παράλληλα θα πρέπει να εκπονηθεί ένα πρόγραμμα στη βάση κινήτρων (φορολογικών, παραχώρησης γης κ.ά.) σε εταιρείες ψηλής τεχνολογίας από το εξωτερικό.
//Προτείνεται επίσης η ανάπτυξη ειδικών υποδομών στις οποίες να μπορούν να εγκατασταθούν εταιρείες ψηλής τεχνολογίας στο πρότυπο των «κτιρίων πληροφορικής» στην Ινδία.
10. Εκσυγχρονισμός Πολιτικής για Βιομηχανικές περιοχές
//Επανεξέταση όλων των δικαιούχων που είναι εγκατεστημένοι εντός των Βιομηχανικών Περιοχών σε σχέση με την τήρηση της αρχικής συμφωνίας εγκατάστασης.
//Ανάπτυξη νέων βιομηχανικών περιοχών, η διαχείριση των οποίων μπορεί να δοθεί σε επιχειρηματικούς συνδέσμους.
//Ενθάρρυνση οργανισμών τοπικής αυτοδιοίκησης για δημιουργία βιομηχανικών/βιοτεχνικών ζωνών στα όρια της δικαιοδοσίας τους.
11. Αναβάθμιση της διακρατικής συνεργασίας με το Ισραήλ και επέκτασή της σε θέματα Έρευνας και Τεχνολογίας καθώς και εταιρικών συνεργασιών
//Η συνεργασία με το Ισραήλ και η αξιοποίηση του διαδρόμου Ισραήλ-Κύπρος Ελλάδα μπορεί να δημιουργήσει, πέρα από πολιτικές
//και σοβαρές οικονομικές και αναπτυξιακές ευκαιρίες.
//Με δεδομένο τον πολιτικό και περιφερειακό αποκλεισμό του Ισραήλ και τα σοβαρά προβλήματα που έχει στη διενέργεια εξαγωγών και παροχής υπηρεσιών στην αραβική αγορά.
//Προτείνεται η ανάπτυξη προγραμμάτων συνεργασίας μεταξύ κυπριακών και ισραηλινών εταιρειών με την ενεργό στήριξη των κρατικών υπηρεσιών.
//Τα προγράμματα αυτά θα στοχεύουν στη δημιουργία κοινοπραξιών μεταξύ εταιρειών των δύο χωρών με έδρα την Κύπρο.
//Αυτό θα προσφέρει τεχνογνωσία και διεθνοποίηση στις κυπριακές εταιρείες
//ενώ παράλληλα θα προσφέρει καλύτερες προσβάσεις στην ευρωπαϊκή αγορά, ευκολότερες εξαγωγές και πρόσβαση στην ανύπαρκτη για το Ισραήλ σήμερα αραβο-μουσουλμανική αγορά.
//Ανάμεσα στους τομείς που προσφέρονται είναι οι Βιομηχανίες Υψηλής Τεχνολογίας, οι Ιατρικές Υπηρεσίες και βέβαια η ενέργεια.
//Επιβάλλεται η υπογραφή συμφωνίας μεταξύ Ισραήλ και Κύπρου στους τομείς της Έρευνας της Τεχνολογίας και της Καινοτομίας.
12. Εισαγωγή της Καινοτομίας και της Επιχειρηματικότητας στην Εκπαίδευση
//Η όλη προσπάθεια για στροφή σε μια οικονομία της γνώσης στηρίζεται πολύ και στη δημιουργία μιας νέας κουλτούρας μέσα στην κοινωνία αλλά και μέσα στους νέους ιδιαίτερα.
//Στην προσπάθεια αυτή σημαντικό ρόλο διαδραματίζει η εκπαίδευση.
//Προτείνεται το Υπουργείο Παιδεία & Πολιτισμού να επεξεργαστεί ειδικές ενότητες με αντικείμενο την Καινοτομία και την Επιχειρηματικότητα οι οποίες θα ενσωματωθούν στα αναλυτικά προγράμματα όλων των βαθμίδων της εκπαίδευσης (Δημοτικό-Γυμνάσιο-Λύκειο).
//Επίσης προτείνεται, τα πανεπιστήμια να εντάξουν το θεσμό των τοποθετήσεων φοιτητών σε επιχειρήσεις στο μεγαλύτερο δυνατό βαθμό.
//Ενώ θα πρέπει επίσης να ενταχθεί στο πρόγραμμα σπουδών υποχρεωτική πρακτική εξάσκηση.
//Ο φοιτητής σε κάποια φάση στο τέλος των σπουδών θα πρέπει να απασχοληθεί σε συγκεκριμένο αντικείμενο που αφορά τις σπουδές του σε συνεργασία με μια εταιρεία ή ένα οργανισμό.
Θέσεις Συμμαχίας Πολιτών σχετικά με τα θέματα των ατόμων με Νοητική Αναπηρία
//Η νοητική αναπηρία, είτε είναι Αυτισμός, Σύνδορμο Down, Εγκεφαλική Παράλυση, Fragile X, Διάχυτες Αναπτυξιακές διαταραχές, διανοητική αναπηρία, είτε άλλες αναπτυξιακές διαταραχές, είναι μια κατάσταση που αγγίζει τους πάντες – τα άτομα που έχουν διάγνωση, οι γονείς, τα αδέλφια, οι παππούδες και γιαγιάδες, ολόκληρες οικογένειες, οι φίλοι τους, τα σχολεία τους και οι κρατικές υπηρεσίες, οι κοινότητες στις οποίες μένουν, η κοινωνία μας για όσο ζει το άτομο με αυτισμό, από την κούνια στον τάφο.
//Έχει γίνει αποδεκτό, και υπάρχουν αρκετές μελέτες, ότι η πρώιμη παρέμβαση με την διάγνωση και την προσφορά των κατάλληλων υπηρεσιών και στήριξης, μπορούν να προσφέρουν ανεκτίμητα θετικά αποτελέσματα για όλους που ασχολούνται με τον αυτισμό.
//Όταν παρέχεται στα άτομα με νοητική αναπηρία και στις οικογένειες τους, η κατάλληλη στήριξη με θεραπείες, εκπαίδευση και ενημέρωση, είναι σχεδόν σίγουρο ότι το παιδί με αυτισμό θα απολαύσει ένα αξιοπρεπές επίπεδο ζωής και να μπορέσει να κατανοήσει τον κόσμο του.
//Η επένδυση του δημοσίου στην διάγνωση και στην στήριξη θα επιστραφεί στην μορφή μικρότερων δαπανών μελλοντικά σε επιδόματα, ειδική εκπαίδευση, κοινωνικές υπηρεσίες απασχόλησης, ιδρυματοποίηση, κλπ.
//Η νοητική αναπηρία απαιτεί μια πολυεπίπεδη προσέγγιση και το Υπουργείο Εργασίας οφείλει να πάρει ένα καθηγητικό και στρατηγικό ρόλο.
//Εξαιτίας του μικρού μεγέθους της Κύπρου, πιστεύουμε ότι μπορούμε να έχουμε γρήγορα αποτελέσματα εάν οργανωθούμε σωστά.
//Η δημιουργία ενός Φορέα, Επιτροπής, Ομάδας, οτιδήποτε που θα δημιουργήσει ένα Σχεδιασμό για αυτή την πολυεπίπεδη προσέγγιση, είναι το πρώτο βήμα και θα πρέπει να περιλαμβάνει όλους τους εμπλεκόμενους. Άτομα με νοητική αναπηρία, γονείς, θεραπευτές, ερευνητές, εκπαιδευτικούς, διοικητικούς, αξιωματούχους του κράτους, κλπ.
//Ο Σχεδιασμός θα πρέπει να περιλαμβάνει μια ανάλυση των αναγκών των ατόμων με νοητική αναπηρία με την συλλογή δεδομένων πάνω στην οποία θα βασίζεται ο σχεδιασμός της στρατηγικής και οι εκτελεστέες δραστηριότητες.
//Η ανάλυση των αναγκών θα καθορίσει και την δαπάνη για την εξυπηρέτηση των αναγκών των ατόμων με νοητική αναπηρία.
//Ξέρουμε τι πρέπει να γίνει για την νοητική αναπηρία στην Κύπρο.
//Ξέρουμε πως θα το κάνουμε.
//Ένα περίπου ξέρουμε πόσα κοστίζει για το κάθε άτομο ανάλογα με τις ανάγκες του και του περιβάλλοντος.
//Ξέρουμε πως είναι τα αποτελέσματα που επιδιώκουμε.
//Ξέρουμε ότι το δημόσιο δεν έχει τις δομές αλλά ούτε και την τεχνογνωσία για να στηρίξει άτομα με νοητική αναπηρία.
//Η χρηματοδότηση για τα περισσότερα ήδη γίνεται από το κράτος μέσω ποικίλων μηχανισμών.
//Υπάρχει τεράστια τεχνογνωσία στις ΜΚΟ οι οποίες θα μπορούν να προσφέρουν υπηρεσίες σε άτομα με νοητική αναπηρία, εφόσον το κράτος καλύπτει το 100% των δαπανών για την παροχή υπηρεσιών στο άτομο με νοητική αναπηρία.
//Χρειαζόμαστε τον συντονισμό από το δημόσιο που είναι και ο κύριος οικονομικός συνεισφορέας για να γίνει σωστή διαχείριση της νοητικής αναπηρίας, να δημιουργηθεί τεχνογνωσία για την νοητική αναπηρία
// και να μειωθεί το άγχος στο οποίο ζουν οι οικογένειες των ατόμων με νοητική αναπηρία.
Συγκεκριμένες εισηγήσεις για δράσεις της κυβέρνησης στην νοητική αναπηρία.
1.Καταχώρηση και ενημέρωση όλων των εμπλεκομένων ατόμων στην διαχείριση ατόμου με νοητική αναπηρία μέσα από την δημιουργία ηλεκτρονικής βάσης δεδομένων.
//Το ΤΚΕΑΑ έχει υποχρέωση να κάνει αξιολόγηση της αναπηρίας και να προσφέρει προαιρετικά αξιολόγηση της λειτουργικότητας.
//Για τα άτομα με νοητική αναπηρία η αξιολόγηση της αναπηρίας μέσα από το ICF, δίνει την δυνατότητα στα άτομα που υποστηρίζουν τα άτομα με νοητική αναπηρία να δημιουργήσουν στόχους με τους οποίους να βελτιώσουν την απόδοση των ατόμων αυτών.
//Ανεξαρτήτως από το που θα γίνεται η αξιολόγηση και ποιος θα πρέπει να την κάνει, θα πρέπει να δημιουργηθεί μια ηλεκτρονική βάση δεδομένων με βάση το ICF και στην οποία βάση ο κάθε επαγγελματίας θα μπορεί να έχει πρόσβαση για να ενημερωθεί και να επεμβαίνει για να δίνει νεότερη πληροφόρηση και να καθορίζει στόχους που να είναι προσβάσιμοι σε όλους τους εμπλεκομένους.
2.Έγκαιρη παρέμβαση με θεραπείες για ηλικίες από 0-6.
//Έχοντας την αξιολόγηση της λειτουργικότητας βάση του ICF, επαγγελματίες καθορίζουν την παρέμβαση τους σύμφωνα με την ειδικότητα τους και τις ανάγκες του ατόμου με νοητική αναπηρία.
//Όλοι οι ενδιαφερόμενοι, λαμβάνουν ενημέρωση σε τυχόν αλλαγές στην λειτουργικότητα, η οποία μετρείται τουλάχιστον κάθε χρόνο μέσα από την επίτευξη των στόχων των επαγγελματιών.
//Μέσα από την αξιολόγηση της λειτουργικότητας, το Υπ.Εργασίας θα χρηματοδοτήσει την παρέμβαση στα παιδιά με αναπηρίες μέσα από το ΕΕΕ όπως προβλέπει το άρθρο 34 (3) του περί ΕΕΕ νόμου (εκτός από το επίδομα αναπηρίας των €226).
//Αν το κράτος υπολογίσει το κόστος του για το Επιδόματα μέσα από το ΕΕΕ, τις χρηματοδοτήσεις προγραμμάτων μέσα από ΜΚΟ, τους συνοδούς στο νηπιαγωγείο και προδημοτική και την Ειδική εκπαίδευση σε μονάδα δημοσίου νηπιαγωγείου, ξοδεύει περίπου €105,000 μέχρι την ηλικία των 6 για κάθε παιδί με νοητική αναπηρία που έχει διαγνωστεί στους 18 μήνες, περίπου €1,900 κάθε μήνα.
//Σε εγκεφαλική παράλυση ή σύνδρομο Down, το κόστος είναι μεγαλύτερο γιατί η διάγνωση γίνεται πιο νωρίτερα.
//Το κόστος σωστής παρέμβασης στα άτομα με νοητική αναπηρία που δεν αντιμετωπίζουν άλλες αναπηρίες, είναι περίπου €1,700 τον μήνα.
//Η δαπάνη θα πρέπει να γίνεται με κουπόνι και όχι με μετρητά.
//Τα κουπόνια θα εξαργυρώνονται μόνο σε εγγεγραμμένους επαγγελματίες ή/και κέντρα που προσφέρουν αρκετές θεραπείες μαζί για να γίνεται και ο κατάλληλος συντονισμός.
//Με την χρήση της βάσης δεδομένων και την έγκαιρη παρέμβαση η οποία θα έχει αφαιρέσει αρκετά συμπεριφοριστικά θέματα, το παιδί θα πηγαίνει στο νηπιαγωγείο για ένα χρόνο και μετά θα συνεχίζει στο δημοτικό σε κανονική τάξη ή σε μονάδα.
//Η παρακολούθηση και η ενημέρωση όλων των εμπλεκομένων συνεχίζεται, και οι εκπαιδευτικοί στόχοι μπαίνουν πάλι βάση του ICF.
//Το επίδομα ΕΕΕ για άτομα με αναπηρίες επιστρέφει πίσω στο κανονικό.
//Προαιρετικά, το υπ.Παιδείας, μπορεί να επιτρέπει σε γονείς να εγγράφουν τα παιδιά τους σε ιδιωτικό σχολείο και να καλύπτει το δημόσιο το 80% της πραγματικής δαπάνης του δημοσίου σχολείου για το κάθε παιδί με αναπηρίες.
3.Ενηλικίωση ατόμων με νοητικές αναπηρίες
//Σύμφωνα με τον  περί Νοητικά Καθυστερημένων Ατόμων Νόμο, καθορίζεται, ως βασικό δικαίωμα σε νοητικά καθυστερημένα άτομα, η αξιοπρεπής διαβίωση και κοινωνική ασφάλιση ανάλογα προσαρμοσμένη στις ανάγκες και ικανότητες τους.
//Η ευθύνη για τη νομική κατοχύρωση και πλήρη ασφάλιση των δικαιωμάτων αυτών βαρύνει την πολιτεία.
//Αποτελεί ευθύνη της πολιτείας η παροχή στο καθυστερημένο άτομο των αναγκαίων μέσων φροντίδας και περίθαλψης για διασφάλιση της ανθρώπινης αξιοπρέπειας, υγιούς διαβίωσης και ανάπτυξης στο βαθμό που οι δυνατότητες του το επιτρέπουν.
//Πρακτικά, η εφαρμογή του νόμου εκ μέρους των Υπηρεσιών Κοινωνικής Ευημερίας, περιορίζεται στο “τρία γεύματα την ημέρα και ένα κρεβάτι για να κοιμηθεί το βράδυ”.
//Προτείνουμε όπως με την αποφοίτηση από το σχολείο στα 18 ή στα 21, τότε το άτομο με νοητικές αναπηρίες, να μπορεί να επιλέγει πρόγραμμα ή προγράμματα στα οποία θα μπορεί να ενταχθεί.
//Αυτά τα προγράμματα θα προσφέρονται από την τοπική αυτοδιοίκηση ή το ιδιωτικό τομέα που ως επί το πλείστο αποτελείται από ΜΚΟ.
//Το κράτος θα πρέπει να κοστολογήσει αυτές τις υπηρεσίες, τις οποίες θα κατηγοριοποιήσει ανάλογα με τον χώρο διαμονής του ατόμου με αναπηρία, είτε στο σπίτι είτε σε οργανωμένο χώρο.
//Το υπ.Εργασίας θα χρηματοδοτεί αυτές τις υπηρεσίες σύμφωνα με τις ατομικές ανάγκες του κάθε ανάπηρου όπως αναφέρεται σε όλες τις νομοθεσίες και διεθνείς συμβάσεις.
3Α.Θάλαμος 34.
//Το κόστος του θαλάμου 34, με τα 10 άτομα με Αυτισμό και με ελαφριά ψυχιατρικά θέματα, κοστίζει γύρω στις €600,000 τον χρόνο.
//Αξίζει να το προσδιορίσει το Γενικό Λογιστήριο.
//Είναι ευθύνη του Υπ.Εργασίας να τα αποιδρυματοποιήσει.
//Είμαστε σίγουροι ότι για τις δαπάνες που κάνει τώρα το κράτος, δεν θα δυσκολευτεί να βρει ικανούς επαγγελματίες με χρόνια εμπειρίας που να μπορούν να αναλάβουν αυτά τα άτομα και να τους προσφέρουν καλύτερες συνθήκες διαβίωσης για το υπόλοιπο της ζωής τους.
Πρόταση για δημιουργία Υφυπουργείου Εξυπηρέτησης του Πολίτη στο Υπουργείο Οικονομικών
//1.Tο Υφυπουργείο θα αποτελείται από το Τμήμα Πληροφορικής, το Τμήμα Δημοσίας Διοίκησης και Προσωπικού, το Τμήμα Κρατικών Αγορών και Προμηθειών και τον Επίτροπο Μεταρρύθμισης.
//Επιπρόσθετα, θα μεταφερθούν ΟΛΑ τα συστήματα πληροφορικής του κράτους στο υφυπουργείο.
//2.ΟΛΕΣ οι διαδικασίες στο δημόσιο θα γίνονται μέσα από τα Κέντρα Εξυπηρέτηση Πολιτών (ΚΕΠ).
//3.Τα φυσικά και νομικά πρόσωπα θα προσκομίζουν συμπληρωμένη αίτηση καθώς και όλα τα δικαιολογητικά τα οποία δεν εκδίδονται από το κράτος.
//4.Στα ΚΕΠ θα ελέγχεται η αίτηση, θα συμπληρώνεται με τα στοιχεία του φυσικού ή νομικού προσώπου, θα τυπώνεται και θα υπογράφεται από το φυσικό ή νομικό πρόσωπο επί τόπου μέχρι την εφαρμογή της νομοθεσίας για την ηλεκτρονική υπογραφή.
//5.Τα ΚΕΠ θα συμπληρώνουν την αίτηση με τα έγγραφα που θα προσκόμιζε το φυσικό ή νομικό πρόσωπο και τα οποία εκδίδονται από το κράτος.
//Στο μέλλον, οι πληροφορίες θα είναι διαθέσιμες ηλεκτρονικά στο άτομο που θα επεξεργάζεται την αίτηση.
//6.Όταν η αίτηση είναι συμπληρωμένη, θα κατατίθεται στο αρμόδιο υπουργείο, το οποίο θα πρέπει να απαντήσει εντός συγκεκριμένου χρονικού πλαισίου το οποίο θα είναι καθορισμένο ανά αίτηση και θα είναι γνωστό στον πολίτη.
//7.Στο υφυπουργείο Εξυπηρέτησης του Πολίτη θα δημιουργηθεί Μονάδα Μεγάλων Επενδύσεων το οποίο θα χειρίζεται αιτήσεις των οποίων οι επενδύσεις είναι μεγαλύτερες από €1 εκ.
//8.Η Μονάδα θα επανδρώνεται με δημοσίους υπαλλήλους οι οποίοι θα είναι αποσπασμένοι από τα υπουργεία ή τις αρχές που έχουν την αρμοδιότητα να χειριστούν τέτοιου είδους αιτήσεις.
//Οι υπάλληλοι θα έχουν όλες τις εξουσιοδοτήσεις από το Υπουργείο τους να αποφασίσουν επί των αιτήσεων στην Μονάδα Μεγάλων Επενδύσεων εκτός αυτές του Υπουργού.
//9.Κάθε αίτηση στην Μονάδα Μεγάλων Επενδύσεων θα έχει ένα υπεύθυνο, (Project Manager) του οποίου η ευθύνη θα είναι να διεκπεραιωθεί και εγκριθεί ή απορριφθεί η αίτηση εντός συγκεκριμένου χρονικού διαστήματος το οποίο θα είναι γνωστό στο φυσικό ή νομικό πρόσωπο.
//10.ΌΛΕΣ οι αποφάσεις της Μονάδας Μεγάλων Επενδύσεων θα είναι διαθέσιμες στο διαδίκτυο ούτως ώστε να εξασφαλίζεται η αξιοπιστία και ορθότητα της απόφασης.
//11.Το Υπουργικό Συμβούλιο θα μπορεί να χρησιμοποιεί την Μονάδα Μεγάλων Επενδύσεων για την διαπεραίωση των δικών του αποφάσεων.
//12.Στο κάθε υπουργείο θα δημιουργηθεί τμήμα Διεκπεραίωσης αιτήσεων το οποίο θα έχει την ευθύνη, εντός συγκεκριμένου χρονικού διαστήματος να εγκρίνει ή απορρίψει την αίτηση του φυσικού ή νομικού προσώπου.
//Στο Τμήμα Διεκπεραίωσης θα μεταφερθούν και θα εκπαιδευτούν άτομα τα οποία θα μπορούν να χειριστούν υποθέσεις εκτός από του δικού τους και άλλων τμημάτων του κάθε υπουργείου.
//13.Ο Επίτροπος Μεταρρύθμισης θα αξιολογεί τις διαδικασίες και θα κάνει προτάσεις σύμφωνα με τις αρμοδιότητες και καθήκοντα του ούτως ώστε να αποφεύγονται αχρείαστες δαπάνες τόσο από τον δημόσιο
//όσο και από την ιδιωτικό τομέα
//και οι αποφάσεις να εκδίδονται σε εύλογο χρονικό διάστημα.
Κυπριακό
Νέα διεκδικητική Στρατηγική
Το κωδικοποιημένο έγγραφο περιγράφει τη Πρόταση Στρατηγικής της Συμμαχίας Πολιτών, έκτασης 62 σελίδων, η οποία ετοιμάστηκε από ειδικούς εμπειρογνώμονες, ακαδημαϊκούς, διεθνολόγους και διπλωμάτες.
Η Πρόταση, αναλύει τους διαχρονικούς τουρκικούς στόχους στην Κύπρο και ακολούθως θέτει τους στόχους και την τακτική που πρέπει να ακολουθήσει η Κυπριακή Δημοκρατία, ώστε να καταστεί εφικτή η απαλλαγή από την κατοχή.
Στο έγγραφο παρατίθενται αναλυτικά οι άξονες, η φιλοσοφία και οι στόχοι της νέας Στρατηγικής την οποία προτείνει η Συμμαχία Πολιτών.
Ι.ΣΤΡΑΤΗΓΙΚΟΙ ΣΤΟΧΟΙ ΤΟΥΡΚΙΑΣ ΣΤΗΝ ΚΥΠΡΟ
//Κατάλυση της Κυπριακής Δημοκρατίας
//Δημιουργία συγκεκαλυμμένης Συνομοσπονδίας
//Διασφάλιση ύπαρξης ενός μη λειτουργικού Κράτους που να βρίσκεται σε παραλυσία
//Επιβολή μιας λογικής «διχοτόμησης της κυριαρχίας», μέσω της οποίας να διασφαλίζεται ότι σε περίπτωση διαζυγίου, τα δύο «συνιστώντα κράτη» θα διατηρούν την κυριαρχία τους το καθ’ ένα στη γεωγραφική του επικράτεια
//Αλλοίωση του δημογραφικού χαρακτήρα του νησιού με προοπτική εκτουρκισμού
//Η Τουρκία επιδιώκει το πλήρη στρατηγικό έλεγχο της Κύπρου
// και χρησιμοποίησή της ως δούρειο ίππο στην ΕΕ για προώθηση των δικών της συμφερόντων.
ΙΙ.ΣΤΡΑΤΗΓΙΚΟΣ ΣΤΟΧΟΣ ΚΥΠΡΙΑΚΗΣ ΔΗΜΟΚΡΑΤΙΑΣ
//Απελευθέρωση
//Τερματισμός της κατοχής και της διχοτόμησης
//Αποκατάσταση της εδαφικής ακεραιτότητας της Κυπριακής Δημοκρατίας
//Αποκατάσταση των ανθρωπίνων δικαιωμάτων για όλους του νόμιμους πολίτες του Κράτους
//Απόσυρση όλων των ξένων στρατευμάτων
//Αποχώρηση των εποίκων.
//Η λύση του κυπριακού δεν μπορεί να είναι αφ’ εαυτής στρατηγικός στόχος, αλλά μέσον στην υπηρεσία του στρατηγικού στόχου.
ΙΙΙ.ΝΕΑ ΣΤΡΑΤΗΓΙΚΗ ΓΙΑ ΤΟ ΚΥΠΡΙΑΚΟ
//Για τον αποτελεσματικό σχεδιασμό και εφαρμογή μιας στρατηγικής και το κυπριακό
//και ευρύτερα για την ασφάλεια και επιβίωση της Κυπριακής Δημοκρατίας,
//είναι εξαιρετικά σημαντική η επίτευξη υψηλού βαθμού συναίνεσης μεταξύ των πολιτικών δυνάμεων επί των ακολούθων:
//Η ακολουθούμενη από την Ελληνική πλευρά, πολιτική των τελευταίων 43 χρόνων δεν είχε το ποθητό αποτέλεσμα.
//Η μη λύση του Κυπριακού οφείλεται αποκλειστικά και μόνο στην Τουρκική αδιαλλαξία και τους στόχους που η Τουρκία θέλει να πετύχει μέσα από τη λύση.
//Συνέχιση της ακολουθούμενης πολιτικής είτε θα οδηγήσει σε νέο αδιέξοδο και διαιώνιση της διχοτόμησης,
// είτε σε μια λύση Τουρκικών προδιαγραφών.
//Για να επιτευχθεί λύση θα πρέπει με τα υφιστάμενα δεδομένα να ικανοποιήσουμε όλες τις απαιτήσεις της Τουρκίας (οπόταν η λύση δεν θα είναι αυτή που θέλουμε),
//είτε θα πρέπει να εξαναγκάσουμε την Τουρκία να αλλάξει πολιτική και να εγκαταλείψει τις ακραίες απαιτήσεις της και την αδιάλλακτη στάση της.
//Για να αλλάξει πολιτική η Τουρκία στο Κυπριακό θα πρέπει, είτε με την πολιτική μας να επηρεάσουμε άλλους στρατηγικούς της στόχους καθιστώντας τους ανέφικτους - να της δημιουργήσουμε δηλαδή σοβαρό πολιτικό κόστος
//είτε να διαφοροποιήσουμε τη στάση της διεθνούς κοινότητας (ΗΠΑ, Ε.Ε.) έναντι της κατοχής και της Τουρκίας,
//είτε να στρέψουμε την Τουρκοκυπριακή κοινότητα κατά της Τουρκικής πολιτικής.
Βασικές προϋποθέσεις που πρέπει να διέπουν μια ολοκληρωμένη στρατηγική ασφάλειας: Θεσμοθετημένος στρατηγικός σχεδιασμός.
//Ανάπτυξη και διεύρυνση των συμμαχιών με ισχυρότερα κράτη.
//Πολυεπίπεδη εξωτερική πολιτική που θα μεγιστοποιεί τα οφέλη που δύναται η Κυπριακή Δημοκρατία να αποκομίσει στα πεδία εκείνα που απολαμβάνει πλεονεκτήματος, όπως Ιδιότητα κράτους – μέλους της Ε.Ε.
//Επιτάχυνση της αξιοποίησης των ενεργειακών πόρων που βρίσκονται στην κυπριακή ΑΟΖ και των ενεργειακών υποδομών.
//Τα εθνικά συμφέροντα της Κυπριακής Δημοκρατίας επιβάλλουν την επίλυση του κυπριακού το συντομότερο δυνατόν.
//Εν τούτοις, αυτή δεν μπορεί πλέον να γίνεται αντιληπτή πέραν και έξω από τα ευρύτερα περιφερειακά δεδομένα, τα οποία θέτουν το εθνικό μας θέμα σε σχέση αλληλεπίδρασης και αλληλεξάρτησης με ζητήματα όπως:
//Οι πολιτικές και οι ανάγκες της ΕΕ στην περιοχή μας
//Η νέα κατάσταση πραγμάτων στην ΕΕ, μετά το Brexit
//Ο νέος ρόλος και τα συμφέροντα των ΗΠΑ στην περιοχή
//Τα συμφέροντα και οι επιδιώξεις της Ρωσίας στην περιοχή
//Οι περιφερειακές συγκλίσεις και αποκλίσεις συμφερόντων που διαμορφώνονται μεταξύ δρώντων όπως το Ιράν, η Τουρκία, η Σαουδική Αραβία, το Κατάρ, η Παλαιστινιακή Αρχή, το Ισραήλ, η Αίγυπτος, η Ιορδανία, η Συρία κ.α.
//Ο κουρδικός παράγοντας και οι προοπτικές δημιουργίας κουρδικού κράτους στην περιοχή, μετά την καταπολέμηση του λεγόμενου ισλαμικού κράτους
Πέντε Άξονες Στρατηγικής
Φιλοσοφία της Νέας Στρατηγικής
//Η νέα Στρατηγική πρέπει: α.Να καθιστά τη συνέχιση της κατοχής Κυπριακών εδαφών ασύμφορη στην Τουρκία.
//β.Να καθιστά άλλους στρατηγικούς στόχους της Τουρκίας ανέφικτους.
//γ.Να πείσει την Ε.Ε.
//και τις ΗΠΑ ότι μη λύση του Κυπριακού επηρεάζει αρνητικά τα δικά τους συμφέροντα.
//δ.Να οδηγήσει τη Μεγάλη Βρετανία σε αλλαγή πολιτικής στο Κυπριακό.
//ε.Να καταστεί το Κυπριακό πραγματικά ευρωπαϊκό ζήτημα.
//στ.Να εντάξει την ποιότητα της λύσης του Κυπριακού στη λογική της ασφάλειας και της σταθερότητας της περιοχής.
Οι άξονες της Νέας Στρατηγικής Προάσπιση και ενίσχυση της Κυπριακής Δημοκρατίας
//Ενίσχυση οικονομίας,
// άμυνας και διπλωματίας
//Αξιοποίηση της ιδιότητας του Κράτους – Μέλους της Ευρωπαϊκής Ένωσης
//Αναστολή ενταξιακής διαδικασίας της Τουρκίας σε περίπτωση μη υλοποίησης των κυπρογενών υποχρεώσεων της Άγκυρας
//Απόρριψη Προνομιακής Σχέσης Ε.Ε.– Τουρκίας, χωρίς λύση του Κυπριακού
//Σταδιακή παρεμπόδιση άντλησης Ευρωπαϊκών κονδυλίων από την Τουρκία
//Δημιουργία κινήτρων προς ΗΠΑ, ΕΕ, Μεγάλη Βρετανία
//και Τουρκοκύπριους
//Κοινός σχεδιασμός και Σχέδιο Δράσης με την Ελλάδα, χωρίς να καταργείται η αρχή της αυτοτέλειας
Στρατηγικός Στόχος
//Στρατηγικός μας στόχος σε σχέση με το κυπριακό είναι η Απελευθέρωση,
// είναι ο τερματισμός της κατοχής και της διχοτόμησης,
//η αποκατάσταση της εδαφικής ακεραιότητας της Κυπριακής Δημοκρατίας
//και των ανθρώπινων δικαιωμάτων για όλους τους νόμιμους πολίτες του Κράτους
//και η απόσυρση όλων των ξένων στρατευμάτων και εποίκων.
Τρόποι επίτευξης του στόχου
//Εξειδίκευση της Συμφωνίας Αμυντικής Συνεργασίας με τη Γαλλία
//Υπογραφή παρόμοιας Συμφωνίας με τη Ρωσία
//Ίδρυση Κέντρου Ανάδειξης Ηγετών υπό την αιγίδα των Ηνωμένων Εθνών.
// Στόχος να αναδειχθεί η Κυπριακή Δημοκρατία ως θετικός και ενεργός παράγοντας σταθερότητας στην περιοχή
//Συνεργασία με Ισραήλ και Εβραϊκό  Λόμπυ να καλύπτει κοινά συμφέροντα όπως: ασφάλεια ενεργειακών υποδομών,
// διασφάλιση στρατηγικού βάθους του Ισραήλ με αντάλλαγμα παροχή στρατιωτικής τεχνολογίας,
//ανάπτυξη υποδομών υψηλής τεχνολογίας στην Κύπρο
//Σύναψη Συνεργασιών και με τον Αραβικό Κόσμο
//Επιτάχυνση των διαδικασιών για τη δημιουργία Τερματικού Υγροποίησης
//Θεσμοθέτηση Συμβουλίου Εθνικής Ασφάλειας
//Ανάπτυξη Οικονομίας της Γνώσης
Στόχοι
1.Επιβίωση του Κυπριακού Ελληνισμού
//Η λύση πρέπει να διασφαλίζει την εθνική, πολιτική, πολιτισμική και οικονομική επιβίωση του Κυπριακού Ελληνισμού.
Αρχές και Τρόποι
//Η Κυπριακή Δημοκρατία να συνεχίσει να αποτελεί το Κυπριακό Κράτος και μετά τη λύση.
//Να αποσυρθούν οι έποικοι
//και να διασφαλιστεί ότι δεν θα υπάρχουν πρόνοιες στη λύση που θα επιτρέπουν νόμιμη ή παράνομη μελλοντική αλλοίωση του δημογραφικού χαρακτήρα του νησιού.
2.Εξυπηρέτηση των συμφερόντων των νόμιμων πολιτών της Κυπριακής Δημοκρατίας
Αρχές και Τρόποι
//Η λύση να είναι λειτουργική και οι διαδικασίες λήψης απόφασης να είναι αποτελεσματικές και να μην οδηγούν σε αδιέξοδα και προστριβές.
//Αυτό μπορεί να επιτευχθεί με το σεβασμό και την εφαρμογή των αρχών της δημοκρατίας και του κράτους δικαίου.
//Να μην υπάρχουν εγγυήτριες δυνάμεις
//και να μην αναγνωρίζονται επεμβατικά δικαιώματα επί της Κύπρου σε καμία χώρα.
//Πλήρης απόσυρση όλων των τουρκικών κατοχικών στρατευμάτων.
//Το κράτος να διαθέτει τα μέσα για να προσφέρει ασφάλεια στους πολίτες του και στις υποδομές του
// όπως και την ικανότητα προάσπισης της εδαφικής του ακεραιότητας.
//Να διαφυλαχτούν η εθνική ταυτότητα, κουλτούρα, γλώσσα και θρησκεία κάθε κοινότητας, με την καθιέρωση εκπαιδευτικού συστήματος μέχρι τη δευτεροβάθμια εκπαίδευση  σε κοινοτική βάση,
//ενώ η τριτοβάθμια θα είναι κρατική.
//Να κατοχυρώνονται όλα τα ανθρώπινα δικαιώματα και οι δημοκρατικές ελευθερίες, για όλους τους νόμιμους πολίτες,
//χωρίς διακρίσεις και περιορισμούς.
//Να διασφαλίζεται η ενότητα του χώρου, των θεσμών, της οικονομίας και της κοινωνίας.
//Η λύση να επιτρέπει την ανάπτυξη κοινών οικονομικών συμφερόντων (ακόμα και κοινών οικονομικών και κοινωνικών προβλημάτων),
//όπως και κοινής πολιτικής ή/και συνδικαλιστικής δράσης.
3.Αποτελεσματικό και ενεργό κράτος εντός Ευρωπαϊκής Ένωσης
Αρχές και Τρόποι
//Να υπάρχουν αποτελεσματικές διαδικασίες λήψης αποφάσεων που θα επιτρέπουν στην Κυπριακή Δημοκρατία να διαμορφώνει έγκαιρα θέσεις και προτάσεις για όλα τα ζητήματα που απασχολούν την Ε.Ε.
//Να μπορεί η Κυπριακή Δημοκρατία να αποφασίζει ελεύθερα για την διάθεση των υποδομών της για την εξυπηρέτηση Κοινών Ευρωπαϊκών στόχων ή επιχειρήσεων.
//Να είναι πλήρως εναρμονισμένη η λύση με τις αρχές του Ευρωπαϊκού Δικαίου.
4.Επαναφορά του Κυπριακού ως ζητήματος εισβολής και κατοχής
//Είναι κοινή η εκτίμηση ότι το Κυπριακό αντιμετωπίζεται πλέον ή τείνει να μετατραπεί από ζήτημα εισβολής και κατοχής, σε δικοινοτική διαφορά.
//Για να επανεύρει το Κυπριακό τον χαρακτήρα του ως ζήτημα εισβολής και κατοχής δεν αρκούν δηλώσεις από μέρους μας ούτε η ενημέρωση της διεθνούς κοινότητας.
//Η διεθνής κοινότητα γνωρίζει για την εισβολή και την κατοχή, όμως επιλέγει να την παραγνωρίζει για την εξυπηρέτηση άλλων γεωπολιτικών και γεωστρατηγικών σκοπιμοτήτων.
//Με τη στρατηγική αυτή, την τακτική και τα μέσα-εργαλεία υλοποίησής της, το Κυπριακό επανακτά τον πραγματικό χαρακτήρα και φύση του ως ζήτημα εισβολής και κατοχής.
// Η τακτική της «παράλληλης και ταυτόχρονης διαπραγμάτευσης» με την Τουρκία και την Τουρκοκυπριακή κοινότητα, το «καταληκτικό χρονοδιάγραμμα με προαποφασισμένες κυρώσεις», η παρέμβαση στη «συνεργασία Ε.Ε.– ΝΑΤΟ» κ.α.θέτουν την Τουρκία στο επίκεντρο των ζυμώσεων και οδηγούν σε μετακίνηση του κέντρου βάρους της προσοχής του Ευρωπαϊκού, Αμερικάνικου και διεθνούς παράγοντα στην Τουρκία και τις ευθύνες της.
ΣΥΜΜΑΧΙΑ ΤΩΝ ΠΟΛΙΤΩΝ
ΠΟΛΙΤΙΚΗ ΔΙΑΚΥΡΗΞΗ ΑΡΧΩΝ
//Η Κυπριακή Δημοκρατία, η προάσπιση και ενίσχυση της, αποτελεί βασική προϋπόθεση για τη φυσική και εθνική επιβίωση του Κυπριακού Ελληνισμού.
//Η Κύπρος σήμερα, έχει μπει σε μια κρίσιμη πορεία δοκιμασίας η οποία μπορεί να αποβεί μακρά και μοιραία.
//Το κράτος και οι πολίτες αντιμετωπίζουν τεράστια προβλήματα και προκλήσεις που επηρεάζουν το παρόν και το μέλλον.
//Η απόφαση του Γιούρογκρουπ της 25ης Μαρτίου 2013 και το Μνημόνιο που η Κυβέρνηση συμφώνησε με την Τρόικα, έχουν αλλάξει το χαρακτήρα της Κύπρου, τη δομή της οικονομίας, τη συνοχή της κοινωνίας και τον τρόπο ζωής των Κυπρίων πολιτών.
//Το Μνημόνιο οδηγεί σε βαθειά και διαρκή ύφεση, στην οικονομική εξάρτηση της Κυπριακής Δημοκρατίας
// και στην κοινωνική εξαθλίωση.
//Με το Κυπριακό πρόβλημα ανοικτό,
//η οικονομική εξάρτηση και αποδυνάμωση εγκυμονεί κίνδυνους.
//Η λύση του Κυπριακού με όρους που ικανοποιούν την Τουρκία,
//ο έλεγχος των ενεργειακών  πόρων
//και η κατάλυση της Κυπριακής Δημοκρατίας είναι το μεγάλο διακύβευμα των εξελίξεων που έχουν σχεδιαστεί και δρομολογηθεί από τα γνωστά κέντρα αποφάσεων.
//Το Μνημόνιο αποτελεί το εργαλείο που περιορίζει την Κρατική Κυριαρχία
//και επιβάλλει στην Κύπρο το νέο μοντέλο οικονομικής και πολιτικής αποικιοκρατίας, σε μια περίοδο ανασχεδιασμού του γεωπολιτικού χάρτη της Ανατολικής Μεσογείου.
//Η διατάραξη και αποδυνάμωση των σχέσεων με τη Ρωσία αποδυναμώνει τη θέση της Κυπριακής Δημοκρατίας στο διεθνές περιβάλλον σε μια κρίσιμη φάση κατά την οποία θα χρειαστεί συμμάχους, ιδιαίτερα στο Συμβούλιο Ασφαλείας του ΟΗΕ.
Η λύση του Κυπριακού
//Το κυπριακό δημιούργησε ο Τουρκικός επεκτατισμός και το διαιωνίζει η τουρκική αδιαλλαξία.
//Η σημερινή κατάσταση και η διχοτόμηση, υπό οποιαδήποτε μορφή και σχήμα, αποτελούν αδικία και εγκυμονούν κινδύνους, γι’ αυτό και δεν αποτελούν επιλογή.
//Η επίλυση του Κυπριακού, αποτελεί τη βασική προϋπόθεση για  να μπορέσουν Ελληνοκύπριοι, Τουρκοκύπριοι, Αρμένιοι, Μαρωνίτες και Λατίνοι, να ζήσουν ειρηνικά,
// σε συνθήκες ελευθερίας, ασφάλειας και ευημερίας σε μια Ελεύθερη κοινή πατρίδα
//απολαμβάνοντας ισότιμα όλα τα ανθρώπινα δικαιώματα και δημοκρατικές ελευθερίες,
// χωρίς φυλετικές διακρίσεις και αποκλεισμούς.
//Η λύση του κυπριακού, για να έχει νόημα θα πρέπει να ανατρέπει τα δεδομένα της εισβολής και της κατοχής και όχι να τα νομιμοποιεί ή να εδράζεται σε αυτά.
//Θα πρέπει η λύση να εμπνέεται από τις σύγχρονες αρχές της δημοκρατίας,
//τα ανθρώπινα δικαιώματα,
//το ευρωπαϊκό δίκαιο
//και τις προσδοκίες των νέων που θα τη βιώσουν και θα την εφαρμόσουν.
//Η λύση θα πρέπει να επιτρέπει σε όλους τους νόμιμους πολίτες της Κυπριακής Δημοκρατίας να διακινούνται και να εγκαθίστανται ελεύθερα σε όποια γωνιά της Κύπρου επιλέξουν.
//Να έχουν το δικαίωμα ιδιοκτησίας και εργασίας σε όποια περιοχή θελήσουν να ζήσουν
// και να ασκούν τις δημοκρατικές ελευθερίες του εκλέγειν και εκλέγεσθαι εκεί όπου ζουν και εργάζονται.
//Να μπορούν οι δύο κοινότητες να ζουν μαζί σε μικτά χωριά και πόλεις και όχι χωριστά σε δύο γειτονικά ‘Συνιστώντα Κράτη’.
//Η λύση του Κυπριακού θα πρέπει να δίνει συνέχεια στην Κυπριακή Δημοκρατία.
//Η όποια λύση οδηγεί σε κατάλυση ή σε αμφισβήτηση της Κυπριακής Δημοκρατίας αποτελεί παγίδα και δεν μπορεί να γίνει αποδεκτή.
// Όση σημασία έχει η εξεύρεση λύσης άλλη τόση και μεγαλύτερη σημασία έχει η επόμενη μέρα της λύσης να οδηγεί σε πολιτική σταθερότητα, ασφάλεια και οικονομική ευημερία και όχι σε αδιέξοδα και νέες προστριβές.
//Για να γίνει αυτό θα πρέπει η λύση να είναι λειτουργική, κάτι που προϋποθέτει το πολιτικό σύστημα να λειτουργεί με τους κανόνες της δημοκρατίας
// και όχι με δυσλειτουργικές πρόνοιες που εξισώνουν αριθμητικά το 18% του πληθυσμού με το 82% σε μια ρατσιστική και διχοτομική βάση.
//Η παραβίαση των αρχών και των κανόνων της δημοκρατίας, θα οδηγήσει σε αδιέξοδα και σε παράλυση του Κράτους και σε κατάρρευση της λύσης.
//Η Κυπριακή Δημοκρατία θα πρέπει να είναι απαλλαγμένη από ξένα στρατεύματα και εποίκους.
//Θα πρέπει να είναι πραγματικά Ανεξάρτητη και Κυρίαρχη σε όλη τη γεωγραφική έκταση του νησιού.
//Να διαθέτει μία και αδιαίρετη κυριαρχία, μια διεθνή οντότητα.
//Εγγυήσεις, επεμβατικά δικαιώματα και ξένες στρατιωτικές βάσεις είναι κατάλοιπα ενός αποικιακού συστήματος και πρέπει να τερματιστούν.
//Το διεθνές δίκαιο και το Ευρωπαϊκό κεκτημένο αποτελούν το μόνο πλαίσιο που διασφαλίζει μια δίκαιη και βιώσιμη λύση.
//Από το 1974 μέχρι σήμερα έχει αλλάξει πλήρως το  διεθνές περιβάλλον.
//Η προσκόλληση και η εμμονή σε στόχους και δεδομένα της τότε εποχής είναι και αντιπαραγωγική και επικίνδυνη.
//Επιβάλλεται αναθεώρηση και προσαρμογή στόχων και στρατηγικής  στα νέα δεδομένα και συνθήκες.
//Η συνεργασία με την Ελλάδα θα πρέπει να αναβαθμιστεί, να καλύπτει όλους τους τομείς και να εδράζεται σε μια κοινή και ολοκληρωμένη στρατηγική.
//Η πολιτική των μονομερών υποχωρήσεων έχει χρεοκοπήσει και οδήγησε το Κυπριακό σε επικίνδυνα μοντέλα λύσης.
//Η ικανοποίηση των Τουρκικών απαιτήσεων δεν οδήγησε σε εκλογίκευση της Τουρκίας αλλά ενθαρρύνει την αδιαλλαξία της.
//Η διαδικασία των διακοινοτικών συνομιλιών έχει αποδειχθεί αναποτελεσματική αλλά και επιζήμια.
//Η διαδικασία αυτή επέτρεψε στην Τουρκία να αλλοιώσει το χαρακτήρα του Κυπριακού, μετατρέποντας το από πρόβλημα εισβολής και κατοχής, σε πρόβλημα κατανομής των εξουσιών ανάμεσα στις δύο κοινότητες.
//Για να δημιουργηθούν προϋποθέσεις και συνθήκες για μια δίκαιη λύση θα πρέπει να εγκαταλειφθεί η  πολιτική των μονομερών υποχωρήσεων.
//Πρέπει να διαμορφωθεί και να ακολουθηθεί μια διεκδικητική στρατηγική, με τη σύναψη στρατηγικών συμμαχιών που ενισχύουν την Κυπριακή  Δημοκρατία.
//Για να υπάρξει λύση θα πρέπει η Τουρκία να εξαναγκαστεί να αλλάξει πολιτική.
//Χωρίς αλλαγή της Τουρκικής πολιτικής είτε δεν θα υπάρξει λύση είτε η λύση θα είναι Τουρκικών προδιαγραφών.
//Η Τουρκία δεν πρόκειται να αλλάξει πολιτική ενόσω οι απαιτήσεις της ικανοποιούνται.
//Η Άγκυρα θα αλλάξει πολιτική όταν το πολιτικό κόστος που θα πληρώνει για την κατοχή θα είναι μεγαλύτερο από το όφελος που έχει από την κατοχή.
//Γι’ αυτό πρέπει να αξιοποιηθούν οι δυνατότητες που  προσφέρει στην Κυπριακή Δημοκρατία η ιδιότητα του μέλους της Ευρωπαϊκής Ένωσης
// αλλά και οι ευκαιρίες που παρέχει η βούληση της Τουρκίας για ένταξη στην Ευρωπαϊκή οικογένεια ή για προνομιακή σχέση με την Ένωση.
//Οι διαχρονικές μονομερείς υποχωρήσεις της Ελληνικής πλευράς  έχουν παραβιάσει κάθε γραμμή ασφάλειας και επιβίωσης για τον Κυπριακό Ελληνισμό.
//Η συνέχιση των συνομιλιών  στη βάση των λεγόμενων συγκλίσεων δεν οδηγεί σε λύση αλλά σε κατάλυση της Κυπριακής Δημοκρατίας
//και σε σταδιακό εκτουρκισμό της Κύπρου μέσα από ένα νόμιμο εποικισμό.
//Γι’ αυτό επιβάλλεται η απόσυρση όλων των διαχρονικών υποχωρήσεων της Ελληνοκυπριακής πλευράς
//και η διαμόρφωση ενός νέου πλαισίου λύσης που να συνάδει με τα νέα διεθνή δεδομένα και συνθήκες.
//  Πρέπει, ακόμα, να εγκαταλειφτούν μοντέλα που επινόησαν οι Βρετανοί, όπως η Διζωνική,
// που οδηγούν στην κατάλυση του κράτους και σε συγκεκαλυμμένη διχοτόμηση.
//Η Διζωνική η οποία απέκτησε για πρώτη φορά  συγκεκριμένο περιεχόμενο με το Σχέδιο Ανάν, προϋποθέτει γεωγραφική διχοτόμηση και διαχωρισμό των πολιτών σε εθνική βάση, ρατσιστικές διακρίσεις
//και κατάργηση ανθρώπινων δικαιωμάτων και δημοκρατικών ελευθεριών για τον Κυπριακό Ελληνισμό.
//Η διακοινοτικές συνομιλίες ως διαδικασία επίλυσης του Κυπριακού, πρέπει να αντικατασταθούν από μια νέα διαδικασία η οποία θα οδηγήσει την Τουρκία ενώπιον των ευθυνών της και θα αναδείξει το Κυπριακό ως πρόβλημα εισβολής και κατοχής.
//Επιβάλλεται να ακολουθηθεί η παράλληλη και ταυτόχρονη διαπραγμάτευση.
//Παράλληλα και ταυτόχρονα να γίνεται διαπραγμάτευση και με τους Τουρκοκύπριους και με την Τουρκία.
//Με τους Τουρκοκύπριους η διαπραγμάτευση να αφορά τη διασφάλιση των δικαιωμάτων και ελευθεριών τους μέσα από τη λύση.
//Η διαπραγμάτευση με την Τουρκία πρέπει να καλύπτει τα ζητήματα της απόσυρσης των κατοχικών στρατευμάτων, των εποίκων, την κατάργηση των εγγυήσεων και των όποιων επεμβατικών δικαιωμάτων.
//Άρνηση της Τουρκίας να παρακαθίσει σε διαπραγματεύσεις με την Κυπριακή Δημοκρατία πρέπει να συνεπάγεται αναστολή της ενταξιακής της πορείας προς την Ευρωπαϊκή Ένωση.
Οικονομία και Κοινωνικό κράτος
//Η οικονομική κρίση που βιώνει η Κύπρος είναι η χειρότερη από την εποχή της Τουρκικής Εισβολής.
//Το κοινωνικό κόστος της κρίσης είναι τεράστιο: δεκάδες χιλιάδες άνεργοι στερούνται της δυνατότητας να υλοποιήσουν τα όνειρα τους,
// οικογένειες και συνταξιούχοι υποχρεώνονται να προσφύγουν σε κοινωνικά συσσίτια για να εξασφαλίσουν τροφή,
//νέοι επιστήμονες αναγκάζονται να αναζητήσουν εργασία σε χώρες του εξωτερικού, στερώντας την Κύπρο από το δυναμισμό και τις γνώσεις τους  .
//Οι μικρομεσαίες επιχειρήσεις οδηγούνται σε συρρίκνωση του κύκλου εργασιών τους και σε διακοπή της λειτουργίας τους,
//  ενώ έχει τερματιστεί κάθε αναπτυξιακή επένδυση.
//Η ένταξη της Κύπρου στη λογική και φιλοσοφία της Τρόικα υποθηκεύει την προοπτική ανάπτυξης και οδηγεί σε βαθιά οικονομική ύφεση.
//Η αξιοπιστία της Κύπρου ως Κέντρο παροχής χρηματοοικονομικών υπηρεσιών, έχει πληγεί ανεπανόρθωτα.
//Οι Κυπριακές επιχειρήσεις και ο Τραπεζικός τομέας βρίσκονται σε συνθήκες αβεβαιότητας και ανασφάλειας.
//Μέσα στο νέο οικονομικό περιβάλλον που δημιούργησε η απόφαση του Γιούρογκρουπ και το Μνημόνιο της Τρόικας, επιβάλλεται η χώρα να αναστηλώσει το Χρηματοπιστωτικό σύστημα
//και να το ενισχύσει με την ταυτόχρονη επιβολή αυστηρών μηχανισμών ελέγχου και διαφάνειας.
//Επιβάλλεται η Κύπρος, να ξεφύγει το ταχύτερο δυνατόν από τις υφεσιακές δεσμεύσεις του Μνημονίου και αυτό μπορεί να γίνει μέσα από μια ολοκληρωμένη αναπτυξιακή στρατηγική
//και την άμεση αξιοποίηση μέρους των κοιτασμάτων Φ.Α.
//Η Κύπρος χρειάζεται μια πιο ισορροπημένη ανάπτυξη έτσι ώστε να μην υπάρχει υπερεξάρτηση της οικονομίας από ένα τομέα.
//Μια βιώσιμη ανάπτυξη θα πρέπει να αξιοποιεί στο μέγιστο βαθμό τις Ανανεώσιμες πηγές ενέργειας που ο καιρικές συνθήκες της Κύπρου ευνοούν.
//Το οικονομικό μοντέλο της Κύπρου, που οδήγησε με επιτυχία τη χώρα στις αρχές του 21ου αιώνα, μετά και την απόφαση του Γιούρογκρουπ, χρειάζεται αναθεώρηση και προσαρμογή στα νέα δεδομένα.
//Επιβάλλεται να σχεδιαστεί  ένα νέο οικονομικό μοντέλο το οποίο, πέραν του τομέα των υπηρεσιών
//πρέπει να περιλαμβάνει και ανάπτυξη του παραγωγικού τομέα.
//Οι τομέας των υπηρεσιών έχει ανάγκη από εκσυγχρονισμό και εμπλουτισμό για να συνεχίσει να είναι ανταγωνιστικός.
//Παράλληλα απαιτείται η διαμόρφωση των αναγκαίων συνθηκών για τη δημιουργία βιομηχανίας υψηλής τεχνολογίας.
//Να αξιοποιηθεί  το επιστημονικό προσωπικό της χώρας,
//τα πλεονεκτήματα και οι νέες δυνατότητες που θα μας προσφέρει το Φυσικό Αέριο.
//Βασική προτεραιότητα και άξονας για το νέο μοντέλο οικονομικής ανάπτυξης πρέπει να είναι η έρευνα και η καινοτομία.
//Επιβάλλεται να δημιουργηθεί ένα ολοκληρωμένο σχέδιο κινήτρων για την προσέλευση ξένων επενδύσεων σε όλους τους τομείς,
// με έμφαση σε εξαγωγικού χαρακτήρα παραγωγικές δραστηριότητες.
//Η Κύπρος πρέπει να διαφυλάξει το Κοινωνικό Κράτος, που αποτελεί βασικό στοιχείο του πολιτικού της πολιτισμού και παράδοσης.
//Για να μπορεί, όμως, το κράτος να προσφέρει υψηλής ποιότητας κοινωνικές υπηρεσίες στήριξης στις ευάλωτες κοινωνικές ομάδες,
//πρέπει να διαθέτει ισχυρή και υγιή οικονομία.
//Οι κοινωνικές παροχές για να είναι αποτελεσματικές πρέπει να προσφέρονται μόνο στους ανθρώπους που χρειάζονται τη βοήθεια και τη συνδρομή του κράτους.
//Η Κοινωνική Δικαιοσύνη πρέπει να αποτελεί την πεμπτουσία του Κράτους.
//Η έννοια της Κοινωνικής Δικαιοσύνης και της Κοινωνικής Αλληλεγγύης αποκτά ιδιαίτερη  αξία, στις σημερινές συνθήκες όπου έχει διαρρηχθεί ο κοινωνικός ιστός.
//Η κατανομή των βαρών της ύφεσης πρέπει να είναι δίκαιη
//και να γίνει με τέτοιο τρόπο που να διασφαλίζει ότι κάθε οικογένεια θα διαθέτει τους ελάχιστους πόρους για μια αξιοπρεπή διαβίωση.
//Το δικαίωμα στη δωρεάν παιδεία
// και στην ιατροφαρμακευτική περίθαλψη στα πλαίσια του Γενικού Σχεδίου Υγείας, πρέπει να διασφαλιστούν ως κόρη οφθαλμού.
//Το Κράτος πρέπει να μεταρρυθμιστεί με στόχο να καταστεί  πιο παραγωγικό, πιο αποτελεσματικό και πιο φιλικό προς τους πολίτες
//αλλά και προς τις ιδιωτικές πρωτοβουλίες για ανάπτυξη.
//Το κράτος που συστάθηκε και οργανώθηκε με βάση τις συνθήκες του 1960 δεν ανταποκρίνεται στο περιβάλλον του 21ου αιώνα και στις ανάγκες της σημερινής κοινωνίας.
//Επιβάλλεται να αξιοποιηθούν στο μέγιστο βαθμό οι δυνατότητες που παρέχει η σύγχρονη τεχνολογία για απλοποίηση των Κρατικών διαδικασιών
//και τερματισμό της γραφειοκρατίας που κοστίζει ακριβά
//και δυσκολεύει την οικονομική ανάπτυξη.
//Το μέγεθος και το κόστος της κρατικής μηχανής πρέπει να βρίσκεται σε αρμονία με το μέγεθος της κοινωνίας και της οικονομίας.
//Τα διαρθρωτικά προβλήματα που οδηγούν σε μεγάλα δημοσιονομικά ελλείμματα και σε σταθερή αύξηση του δημόσιου χρέους, πρέπει να αντιμετωπισθούν με σύγχρονες διαρθρωτικές αλλαγές και μεταρρυθμίσεις.
//Μόνο έτσι θα διασφαλιστεί η αναγκαία δημοσιονομική σταθερότητα, που απαιτείται για να εδραιωθεί η ανάπτυξη σε σταθερές βάσεις.
// Οι αλλαγές αυτές πρέπει να γίνουν με βάση ένα μεσοπρόθεσμο σχεδιασμό
//αλλά και με κοινωνική ευαισθησία.
//Η αύξηση των εσόδων του κράτους πρέπει να προέρχεται κατά κύριο λόγο από την ανάπτυξη
// και όχι από την αύξηση ή την επιβολή νέων φορολογιών.
//Το φορολογικό σύστημα και οι ελεγκτικοί μηχανισμοί του κράτους πρέπει να εκσυγχρονιστούν για να είναι αποτελεσματικοί και να προστατεύουν την κοινωνία.
//Αυστηρότερος πρέπει να είναι και ο έλεγχος επί του τραπεζικού συστήματος για να μην επαναληφθούν  λάθη που ταλανίζουν  σήμερα την κοινωνία και την οικονομία.
// Η συνεργασία και η ανάπτυξη κοινοπραξιών του Δημόσιου με τον Ιδιωτικό Τομέα, αποτελεί το σύγχρονο τρόπο οικονομικής προόδου με χαμηλό κόστος και υψηλή παραγωγικότητα.
//Η Κύπρος χρειάζεται επείγοντος μιαν ολοκληρωμένη και ισορροπημένη μεταναστευτική πολιτική η οποία να συνάδει με τους αναπτυξιακούς της στόχους,
// τις δυνατότητες της για ομαλή ενσωμάτωση μεταναστών
// και το μέγεθος της κοινωνίας.
Σύγχρονο και Δημοκρατικό Κράτος
//Η Κύπρος βιώνει σήμερα μια βαθιά κρίση θεσμών και αξιών.
//Το πολιτικό σύστημα έχει απαξιωθεί στα μάτια των πολιτών.
//Απαιτούνται ριζοσπαστικές τομές για να κερδίσει ξανά την εμπιστοσύνη των πολιτών.
//Πρέπει οι διαδικασίες στις προσλήψεις, προαγωγές και στις δημόσιες προσφορές να χαρακτηρίζονται από πλήρη διαφάνεια.
//Επιβάλλεται ακόμη να καθοριστούν συγκεκριμένες διαδικασίες κοινωνικού-δημόσιου ελέγχου, επιτρέποντας στους πολίτες να έχουν ουσιαστικό ρόλο και συμμετοχή στη διακυβέρνηση.
//Ο ρόλος των πολιτών πρέπει να είναι ενεργός.
//Για να μπορέσει η Κύπρος να περάσει σ΄ ένα ανώτερο επίπεδο οργάνωσης και ανάπτυξης απαιτείται η αξιοποίηση όλων των πολιτών, ανεξάρτητα κομματικής ή ιδεολογικής τοποθέτησης.
//Η κρισιμότητα των στιγμών επιβάλλει όπως απορριφθούν αναχρονιστικές αντιλήψεις που οδηγούν στον αποκλεισμό ικανών ανθρώπων.
//Μοναδικό κριτήριο πρέπει να αποτελεί η αξία, η δυνατότητα και η βούληση των πολιτών να προσφέρουν στα δημόσια και όχι η κομματική ταυτότητα.
//Η κουλτούρα της κομματικοποίησης του Κράτους και όλων των κοινωνικών θεσμών είναι καταστροφική και εξευτελίζει την αξιοπρέπεια των πολιτών.
//Η έννοια της προσωπικής αστικής και ποινικής ευθύνης πρέπει να εισαχθεί σε όλα τα επίπεδα αστικής εξουσίας και δημόσιας διοίκησης.
//Η κουλτούρα της ατιμωρησίας αποτελεί την πηγή οικονομικών σκανδάλων και της διαπλοκής, γι΄ αυτό και πρέπει να αντικατασταθεί από την αρχή της μηδενικής ανοχής
// και της διαφάνειας.
//Ο συνεχής εκδημοκρατισμός του πολιτικού μας συστήματος αποτελεί κοινωνική απαίτηση.
//Τα πολιτικά πρόσωπα πρέπει να είναι υπόλογοι στους πολίτες καθ’ όλη τη διάρκεια της θητείας τους και όχι μόνο στην προεκλογική περίοδο.
//Η δημοκρατία δεν εξαντλείται κατά τη στιγμή της ψηφοφορίας.
//Η κυριαρχία του λαού πρέπει να είναι διαρκής για να ελέγχονται τα πολιτικά πρόσωπα ως προς την υλοποίηση του Κοινωνικού Συμβολαίου με βάση το οποίο εξασφάλισαν την εμπιστοσύνη και τη ψήφο των πολιτών.
//Κι΄ αυτό μπορεί να επιτευχθεί με την εφαρμογή της Αρχής του Ανακλητού, που δίνει το δικαίωμα και την εξουσία στους πολίτες να ανακαλούν τους εκλελεγμένους αντιπροσώπους τους (Πρόεδρο της Δημοκρατίας, Βουλευτές, Δημάρχους κτλ) με δημοκρατικές διαδικασίες.
//Μόνο με τη συνεχή εμβάθυνση της δημοκρατίας,
// τη συνεχή διεύρυνση των δικαιωμάτων του πολίτη,
//τη συνεχή αναβάθμιση του ρόλου των πολιτών, θα υλοποιηθεί το όραμα της συμμετοχικής δημοκρατίας.
//Θα κρατηθεί ζωντανό το ενδιαφέρον των πολιτών για τα πολιτικά δρώμενα
//και θα υπάρχει ενεργός συμμετοχή στις πολιτικές διαδικασίες ανατρέποντας την τάση της αποχής.
//Οι αρχές αυτές πρέπει να αποτελούν αναπόσπαστο μέρος της παιδείας η οποία πρέπει να καλλιεργεί την εθνική συνείδηση,
// την αγάπη προς την πατρίδα,
// την προσήλωση στις αρχές και ιδεώδη της δημοκρατίας.
Ευρωπαϊκή Ένωση
//Η Ένταξη της Κυπριακής Δημοκρατίας στην Ε.Ε.αναβάθμισε το κύρος και ενίσχυσε τη διεθνή  οντότητα του κράτους.
//Επιβάλλεται η αναβάθμιση του ρόλου και της αξίας της Κύπρου εντός της Ε.Ε.αξιοποιώντας τη γεωστρατηγική της θέση προς όφελος της Ευρωπαϊκής Ένωσης.
//Η εμπειρία από την απόφαση του Γιούρογκρουπ της 25ης Μαρτίου 2013, αλλά και ο τρόπος αντιμετώπισης της Ελλάδας και των άλλων χωρών του Ευρωπαϊκού Νότου από την Ε.Ε, δημιουργεί πολλά ερωτηματικά ως προς τις πραγματικές αρχές και αξίες που διέπουν τη λειτουργία της Ένωσης.
//Είναι εμφανές ότι η Γερμανία διεκδικεί ηγεμονικό ρόλο επί της Ευρωπαϊκής Ένωσης σε βάρος των άλλων εταίρων και της κοινοτικής αλληλεγγύης.
//Η συμπεριφορά της Γερμανίας αποδεικνύει πως τα στενά Εθνικά οικονομικά συμφέροντα επιβάλλονται σε βάρος των κοινών Ευρωπαϊκών αρχών και οραμάτων.
//Συνέχιση αυτής της συμπεριφοράς θα θέσει σε κίνδυνο την Ευρωπαϊκή Ένωση και το αγαθό της ειρήνης που επικράτησε μετά το Β΄ Παγκόσμιο Πόλεμο στην Ευρώπη, και εδραιώθηκε στην ανάπτυξη κοινών συμφερόντων.
//Ο τρόπος λειτουργίας του Γιούρογκρουπ, απέδειξε τα μεγάλα κενά που υπάρχουν από τη δημιουργία ενός κοινού νομίσματος χωρίς τη δημιουργία κοινού κράτους.
//Η εξυπηρέτηση πολιτικών και εθνικών σκοπιμοτήτων έχει υποσκάψει την προοπτική του Ευρώ.
//Η Κύπρος θα πρέπει να μελετήσει σοβαρά και σε βάθος εναλλακτικές επιλογές, μεταξύ αυτών και την επιστροφή της στο Εθνικό Νόμισμα της Λίρας.
ΔΗΛΩΣΗ ΕΠΙΚΕΦΑΛΗΣ ΠΟΛΙΤΙΚΟΥ ΣΧΕΔΙΑΣΜΟΥ ΑΝΔΡΕΑ ΑΠΟΣΤΟΛΟΥ
Η αναγκαιότητα της αύξησης της άδειας μητρότητας και πατρότητας μέσα στις νέες κοινωνικοοικονομικές συνθήκες
//Μετά από πρωτοβουλία της Συμμαχίας Πολιτών ξεκίνησε χθες στην Επιτροπή Εργασίας της Βουλής η συζήτηση του θέματος που εγγράψαμε, για αύξηση της άδειας μητρότητας και πατρότητας.
//Μας ικανοποιεί ιδιαίτερα που η πρόταση μας βρίσκει σύμφωνες τις Γυναικείες οργανώσεις που ήταν παρούσες στη συνεδρίαση.
//Σε μια εποχή όπου αντιμετωπίζουμε σοβαρό πρόβλημα υπογεννητικότητας
//και παρατεταμένης οικονομικής κρίσης που αναγκάζει και τους δύο γονείς να εργάζονται εξαντλητικά ωράρια, το κράτος οφείλει να σταθεί αρωγός στην κυπριακή οικογένεια.
//Για αυτό επιβάλλεται να προχωρήσουμε τάχιστα στην αύξηση της άδειας μητρότητας και πατρότητας, υπερπηδώντας τα όποια νομικά ή οικονομικά κωλύματα.
//Αν λοιπόν, το κονδύλι για την εφαρμογή της πρότασης δεν μπορεί να αποκοπεί από τα ταμεία των κοινωνικών ασφαλίσεων διότι ενδεχόμενα τίθεται θέμα βιωσιμότητας του ταμείου κοινωνικών ασφαλίσεων τότε μπορούν να εξευρεθούν πόροι ώστε να καλυφθεί με άλλο τρόπο από το κράτος.
//Οι νέες μητέρες έχουν δικαιώματα να μπορούν να τεκνοποιήσουν και να συνεχίσουν να εργάζονται.
//Να μπορούν να δημιουργούν υγιή οικογένεια και να συνεχίζουν απρόσκοπτα την καριέρα τους.
//Ας εστιάσουμε λοιπόν, στο μέλλον του τόπου μας και ας αφήσουμε τους αριθμούς στην άκρη και να δούμε πρώτα το θέμα της επιβίωσης και της ανάπτυξης του λαού μας.
// Χρειάζεται να αναπτύξουμε επιτέλους ένα κράτος πρόνοιας.
//Ως Συμμαχία Πολιτών θα συνεχίσουμε την προσπάθεια μέχρι να πετύχουμε την αύξηση της άδειας μητρότητας και πατρότητας.
ΕΠΙΣΥΝΑΠΤΟΜΕΝΟ ΣΗΜΕΙΩΜΑ
ΕΝΔΕΙΚΤΙΚΟΙ ΑΞΟΝΕΣ ΕΘΝΙΚΗΣ ΕΝΕΡΓΕΙΑΚΗΣ ΣΤΡΑΤΗΓΙΚΗΣ
Α.Ενεργειακή Στρατηγική
//Μακροπρόθεσμους σχεδιασμούς για μελλοντικές ενεργειακές ανάγκες με πρόβλεψη του αναμενόμενου οικονομικού κόστους ή/και οφέλους.
//Σταδιακή μετάβαση από την “οικονομία πετρελαίου”, στην “οικονομία φυσικού αερίου”.
//Εξοικονόμηση Ενέργειας Ενεργειακή απόδοση κτιρίων.
//Μείωση των ρύπων στην ατμόσφαιρα, (κλιματικές αλλαγές).
//Ηλεκτρική διασύνδεση με Ισραήλ / Ελλάδα.
//Προώθηση Ανανεώσιμων Πηγών Ενέργειας και απεξάρτηση στον πιο μέγιστο βαθμό από τα παραδοσιακά καύσιμα σε βάθος χρόνου.
//Προώθηση της χρήσης φυσικού αερίου στις μεταφορές και στην ηλεκτροπαραγωγή.
//Ανάπτυξη καταρτισμένου επιστημονικού ανθρώπινου δυναμικού ικανό να διαχειριστεί τις επερχόμενες προκλήσεις.
Β.Στρατηγική Αξιοποίηση Υδρογονανθράκων
Οικονομική αξιοποίηση
//α.Υιοθέτηση θεσμικού πλαισίου διαχείρισης που θα διασφαλίζει απόλυτη διαφάνεια και αυστηρό έλεγχο στη διαχείριση.
//β. Όσοι εμπλέκονται στα θέματα διαπραγμάτευσης ή ανήκουν στο ΔΣ της κρατικής εταιρείας θα υπόκεινται σε έλεγχο πόθεν έσχες
//και θα θεσμοθετηθούν αυστηρές αποτρεπτικές ποινές για περιπτώσεις διαφθοράς.
//Θα συμμετέχουν σε όλες τις διαπραγματεύσεις μέλος του Συμβουλίου Καταπολέμησης της Διαφθοράς και η Γενική Ελέγκτρια.
//γ.Η επιτροπή να υπόκειται σε έλεγχο περιουσιακών στοιχείων των μελών της και των οικογενειών τους με βάση τα διεθνή πρότυπα.
//δ.Κατεπείγον εκπόνηση στρατηγικού σχεδίου για άμεση αξιοποίηση μέρους του ΦΑ μας στο οικόπεδο 12 για απεγκλωβισμό από το Μνημόνιο, με στόχο να αποτραπεί η διαφαινόμενη έκρηξη κοινωνικής εξαθλίωσης του λαού μας,
// και να δημιουργηθούν νέες θέσεις εργασίας.
2.Υποδομή
//α.Ολοκλήρωση σχεδιασμού της αναγκαίας ενεργειακής υποδομής (αγωγοί και μονάδα υγροποίησης).
//β.Διαμόρφωση επενδυτικού πακέτου για τη συμμετοχή χωρών και εταιρειών στην ενεργειακή υποδομή.
//γ.Υπογραφή Συμφωνίας με Ισραήλ και Ελλάδα για υγροποίηση και εξαγωγή του Φυσικού Αερίου.
3.Στρατηγικές Συμμαχίες
//α.Αξιοποίηση του Φυσικού Αερίου για τη σύγκλιση ενεργειακών συμφερόντων με στόχο τη σύναψη Στρατηγικών Συμμαχιών που μπορούν να στηρίζουν την Κύπρο στην προσπάθεια για επίλυση του Κυπριακού (Ισραήλ, ΗΠΑ, Γαλλία, Ρωσία κλπ).
//β.Αποτροπή των Τουρκικών σχεδιασμών και επιδιώξεων.
ΠΡΟΤΑΣΕΙΣ ΣΥΜΜΑΧΙΑΣ ΠΟΛΙTΩΝ ΓΙΑ ΥΓΕΙΑ
//Προτεραιότητα για την Συμμαχία Πολιτών αποτελεί η διασφάλιση για ΌΛΟΥΣ τους πολίτες ανεξαρτήτως οικονομικής δυνατότητας πρόσβαση σε υψηλής ποιότητας υπηρεσίες υγείας .
//Η Υγεία είναι ύψιστο αγαθό για τον κάθε άνθρωπο και έτσι πρέπει να αντιμετωπίζεται από ένα σύγχρονο κράτος.
//Ο Κύπριος πολίτης πληρώνει σήμερα άνω του 50% του ετήσιου κόστους υγείας από την τσέπη του,σε αντίθεση με τους άλλους Ευρωπαίους πολίτες που πληρώνουν κάτω του 5-10%.
//Γεγονός, που αφαιμάσσει οικονομικά τις οικογένειες ,
//οδηγώντας αρκετούς συμπατριώτες μας σε οικονομική καταστροφή, και μειώνοντας δραματικά τις οικονομικές δυνατότες των πολιτών γεγονός
//που έχει εκτός από ανθρωπιστικές προεκτάσεις αρνητική επίδραση στην ανάπτυξη της κυπριακής οικονομίας.
//Η μόνη λύση κατά την άποψη μας είναι η ΑΜΕΣΗ ριζική Μεταρρύθμιση του συστήματος υγείας.
//Προτεραιότητα μας αποτελεί να πείσουμε την κυβέρνηση  για λήψη οριστικών αποφάσεων για τις σημαντικές αλλαγές στην υγεία χωρίς άλλες χρονοτριβές και καθυστερήσεις.
// Οι μεταρρυθμίσεις που προτείνουμε θα πρέπει να εστιάζονται σε 5 πυλώνες:ΑΜΕΣΗ Ορθολογική Αυτονόμηση δημοσίων νοσοκομείων έτσι που να τα καθιστά ανταγωνιστικά σε περιβάλλον ΓΕΣΥ.
//ΆΜΕΣΗ Σταδιακή εισαγωγή γενικού συστήματος υγείας αρχίζοντας από την εισαγωγή σε καθολική βάση πρωτοβάθμιας φροντίδας υγείας.
//Η καθολική εισαγωγή της πρωτοβάθμιας και εξωνοσοκομειακής φροντίδας θα καλύψει το 90% των βασικών αναγκών υγείας του πληθυσμού με οικονομικό κόστος εξαιρετικά χαμηλό.
//ΑΜΕΣΗ Δημιουργία ανεξάρτητου Φορέα διασφάλισης της ποιότητας των παρεχόμενων υπηρεσιών υγείας.
//Η ποιότητα των υπηρεσιών υγείας θα πρέπει επιτέλους να παρακολουθείται, να αξιολογείται και να βελτιώνεται συνεχώς μέσω σύγχρονων εργαλείων όπως πχ κλινικές κατευθυντήριες οδηγίες, κλινικός έλεγχος, διαπίστευση, συνεχιζόμενη εκπαίδευση κλπ.
//Ο Φορέας που θα έχει την ευθύνη αυτή θα πρέπει να είναι ανεξάρτητος και να στελεχώνεται από εξειδικευμένο επιστημονικό προσωπικό από τον ευρύτερο Ακαδημαϊκό και ιατρικό χώρο.
//Ενίσχυση του ρόλου των ασθενών για περισσότερο ασθενοκεντρικη περίθαλψη.
//Οι ασθενείς θα πρέπει να είναι στο επίκεντρο των αλλαγών όχι με λόγια αλλά με έργα και θεσμοθέτηση.
//Θα παρακολουθούμε πολύ στενά την εφαρμογή της σχετικής νομοθεσίας που έχει ψηφιστεί πρόσφατα.
//Οι ασθενείς θα πρέπει να συμμετέχουν ενεργά στους σχεδιασμούς για τις μεταρρυθμίσεις στην υγεία.
//Ανάπτυξη του ανθρώπινου δυναμικού στην υγεία.
//Θα πρέπει η πολιτεία  να παρέχει επιτέλους κίνητρα στους επαγγελματίες υγείας για συνεχιζόμενη εκπαίδευση, έρευνα, εισαγωγή βέλτιστων πρακτικών και επιβράβευσης.
//Τα πιο πάνω θα πρέπει να συμπεριληφθούν σε ένα χρονοδεσμευτικό συμβόλαιο της κοινωνίας των πολιτών με την πολιτεία και τους αρμόδιους φορείς ( επαγγελματίες υγείας, παγκύπρια ομοσπονδία συνδέσμων πασχόντων και φίλων
//Η ταχεία γήρανση του πληθυσμού στην Κύπρο άρχισε να φανερώνει τα ουσιαστικά προβλήματα που αντιμετωπίζει για δεκαετίες η Τρίτη Ηλικία.
//Ο ηλικιακός ρατσισμός, η ανοικτή σύγκρουση μεταξύ των γενεών, η εγκατάλειψη και η κακοποίηση των ηλικιωμένων, αλλά και γενικότερα η άγνοια σε πάρα πολλά θέματα που αφορούν την Τρίτη Ηλικί, δεν πρέπει να αφήνει κανένα αδιάφορο.
//Σήμερα, αυτά τα προβλήματα και συνθήκες διαβίωσης τα αντιμετωπίζουν και τα ζουν οι παππούδες και οι γονείς μας, όμως αύριο θα καλεστούμε να τα αντιμετωπίσουμε και να τα ζήσουμε εμείς οι ίδιοι.
//Γι’ αυτό απαιτείται από όλους μας να στηρίξουμε ενέργειες και δράσεις που θα έχουν ως κύριο σκοπό και στόχο, την απάμβλυνση των προβλημάτων και την εξάλειψη συμπεριφορών που οδηγούν τους συνανθρώπους μας στα όρια της σωματικής, πνευματικής και ψυχολογικής κατάρρευσης.
//Είναι ευθύνη όλων μας να στηρίξουμε τους ανθρώπους της Τρίτης Ηλικίας, που έχουν δυστυχώς αφεθεί αβοήθητοι χωρίς συγκεκριμένες εθνικές στρατηγικές, τη στιγμή που άλλες χώρες έχουν κάνει άλματα προόδου προς αυτή την κατεύθυνση.
//Ως Συμμαχία Πολιτών έχουμε ιδιαίτερες ευαισθησίες όσον αφορά την προώθηση και την προάσπιση των δικαιωμάτων των ανθρώπων της Τρίτης Ηλικία, έτσι ώστε να έχουν μια καλή ποιότητα ζωής σύμφωνα με τις πολιτικές, τις αρχές και τις αξίες της Ευρωπαϊκής Ένωσης και του χάρτη των ανθρωπίνων δικαιωμάτων των Ηνωμένων Εθνών.
//Οι άνθρωποι  της Τρίτης Ηλικίας έχουν το δικαίωμα σε μια ζωή χωρίς διακρίσεις,
//με ίσες ευκαιρίες και  ισότιμη  μεταχείριση
// και ενεργό συμμετοχή τους στην κοινωνία σε όλους τους τομείς.
//Η Συμμαχία Πολιτών προωθεί την υγιή  γήρανση με την πιο ευρεία αντίληψη, αναγνωρίζει την ηλικιακή ωριμότητα ως  μια φυσική εξέλιξη της ζωής και επικεντρώνεται στην σημαντικότητα της εμπειρίας και της προσδοκίας για μια καλύτερη και ουσιαστική  ποιότητα ζωής,
//με  την προώθηση και ανάπτυξη πολιτικών  και καλών  πρακτικών, για να γίνουν ή να παραμείνουν  ικανοί οι άνθρωποι της Τρίτης Ηλικίας, να επιλέγουν και να ελέγχουν τη ζωή τους, ειδικά όταν αντιμετωπίζουν δυσκολίες.
//Σκοπός  μας είναι να κτίσουμε μια κοινωνία όπου οι άνθρωποι να έχουν: α.Μια κοινωνία χωρίς διακρίσεις
β.//Υγιή και ενεργή γήρανση
γ.//Φιλικές ηλικιακά υπηρεσίες
δ.//Εξασφάλιση των ανθρωπίνων δικαιωμάτων
ε.//Προσβασιμότητα στην υγεία
στ.//Ευκαιρίες στη δια βίου μάθηση
ζ.//Ευκαιρίες στην απασχόληση
η.//Ενεργή συμμετοχικότητα
θ.//Ποιότητα ζωής
//Ο σκοπός αυτός θα επιτευχθεί: α.Με τη στενή παρακολούθηση της εφαρμογής των πολιτικών του κράτους, οι οποίες αφορούν τους ανθρώπους της Τρίτης Ηλικίας.
//β.Με την προώθηση εισηγήσεων για την υιοθέτηση πολιτικών και καλών πρακτικών, ειδικά σε θέματα υγείας και φροντίδας.
//γ.Με την προώθηση μιας στρατηγικής για τα θέματα Τρίτης Ηλικίας.
//δ.Με την προώθηση στενής συνεργασίας με τις τοπικές αρχές, αρμόδιες κυβερνητικές υπηρεσίες, κοινωνικές ομάδες,
//αλλά κύρια με την ενεργοποίηση και ευαισθητοποίηση των πολιτών των τοπικών κοινωνιών και την αλληλεγγύη, την κατανόηση και την αλληλοϋποστήριξη  μεταξύ των γενεών.
//ε.Με την ενθάρρυνση  για δημιουργία υπηρεσιών οι οποίες να είναι φιλικές στην Τρίτη Ηλικία.
//Η Συμμαχία Πολιτών επιθυμεί τη συνεργασία με δημόσιους και ιδιωτικούς οργανισμούς και φορείς, στοχεύοντας: Στην επεξεργασία και παρακολούθηση των Κυπριακών, Ευρωπαϊκών και Διεθνών Πολιτικών, όσον αφορά στην ισότητα ευκαιριών
//και στην άρση όλων των διακρίσεων σε βάρος των ανθρώπων της Τρίτης Ηλικίας,
//αλλά και γενικά στην κοινωνική και οικονομική ζωή, στην υγεία, στην αγορά εργασίας, στην εκπαίδευση, στην οικογένεια και στη δημόσια ζωή.
//β.Στη διασφάλιση των δικαιωμάτων των ανθρώπων της Τρίτης Ηλικίας κατά το σχεδιασμό των πολιτικών για τη βελτίωση της ευημερίας και της υγείας τους.
//γ.Οι άνθρωποι της Τρίτης Ηλικίας να έχουν φωνή και λόγο/self-advocacy σε ότι τους αφορά και τους επηρεάζει.
//δ.Οι άνθρωποι της Τρίτης Ηλικίας να ζουν σε μια κοινωνία όπου θα γερνούν ποιοτικά και θα τυγχάνουν σεβασμού της αναγνώρισης της προσφοράς τους, δια μέσου του διαγενεακού διαλόγου.
//ε.Να δίνονται ευκαιρίες στους ανθρώπους της Τρίτης Ηλικίας για να είναι ενεργοί πολίτες στο μέτρο των δυνατοτήτων τους, σύμφωνα με τη φυσική και την πνευματική τους κατάσταση.
//στ.Όλοι οι εμπλεκόμενοι φορείς να συνεργάζονται αποτελεσματικά και δημιουργικά για να ενισχύουν την ποιότητα ζωής των ανθρώπων της Τρίτης Ηλικίας σε όλη την πορεία και διαδικασία της γήρανσης.
//ζ.Να παρέχεται στους ανθρώπους της Τρίτης Ηλικίας υγιής τρόπος ζωής
//και προσφερόμενες υπηρεσίες βασιζόμενες στο ανθρωποκεντρικό και κοινωνικό μοντέλο.
//η.Εξασφάλιση επαγγελματικής φροντίδας στους ανθρώπους της Τρίτης Ηλικίας από πιστοποιημένους κοινωνικούς φροντιστές.
//θ.Οι άνθρωποι της Τρίτης Ηλικίας να διαφυλάσσονται από κάθε μορφή παραμέλησης, κακομεταχείρισης ή/και σεξουαλικής κακοποίησης.
//Σας καλούμε να γίνετε και εσείς μέτοχοι στο όραμα μας αγκαλιάζοντας τους ανθρώπους της Τρίτης Ηλικίας.
//Είναι σε όλους μας γνωστό ότι “το επίπεδο της ποιότητας ζωής των ηλικιωμένων, καταδεικνύει το επίπεδο πολιτισμού της κάθε χώρας”.
