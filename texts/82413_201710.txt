SILNÝ PROGRAM PRO SILNÉ ČESKO
NÍZKÉ A JEDNODUCHÉ DANĚ
Česká ekonomika bude zdravě růst, pokud stát omezí zbytečné přerozdělování našich peněz
stejně jako výdaje na státní aparát
a namísto zvyšování daní učiní celý systém stabilní, přehledný a předvídatelný.
Pokud jsou daně nízké a jednoduché, lidé ne mají důvod je obcházet a vyhýbat se svým povinnostem.
Daňový systém musí být nastaven spravedlivě pro všechny,
nesmějí se v něm neustále dělat nepřehledné změny, kvůli kterým se v něm občan nemůže vyznat.
Bohatství se získává prací-ne dotacemi, ne přerozdělováním, ne zneužíváním přebujelého státního aparátu.
Stát musí být malý a levný.
Má sloužit občanům, a ne naopak.
Občanská demokratická strana tvrdí, že jedině jednoduchý a přehledný daňový systém je přímou cestou k prosperitě.
ZAVEDEME:
1) Jednoduché a jednotné přiznání daně z přijmu a odvodu sociálního a zdravotního pojištění na jednom formuláři
2) Společné zdanění manželu
3) Slevu na pracující manželku/manžela ve výši 12 tis. Kč v případě péče o nezaopatřené dítě
4) Pouze dvě sazby DPH-DPH na potraviny a vybrané služby snížíme z 15% na 1 O%, u ostatního zboží a služeb z 21 %na 19%
5) Nižší povinné odvody ze mzdy hrazené zaměstnavateli o 2 procentní body, abychom snížili vedlejší náklady práce a otevřeli prostor pro rychlejší růst mezd
ZRUŠÍME
Daň z nabytí nemovitosti
Silniční daň pro osobní automobily
Solidární přirážku k dani z příjmů fyzických osob ve výši 7 %
PROSADÍME
Zvýšení čistých mezd zaměstnanců o 7 % zavedením 15% sazby z hrubé mzdy
Možnost posílat 1 % důchodového pojištění jako příspěvek na důchod přímo svým rodičům nebo prarodičům, kteří jsou v penzi
Odmítnutí jakékoli formy progresivního zdanění pro fyzické i právnické osoby
Odmítnutí zavedení sektorové daně v jakémkoli ekonomickém odvětví
SVOBODNÉ PODNIKÁNÍ A INOVACE
Stát má vytvářet podmínky pro to, aby se co nejvíce rozvíjela lidská kreativita a podnikavost.
Občanská demokratická strana je garantem toho, že podnikání v České republice nebude za trest.
Stát nesmí překážet podnikatelům, živnostníkům, řemeslníkům či jiným samostatně výdělečným a aktivním lidem, kteří jsou pilířem naší ekonomiky i zárukou kvalitního a pestrého života v naší zemi.
Stát tu nesmí být od toho, aby zaváděl nové a nové regulace,
aby kladl na podnikatele zbytečné administrativní nároky
a šikanoval je neustálými kontrolami a likvidačními pokutami.
Pouze v podmínkách svobodného podnikání nezatíženého byrokracií mohou lidé rozvíjet svoji kreativitu a být vysoce inovativní.
Inovace jsou hybatelem světa a každá inovace přináší multiplikační efekt.
Úspěšné inovace napomáhají celé ekonomice a všem občanům.
ZAVEDEME:
Paušální daň (roční podnikatelskou licenci pro neplátce DPH)
– uplatnění principu „Zaplať a podnikej bez dalších kontrol“ pro nejmenší podnikatele
Možnost stát se živnostníkem po internetu
ZRUŠÍME:
Elektronickou evidenci tržeb
Limity výdajových paušálů pro živnostníky
Kontrolní hlášení
Nejméně 20 % regulací, zákonů a vyhlášek (zrušíme např. školení o bezpečnosti práce u nevýrobních podniků, povinné zdravotní prohlídky u lékařů pro zaměstnance, kteří neprovádějí fyzicky náročnou činnost, apod.)
Povinnost posílat nadbytečná hlášení a opakující se statistické přehledy
Nesmyslné byrokratické pokuty při přestupcích
Omezení otvírací doby v obchodech
PROSADÍME:
Razantní snížení počtu kontrol z různých státních úřadů a institucí
Smluvní volnost v pracovněprávních vztazích mezi zaměstnancem a zaměstnavatelem (deregulace home office, přesčasů, krátkodobých a vedlejších pracovních úvazků atd.)
Podporu investic do výzkumu a inovací až dvojnásobně vyššími odpisy pro malé a střední podniky
Možnost provozovatelů restaurací svobodně zvolit, zda chtějí provozovat kuřácké, či nekuřácké zařízení
Vhodné legislativní podmínky pro rozvoj sdílené ekonomiky
Přátelská veřejná správa a digitální společnost
Zavádění digitálních technologií do veřejné správy musí vést ke zjednodušení každodenního života
a minimalizaci nároků na občany ze strany státu.
Tyto technologie naopak nesmějí podporovat šmírování, represi a uvalování nových povinností.
Zavádění digitálních služeb státu musí vést ke zjednodušení a omezení jednotlivých agend.
Veřejná správa má být uživatelsky přívětivá a srozumitelná
a musí kromě digitální nabízet i nedigitální variantu, tj. možnost vyřídit si vše i bez internetu.
Občanská demokratická strana podporuje rozvoj digitální společnosti a eGovernmentu na principech otevřenosti, dostupnosti a malého státu.
Je to jedna z hlavních cest, jak lidem zjednodušit život.
ZAVEDEME
Systém „jedněch dveří“ – úřady si samy obstarají stanoviska a nebudou nutit občana, aby si vše vyřídil sám
Automatické informování o blížících se termínech úřady e-mailem nebo SMS
Možnost jednoduchého vyřízení běžných úředních záležitostí z domova přes internet bez nutnosti vyplňování papírových formulářů (CzechPOINT@home)
Jednotné inkasní místo, kde bude možné zaplatit všechny platby státu – od daní až po zdravotní pojištění
Možnost úhrady správních poplatků platební kartou či online
Jednoduché a jednotné přiznání daně z příjmu a odvodů sociálního a zdravotního pojištění, které bude možné podávat elektronicky a jako jeden dokument
Veřejně přístupný systém eSbírka, kde stát bude v ucelené podobě zveřejňovat aktuální znění zákonů
Přehledné elektronické služby státu, jejichž ovládání bude pro uživatele stejně jednoduché jako správa vlastního účtu v elektronickém bankovnictví
Modernější portál datových schránek– bude sloužit jako jednoduchý přístup ke všem elektronickým službám státu
Jednodušší cestu k výpisu z rejstříku trestů i výpisu z evidence bodového hodnocení řidičů přes internet
ZRUŠÍME
Opakovaná hlášení pro finanční úřad, Český statistický úřad, Českou správu sociálního zabezpečení a další instituce
Zbytečné národní dotace
PROSADÍME
Konec překotných změn zákonů
a zajištění stabilního právního prostředí pro všechny občany i podnikatele
Zavedení vysokorychlostního internetu na celém území České republiky
Automatický souhlas státních úřadů se žádostmi a oznámeními, pokud neodpoví žadateli ve stanovené lhůtě
Funkční řešení v koncepci smart cities (chytrých měst), založených na využívání moderních technologií a inovativním přístupu při správě města (např. chytré parkování, elektromobilita, chytré koše, energetická úspora atd.)
Vzdělaná společnost
Aby se Česká republika ve světě dlouhodobě prosadila jako svobodná,
demokratická
a bezpečná země,
musí mít vzdělané občany připravené na budoucnost.
Každý musí mít stejnou šanci získat kvalitní vzdělání.
Školy jsou vzdělávací instituce, nikoli komunitní centra.
Vzdělání má vést ke kreativitě a podnikavosti, nikoli k tomu, aby se člověk jen spoléhal na stát.
Prioritou musí být regionální školství, zejména základní, které bylo dlouhá léta opomíjeno.
Vzdělávání na vysokých školách musí být propojeno s nejnovějším vědeckým výzkumem.
Jen špičková věda je základem a inspirací pro průmysl a služby s vysokou přidanou hodnotou.
ZAVEDEME
Zapojení zaměstnavatelů včetně drobných živnostníků do učňovského a odborného školství
Víceleté financování pro nadprůměrné výzkumné instituce
Kontraktové financování vysokých škol vázané na nový systém akreditací
a společenskou potřebu nabízených studijních programů
Maximální dostupnost a variabilitu péče o předškolní děti, která však bude dobrovolná
Systém hodnocení výzkumných institucí vytvářející tlak na výkon, efektivitu, kvalitu a koncentraci kapacit
ZRUŠÍME
Povinnou inkluzi
– řešení ponecháme v rukou každé školy
„Pamlskovou“ vyhlášku omezující prodej potravin ve školách
PROSADÍME
Průměrný plat učitele minimálně 35 000,– Kč
Zvýšení netarifní části platu pro dobré učitele
Návrat kompetencí ředitelům škol
a méně papírování
Jednu úroveň státní maturity z češtiny, cizího jazyka a matematiky
– ostatní ponecháme v kompetenci školy
Zpřísnění poplatku při překročení standardní doby studia vysoké školy
Jednodušší školský zákon, protože chceme jasná a jednoduchá pravidla
Spravedlivé financování základních a středních škol
Snížení rozdílů v kvalitě vzdělávání v jednotlivých regionech
Podporu přírodovědného a technického vzdělávání
Rovnější podmínky financování pro výzkumné instituce bez ohledu na příslušnost k vysokým školám nebo Akademii věd
Jednodušší proces získávání zahraničních vědců
Financování sportu nastavené podle jasných pravidel
Vnější a vnitřní bezpečnost
Pouze občané, kteří se ve své zemi cítí bezpečně, mohou vést spokojený život.
Jádrem obrany České republiky je profesionální armáda, které je nutno věnovat zvláštní pozornost.
Pro vnitřní bezpečnost je třeba i kvalitní fungování a koordinace činnosti všech složek integrovaného záchranného systému v čele s policisty, hasiči a záchranáři.
Stát musí zajistit lidem bezpečnost v jejich domovech, na pracovištích, na veřejných místech.
Občané se nesmějí bát o svoje děti
a nesmějí mít obavu o své soukromí ani majetek.
Obrana České republiky a péče o naše bezpečí je nicméně věcí všech občanů, nejenom ozbrojených sil a složek integrovaného záchranného systému.
Občanská demokratická strana si je vědoma toho, že bez zapojení občanů není možné dosáhnout žádoucí úrovně bezpečnosti naší země.
ZAVEDEME
Zatraktivnění kariéry v ozbrojených složkách
a vytvoření společné databáze zájemců o službu v ozbrojených a bezpečnostních sborech
– každý, kdo chce sloužit naší zemi, musí dostat šanci
Dobrovolné školení občanů pro krizové situace a poskytování první pomoci
Kurzy pro studenty vyšších ročníků středních škol, aby si osvojili základní návyky pro zvládání krizových situací
Důsledný boj s drobnou kriminalitou
– jednotlivé přestupky stejné povahy (např. kapesní krádeže) se sčítají a následně jsou klasifikovány jako trestný čin
ZRUŠÍME
Část pravomocí městské policie v oblasti dopravy (např. měření rychlosti), aby se nevěnovala jen vybírání pokut za dopravní přestupky, ale především prevenci
PROSADÍME
Výdaje na armádu ve výši 2 % HDP nejpozději do šesti let
Odmítnutí omezování práv držitelů legálních zbraní
Odmítnutí povinných kvót pro uprchlíky navržených EU
Nebudeme zavádět povinnou vojenskou službu, ale budeme podporovat navýšení počtu příslušníků aktivních záloh
Přípravu integrovaného záchranného systému na boj proti terorismu a projevům násilí a na řešení mimořádných událostí
Modernizaci armády
a obnovení Národního úřadu pro vyzbrojování, který bude schopen soutěžit a řídit strategické projekty nejenom pro ozbrojené síly, ale i pro bezpečnostní sbory
Podporu rozvoje českého obranného průmyslu a jeho zapojování do výroby a modernizace i v případě, kdy bude hlavní dodavatel ze zahraničí
Rozšíření počtu armádních cvičení v ČR i v zahraničí, nejen pokud jde o ozbrojené síly, ale i o složky integrovaného záchranného systému
Lepší koordinaci zpravodajských služeb
Zákonnou úpravu podmínek pro činnost bezpečnostních agentur
Střednědobý investiční rozpočet pro Hasičský záchranný sbor, který našim hasičům zajistí dostatečný počet profesionálních výcviků a kvalitní vybavení
Lepší vybavení dobrovolných hasičských sborů
a zajištění dlouhodobého provozního financování
Zahraniční věci a evropská politika
Prosazujeme aktivní, sebevědomou a čitelnou zahraniční politiku, kterou definují realismus, pragmatismus a orientace na praktické výsledky a jež zároveň ctí naše tradice a hodnoty.
Mezi její hlavní cíle patří zajištění bezpečnosti naší země
a hájení jejích ekonomických zájmů.
Občanská demokratická strana je tradičně prozápadní a transatlantická,
za klíčové považujeme členství v NATO
a v Evropské unii.
K EU máme dlouhodobě konzistentní vztah:
nepatříme mezi naivní eurooptimisty
ani mezi radikální euroskeptiky.
Členství v EU je geopoliticky i ekonomicky jedinou realistickou možností, jak ukotvit naši exportně orientovanou zemi v politickém i ekonomickém prostředí evropského kontinentu.
EU vnímáme především jako společenství členských států, které má sloužit k prosazování jejich národních zájmů.
Evropská integrace není a nesmí být cílem sama o sobě.
V našem zájmu je otevírání nových obchodních příležitostí,
propojování trhů
a odstraňování bariér.
Zároveň je třeba naše obchodní a investiční portfolio dostatečně diverzifikovat, abychom nebyli závislí na jednom trhu nebo jediné zemi, což by nás dlouhodobě činilo zranitelnými.
ZAVEDEME
Odpovědnou a důslednou přistěhovaleckou politiku;
je důležité ulehčovat podmínky vstupu těm cizincům, kteří mohou být přínosem,
a naopak zpřísňovat podmínky těm, kteří nemají úctu k našim zákonům, hodnotám a zvykům
a jde jim o zneužívání našeho sociálního systému
Opatření k posílení exportních možností ČR na stávajících i nových trzích, a to i mimo evropský kontinent, např. v Asii nebo Latinské Americe
ZRUŠÍME
Povinnost přijmout euro
– ČR se musí sama rozhodnout, zda a kdy euro přijme (trvalá výjimka)
PROSADÍME
Hájení a prosazování českých národních zájmů
Jednání o jasnějším vymezení kompetencí EU
a o navrácení části kompetencí zpět na národní úroveň;
EU toho bude dělat méně, ale lépe
Odmítnutí veškeré legislativy, která je v rozporu s národními zájmy ČR,
jako jsou např. povinné kvóty pro uprchlíky
nebo regulace legálního držení zbraní
Výjimku ze společné azylové a migrační politiky
Skutečnou pravomoc národních parlamentů kontrolovat a případně zablokovat návrhy evropských regulací
a na vlastní návrh zrušit již platné nadbytečné normy a opatření, což zvýší demokratickou kontrolu EU
Rovnoprávné postavení členů a nečlenů eurozóny, aby státy platící eurem neměly v EU větší práva než státy s vlastní měnou
Možnost států dobrovolně zvolit míru další integrace v jednotlivých oblastech (flexibilní integrace)
Posílení transatlantické spolupráce,
která bude postavena mj. na dodržování našich bezpečnostních závazků
a posilování obchodních vazeb
Podporu Izraele jako jediného skutečně demokratického státu na Blízkém východě
Podporu aktivní a cílené politiky vůči zemím v bezprostředním sousedství Evropy, zejména v oblasti severní Afriky a Blízkého východu,
s cílem posílit v těchto zemích stabilitu a prosperitu, a tím zmenšit bezpečnostní rizika
Efektivní doprava, silný průmysl a energetika
Spolehlivá a dostupná doprava,
odpovídající infrastruktura
a silný průmysl i obchod jsou důležitými pilíři prosperity země.
Pro možnost svobodně cestovat, dojíždět za prací i úspěšně podnikat potřebujeme kvalitní silnice a železnice.
Stát je povinen zajistit efektivní a rychlou výstavbu infrastruktury, neboť i rozvoj jednotlivých regionů, měst a obcí závisí na dopravní dostupnosti.
Kvalitní dopravní infrastruktura je jednou z klíčových podmínek pro konkurenceschopnost naší ekonomiky.
Páteří úspěšného rozvoje našeho průmyslu je energetická bezpečnost a soběstačnost, které považujeme za jedny z našich nejdůležitějších priorit.
ZAVEDEME
Elektronické dálniční známky s možností nákupu pomocí internetu nebo SMS
Možnost vyřízení všech dopravních úředních úkonů online z domova (např. žádost o řidičský průkaz, registrace vozidla, zaplacení pokuty platební kartou po internetu)
Využití mýtného systému pro řízení dopravy a omezení dopravních komplikací
Koncept smart cities v oblasti dopravy a energetiky na úrovni měst a obcí (např. chytré křižovatky, podpora elektromobility, energeticky efektivní budovy, chytré systémy řízení spotřeby energií atd.)
ZRUŠÍME
Neúměrnou byrokratickou zátěž
a možnost nekonečných průtahů při výstavbě infrastrukturních a strategických staveb;
snížíme počet administrativních projednávání
a zlepšíme ochranu před odpůrci těchto staveb, kteří se je snaží blokovat
PROSADÍME
Jednodušší a lepší bodový systém, aby nebyli řidiči neúměrně trestáni za drobné přestupky
Zjednodušení zákonných podmínek pro urychlení výstavby infrastrukturních a strategických staveb
Větší konkurenci v železniční dopravě, která přinese vyšší kvalitu služeb a nižší cenu pro zákazníka
Jednodušší stavební zákon
Snížení byrokracie a úlevy na podporu výroby elektřiny z obnovitelných zdrojů pro drobné spotřebitele, kteří si tím chtějí pokrýt vlastní spotřebu energie
Zákon o prioritních stavbách (D35, D43, Pražský okruh, D3, D6 a vysokorychlostní trati Drážďany–Praha–Brno–Ostrava a Praha–Plzeň–Mnichov)
Rozvoj jaderné energetiky pomocí speciálně vytvořené státní společnosti s cílem zvýšit energetickou nezávislost a bezpečnost (dostavba Temelína a výstavba náhradních bloků Dukovan)
Lepší zákon o odpadech
– obce musejí znát podmínky nakládání s odpadem a možnosti jeho energetického využití v budoucnu
Proexportní politiku, která zajistí podporu našim firmám, jež potřebují otevírat nové a rozšiřovat stávající trhy
Právní stát a spravedlnost
Jedním z hlavních pilířů demokracie je spravedlivý právní stát.
Proto je úkolem politiků vytvářet přehledné právní prostředí, v němž nebude prostor pro dvojznačné a protikladné výklady zákonů,
kde nebude zákon a právo protikladem přirozeného pocitu spravedlnosti
a kde bude každý vědět, co může a co už ne.
Český právní řád je bohužel komplikovaný, obtížně srozumitelný a zaplevelený nejrůznějšími výjimkami a nejasnostmi.
Občan se ve své zemi nemůže cítit bezpečně, pokud si není jist tím, že zákony a spravedlnost platí stejně pro všechny.
Občanská demokratická strana boj za spravedlivý právní stát,
za zjednodušení našeho právního systému
a vyváženost mocí zákonodárné, výkonné a soudní nikdy nevzdá.
Nepřipustíme nepromyšlené a nebezpečné zásahy ve prospěch jedné z těchto mocí na úkor zbývajících, což by ohrozilo funkční demokratický systém naší republiky.
ZAVEDEME
Pravidelné přezkoumání účelnosti a efektivity zákonů a vyhlášek nejpozději po pěti letech od jejich zavedení
Garanci vynesení rozsudků v první instanci v trestních věcech nejpozději do tří let
Lepší využívání alternativních trestů
Povinnost souhlasu majitele nemovitosti s přihlášením trvalého pobytu nájemníka
ZRUŠÍME
Zásadní část administrativní zátěže soudců
– není možné, aby strávili 20 % svého času stanovením rozsudku a zbylých 80 % jeho sepisováním a administrováním
Princip presumpce viny, např. v antidiskriminačním zákoně
PROSADÍME
Snížení počtu přijímaných zákonů
a zvýšení jejich kvality
Důsledný boj s drobnou kriminalitou
– vybrané přestupky stejné povahy (např. kapesní krádeže) se sčítají a následně jsou klasifikovány jako trestný čin
Nedotknutelnost soukromí jako základní parametr při posuzování nových zákonů a aplikaci těch stávajících
Zesílení právní ochrany občanů bránících své obydlí nebo soukromý majetek proti násilnému či neoprávněnému vniknutí cizí osoby
Zjednodušení všech typů soudních řízení, nikoli však na úkor práv jejich účastníků
Další navyšování počtu pracujících vězňů
Zlepšení funkčnosti soustavy státních zastupitelství
a zvýšení odpovědnosti jednotlivých státních zástupců za nečinnost či přehmaty
Důsledné trestání zneužívání odposlechů
Rodinná a sociální politika
Funkční rodina je základní stavební kámen lidské společnosti
a stát ji proto musí cíleně podporovat a chránit, nikoli se ji snažit nahrazovat alternativním uspořádáním partnerského soužití.
Stát musí také zajišťovat nezbytnou pomoc těm, kteří si nemohou pomoci sami– seniorům, lidem se zdravotním postižením, ohroženým dětem a všem dalším potřebným, kteří se ne vlastní vinou dostanou do tíživé životní situace.
Měl by tak činit jen na přechodnou dobu, nikoli celoživotně.
Pravicová sociální politika není podporou programových povalečů, kteří zneužívají současný děravý sociální systém.
Sociální politika musí být svou formou i obsahem adresná a individualizovaná.
ZAVEDEME
Opatření proti zneužívání sociálních dávek
a jejich důslednou kontrolu;
sociální dávky podmíníme prací
Možnost posílat 1 % důchodového pojištění jako příspěvek na důchod přímo svým rodičům nebo prarodičům, kteří jsou v penzi
Možnost zaměstnavatelů spořit svým zaměstnancům v zaměstnaneckých nebo penzijních fondech a přispívat tak k jejich důchodu na základě odpracovaných let
Daňové úlevy a měsíční odměnu lidem, kteří se trvale starají o postiženého člena rodiny v domácím prostředí
Efektivnější systém posudkového lékařství
a zkrácení čekacích lhůt na rozhodnutí o invalidním důchodu či příspěvku na péči
Několikastupňový model sociálního bydlení
Posílení upřednostňování pěstounské péče před umísťováním opuštěných dětí do ústavů
ZRUŠÍME
Některá ustanovení zákoníku práce, která přehnaně zasahují do smluvní volnosti mezi zaměstnancem a zaměstnavatelem
Zneužívání doplatků na bydlení v ubytovnách
Zneužívání vyplácení některých sociálních dávek jejich navázáním na plnění základních rodičovských povinností, případně i dalších závazků
PROSADÍME
Zvýšení platů zaměstnanců sociálních služeb
Zvýšení motivace k efektivnímu a včasnému spoření na důchod především u mladých lidí, nejlépe hned při nástupu do zaměstnání
Podstatné zvýšení daňově uznatelného příspěvku zaměstnavatele na penzijní pojištění
Maximální dostupnost a variabilitu péče o předškolní děti, která však bude dobrovolná
Lepší podmínky pro zdravotně postižené osoby, např. systém koordinované rehabilitace
Nový systém financování sociálních služeb, jasné částky a financování až na tři roky
Kvalitní a dostupné zdravotnictví
Chceme moderní, vlídné a spravedlivé zdravotnictví, na které se lidé mohou spolehnout, zejména když čelí vážnému úrazu či onemocnění.
Systém zdravotnictví je třeba zjednodušit
a odstranit jeho nerovnosti, aby byl otevřený a pro všechny předvídatelný.
České zdravotnictví, založené na systému všeobecného povinného zdravotního pojištění a rovných podmínkách pro poskytování zdravotní péče, je na vysoké úrovni.
Nicméně je třeba zavést více otevřený systém, který respektuje svobodu volby
a řízenou konkurenci poskytovatelů.
Pracovníkům ve zdravotnictví chceme zajistit dobré finanční ohodnocení,
dostupné a kvalitní postgraduální vzdělávání,
zjednodušení administrativy
a omezení přesčasové práce.
ZAVEDEME
Princip DRG – „za stejnou péči stejná úhrada“
Jednodušší a průhlednější vyhlášku o úhradách, sazebník i tvorbu cen léků a zdravotnických prostředků
Bezpečnou a uživatelsky přívětivou elektronizaci zdravotnictví, která zajistí sdílení informací a usnadní práci s dokumenty
Jednodušší vzdělávání lékařů a sester při zachování jeho kvality;
zdravotníkům zajistíme jasnou profesní perspektivu i odpovídající kompetence
Rovná pravidla a podmínky pro nemocnice i ambulantní zařízení,
a to bez ohledu na to, zda jsou státní, krajské, městské, církevní nebo soukromé
Individuální zdravotní pojištění na míru
Kvalitní domácí hospicovou péči
ZRUŠÍME
Nadbytečnou byrokracii a papírování ve zdravotnictví;
chceme jednodušší zdravotnickou dokumentaci a administrativu, která nebude lékaře a sestry přetěžovat, aby měli čas léčit a mluvit s pacienty
Nadbytečné byrokratické instituce, např. přístrojovou komisi
PROSADÍME
Širší možnosti volby pro pacienta, včetně volby nákladnější metody či materiálu nebo konkrétního zdravotnického pracovníka (pacient si doplatí pouze rozdíl oproti plně hrazené péči)
Další rozvoj špičkové medicíny na superspecializovaných pracovištích i odpovídající provozní a investiční financování
Obnovení stropu pro odvody zdravotního pojištění na úrovni čtyřnásobku průměrné mzdy
Dostupnost praktických lékařů, pediatrů a zubařů pro pacienty na celém území republiky
Podporu zdravotní péče v domácím prostředí,
posílení role praktických lékařů
Funkční systém letecké záchranné služby bez zakládání nových státních podniků a porušování evropských předpisů
Návaznost zdravotní a sociální péče, včetně jejich kombinovaného financování
Programy snižující zdravotní rizika
a zavádějící inovativní výrobky v boji proti kouření
Vznik proaktivních zdravotně preventivních projektů zvyšujících individuální odpovědnost pojištěnců
Svobodná a nezávislá kultura
Kultura musí být svobodná
a dostupná široké veřejnosti.
Stát má mít v kultuře minimální úlohu,
jeho hlavní role je v nastavení jednoduchých, srozumitelných a spravedlivých kritérií pro zachování kulturního dědictví
a rovněž pro podporu tzv. živé kultury.
O rozdělování finančních prostředků (grantů) z veřejných zdrojů by neměli rozhodovat úředníci, ale nezávislé komise složené z uznávaných odborníků a tvůrců.
Stát by neměl zasahovat do výsledků výběrových řízení v kulturních institucích, pokud proběhla v souladu se zákonem.
Všichni bychom měli cítit odpovědnost za naše kulturní dědictví, které se přenáší z generace na generaci a je základem naší budoucnosti.
Vztah a odpovědnost ke kultuře a národnímu dědictví se získává zejména výchovou a vzděláním.
Proto by stát měl podporovat tradiční kulturní spolky a instituce,
ale také chránit nezávislá veřejnoprávní média.
ZAVEDEME
Jasná pravidla pro stavby v památkových zónách měst a vyjasnění pravomocí pracovníků památkové péče
Spolupráci mezi Ministerstvem kultury a Ministerstvem školství pro vytvoření speciálních kulturně-vzdělávacích programů pro žáky a studenty
ZRUŠÍME
Nadměrnou administrativu kulturních institucí, takže se budou moci soustředit na své poslání
Šikanu drobných podnikatelů ze strany kolektivních správců, např. OSA
PROSADÍME
Stabilizaci financování veřejné služby v kultuře prostřednictvím dlouhodobě stanoveného příspěvku kulturním institucím
a navyšování prostředků na kulturu až na 1 % z celkové výše státního rozpočtu
Zákon o veřejných institucích v kultuře umožňující efektivní spojení privátních a veřejných zdrojů pro zaštítění významných kulturních projektů
Jasná pravidla pro financování oprav kulturních památek
Transparentní a dlouhodobě stabilní podmínky pro grantovou podporu
Efektivní, nebyrokratickou a předvídatelnou památkovou ochranu
Ochranu vlastnických práv majitelům movitých kulturních památek a odpovídající kompenzace za jejich nezbytné omezení
Dlouhodobě stabilní financování uměleckých vysokých škol
a ohodnocení jejich umělecké a tvůrčí činnosti obdobně jako při hodnocení vědy
Průhlednější pravidla pro podporu živého umění a nezávislých neziskových kulturních aktivit (divadla, festivaly, hudební projekty atp.)
Hlubší zapojení paměťových institucí (muzea, historické ústavy atd.) do vzdělávání
Prosperující zemědělství a podpora venkova
Nejdůležitějším prvkem zemědělství a rozvoje venkova je pro nás svobodný a aktivní občan.
Proto považujeme za základní článek života na venkově živnostníky, drobné podnikatele a malé a střední zemědělce.
Stát by měl venkov podporovat i chránit
a zajistit nediskriminační podmínky pro rozvoj drobného venkovského podnikání v oblasti zpracování produktů z vlastní zemědělské výroby, v řemeslné výrobě a ve službách, včetně turistiky.
Zabráníme zejména pokračujícímu vylidňování venkova
a posilující tendenci vytváření novodobých JZD, která nemají žádný vztah k půdě, konkrétnímu místu ani lidem, kteří jej obývají.
Pokud jde o průměrnou velikost zemědělských podniků, Česká republika je na bezkonkurenčním prvním místě v celé EU a současně má jeden z nejnižších počtů rodinných příslušníků pracujících v zemědělství.
Podporujeme zejména ověřený model rodinných farem běžných na západě, jež jsou zárukou dobré péče o krajinu, niterného vztahu k půdě, kvalitních místních potravin, soběstačnosti i rozvoje venkova obecně.
ZAVEDEME
Podporu produkce kvalitních tuzemských potravin a regionálních značek,
především úpravou legislativy a jejím zjednodušením pro malé potravinářské provozy
Podporu farmářských trhů
Dostupnější veřejnou dopravu
a budování kvalitní infrastruktury na venkově, aby se zabránilo jeho vylidňování a byl životaschopný
Opatření vedoucí ke zvyšování schopnosti krajiny zadržovat vodu (například odbahňování rybníků) a s tím související protipovodňová opatření
ZRUŠÍME
Byrokratické překážky brzdící lokální výrobce zemědělských produktů a kvalitních potravin
Část kontrol u mikro- a malých zemědělských podniků
Část nesmyslně přísných pravidel pro přímé platby do zemědělství
– na ty musejí dosáhnout i drobní hospodáři, kteří se nechtějí stát zemědělskými podnikateli, ale zároveň poskytují veřejné statky v podobě péče o krajinu
Specificky české výjimky ze společné zemědělské politiky EU, které nahrávají velkým provozům a podporují „socialistický“ model hospodaření (omezení maximální výše jednotlivých projektů na evropský standard)
PROSADÍME
Narovnání podmínek v čerpání evropských dotací z Programu rozvoje venkova, jež v současné podobě nahrávají především velkým zemědělským podnikům
Zastropování přímých plateb v rámci Společné zemědělské politiky
Odmítnutí regulace trhu se zemědělskou půdou
a posílení ochrany práv vlastníků půdy
Konzervativní ekologická politika, příznivé životní prostředí
Péče o životní prostředí je přirozeným základem životního stylu každého odpovědného občana.
Musí být založena na odbornosti, nikoli na ideologiích, které ohrožují svobodu lidí a ve svém důsledku likvidují i samotné základy ochrany přírody.
Lidé musejí pečovat o přírodní dědictví, které zachovaly předchozí generace,
a zároveň tyto kvality předat generacím příštím.
Věříme, že díky novým technologiím mohou lidé uspokojit své rostoucí nároky
a zároveň se chovat ohleduplně k přírodnímu bohatství.
Občanská demokratická strana usiluje o zdravé životní prostředí,
má jasnou koncepci a kvalifikované odborníky, kteří pomohou k navrácení kreditu konzervativní politice ochrany životního prostředí.
ZAVEDEME
Zjednodušení zákonů na ochranu životního prostředí;
odstraníme zbytečné regulace
a budeme hájit přirozená práva občanů, kteří řádně pečují o svůj majetek
Podrobení každého nového závazku vyžadovaného EU důkladné analýze dopadů na české hospodářství a životní úroveň občanů ČR
ZRUŠÍME
Nadbytečné úřední zásahy do života, např. umožníme kácení stromů na soukromých zahradách bez souhlasu úřadů;
na vlastní zahradě je každý svým pánem
Nerovnosti občanů před zákonem v zákoně o posuzování vlivu staveb na životní prostředí (EIA);
ekologičtí aktivisté nesmějí mít neomezenou moc blokovat stavby, které jsou ve veřejném zájmu
Změníme zákon o ochraně přírody a krajiny tak, aby bral ohled i na člověka jako součást přírody
PROSADÍME
Podporu konkurenceschopných obnovitelných zdrojů energie
– nebudeme nadále podporovat ty, které jsou závislé na dotování výkupních cen
Ochranu zdrojů a zásob kvalitní vody pro současné i budoucí generace
Moderní zákon o odpadech, který podpoří snižování jejich produkce,
zajistí důsledné třídění odpadů,
jejich efektivní recyklaci
a energetické využití
Dokončení likvidace starých ekologických zátěží
Podporu výzkumu, vývoje a zavádění inovativních technologií vedoucích k větší energetické účinnosti a k úsporám energie v českém hospodářství i v domácnostech
Podporu regionálních energetických center kombinujících výrobu tepla a elektrické energie, a to i s využitím odpadů a obnovitelných zdrojů, včetně možnosti uchovávání vyrobené energie
Rozvoj našeho nejvýznamnějšího bezemisního zdroje, jaderné energetiky, s cílem zvýšit naši energetickou nezávislost a bezpečnost
Využití prostředků z fondů EU i z národních zdrojů na financování programů pro zlepšení kvality ovzduší
Využití moderních technologií při kontrole dodržování ochrany životního prostředí místo narušování soukromí (kontrola kotlů)
Podporu vývoje alternativních pohonů v automobilové osobní a veřejné dopravě a jejich zavádění do praxe
