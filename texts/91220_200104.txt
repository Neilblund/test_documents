22.APRILA 2001
POBJEDA JE CRNE GORE
DPS DEMOKRATSKA PARTIJA SOCIJALISTA CRNE GORE
Na izborima 22.aprila potvrdićemo svoju privrženost demokratijj i
reformama.
Pokazaćemo i demokratsku zrelost crnogorskog društva da odlučuje o svojoj sudbini.
To će biti novi stabilan iskorak Crne Gore na evropskom putu.
U posljednjih nekoliko godina prošli smo jedan od najtežih perioda u našoj burnoj i slavnoj istoriji.
Izdržali smo sve propagandne, političke, ekonomske i vojne pritiske i otvorene prijetnje.
Strpljenjem I hrabrošću, razboritošću i dosljednošću, sačuvali smo mir i živote naših građana,
održali socijalnu stabilnost i
učvrstili multietničku demokratiju u Crnoj Gori.
Vratili smo samopouzdanje Crnoj Gori
i postavili temelje novog ekonomskog I političkog sistema primjerenog novom milenijumu i evropskom društvu.
Crna Gora već nekoliko godina funkcioniše kao suverena država.
Samostalno vrši monetarnu, carinsku, spoljnotrgovinsku, spoljno-političku i bezbjednosnu funkciju
Time smo, poslije gotovo cijelog vijeka, došli na pola koraka do toga da možemo samostalno i odgovorno upravljati svojom budućnošću.
Naš strateški cilj je deflnisan i ostvarljiv u doglednoj budućnosti jer mi već realizujemo ekonomske i demokratske reforme
i otvaramo vrata evropskih i transatlantskih integracija.
Dakle, nezavisnost i međunarodno -pravni subjektivitet nije naša opsesija niti cilj sam po sebi.
To je uslov razvoja Crne Gore po novim civilzacijskim standardima,
uslov evropeizacije crnogorskog društva
Time se Crna Gora ne odriće bliskosti sa Srbijom.
Posebno ne zaboravlja na dugu tradiciju naših bliskih odnosa.
Mi samo predlažemo novu formulu tih odnosa, primjerenu ovom vremenu i potrebi dinamičnog evropskog razvoja Crne Gore, Srbije i regiona, naravno.
Jer, predlog koji mi danas nudimo Srbiji jeste model po kojem su već uredeni odnosi unutar Evropske Unije j po kojem će u bliskoj perspektivi funkcionisati Jugoistočna Evropa.
To je naš doprinos stabilnosti, političkoj i ekonomskoj obnovi regiona u kojem živimo,
putokaz kako se na demokratski način mogu rješavati  i najteži problemi, kao što je Kosovo.
ODGOVORNOST
DPS će sve preuzete obaveze precizno oročiti i za njihovu realizaciju vezati političku sudbinu svojih predstavnika u izvršnoj vlasti.
Svako ministarstvo mora javno i jasno izložiti plan svojih zadataka i rokove za njihovo ostvarivanje.
Ministar ličnom odgovornošću mora garantovati njihovu realizaciju.
Javna uprava na svim nivoima biće pretvorena u servis građana.
Posebna pažnja biće posvećena debirokratizaciji administracije,
suzbijanju zloupotrebe položaja
i sankcionisanju svih vidova korupcije i drugih anomalija.
Za to će biti  osnovana posebna državna tijela čiji će rad ocjenjivati javnost.
U istoj ravni je energično suzbijanje svih pojava kriminala,
posebno ilegalne trgovine
i privredno-finansijskih zloupotreba.
SEDAM KORAKA DO POBJEDE.
Naš politički ideal je demokratija. Ajnštajn
Korak prvi: DRŽAVNO-PRAVNI STATUS
Istinska demokratija je ona koja dopustivim sredstvima, isključivo ne nasilnim, brani slobodu svoju, slobodu svoje zemlje i, napokon, slobodu čovječanstva. Gandi
Početkom prošlog vijeka igrom istorije i sudbine Crna Gora je prestala biti samostalna država.
Nelegitimnim ustavnim promjenama 6.jula 2000. godine zadat je definitivan udarac našoj iskrenoj vjeri u Jugoslaviju.
Pokazalo se da današnja Jugoslavia može postojati samo ukoliko mi budemo spremni da se odreknemo Crne Gore.
Početkom novog milenijuma voljom svojih građana Crna Gora vraća sjaj i slavu svoje države.
Crna Gora je prethodnih godina isticana kao primjer demokratskog preobražaja u region,
bila izazov i podsticaj demokratskim snagama u Srbiji, u njihovoj borbi protiv diktature.
Međunarodna zajednica vidjela je u Crnoj Gori evropski antipod balkanskom krugu sukoba, mržnje i straha od novog, od promjena.
Za istorijski zrele i samosvjesne narode, pitanje države nije stvar zakasnjelog nacionalnog romantizma.
To je instrument za odgovorno upravljanje svojom budućnošću.
Crna Gora mora da se odluči da li ima povjerenja u sebe, u svoje prirodne resurse, privredne potencijale, i prije svega u svoje ljude.
Ili smatra da bi to neko bolje od naš samih mogao odlučivati o tome šta je za nas dobro,
Da li ćemo mi, odgovornošću roditelja, raditi u korist naše djece, dok oni ne stasaju da preuzmu brigu o svom potomstvu ill ćemo, naoko lagodno, a u suštini neodgovorno, to prepustiti nekom drugom.
Nekom izvan Crne Gore.
Mi u DPS-u mislimo da tu odgovornost moramo ponijeti sami.
Zato nam treba država - suverena i međunarodno priznata.
Mi Srbiji nudimo da Srbija i Crna Gora formiraju SAVEZ kao suverene i međunarodno priznate države, na koga mogu prenijeti funkcije od zajedničkog interesa.
Tako ćemo i Srbiji i Crnoj Gori ostaviti onaj dio odgovornosti koji im pripada – da urede svoje kuće po mjeri novog vremena i evropskog društva kojem pripadamo.
To ne bi otežavalo život naših građana
i funkcionisanje privrede.
Sporazumno bi dogovorili kvalitetno rješavanje svih pitanja od životnog značaja za građane u Srbiji i Crnoj Gori,
i obezbijedili razvoj privrede na otvorenom tržištu.
MEĐUNARODNI ODNOSI
Svijet pripada onome ko mu se nametne.
Crna Gora je demokratskim preobražajem,
izgradnjom multietničkog i građanskog društva,
prihvatanjem izbjeglica sa ugroženih područja ex-Jugoslavije,
posvećenošću mirnom rješavanju konflikata postala primjer za region.
Time je obezbijedila podršku i pomoć Evropske Unije i demokratskog svijeta.
U novim okolnostima, oslobođenim ratnih prijetnji, demokratska Crna Gora biće ravnopravan član porodice evropskih naroda i država.
Naš je cilj da Crna Gora do 2010.godine postane član Evropske Unije.
Korak drugi: EKONOMIJA
Znanje je biti najpametniji na djelu. Zakoni su temelj napretka.
Međunarodna izolacija Jugoslavije, rat sa NATO paktom, blokada Crne Gore od strane diktatorskog režima iz Beograda, uz kontinuirane prijetnje građanskom miru, karakterisali su ekonomski i politički život proteklih godina i bitno uticali na privredna kretanja i usporavanje ekonomskih reformi.
Ipak, i u takvim okolnostima ostvarili smo značajne rezultate.
Najvažnije, Crna Gora realizujući ozbiljne reforme stvara novi ekonomski sistem.
Sistem koji je podsticajan za ljude preduzetničkog duha.
Danas u Crnoj Gori imamo oko 14 hiljada novih preduzeća, nastalih upravo u tom periodu teške ekonomske i političke krize.
Dakle, nastaje nova privredna struktura Crne Gore zasnovana na privatnoj svojini,
adaptirana za poslovanje u uslovima tržišne konkurencije.
Uz ekspertsku pomoć EU i SAD nastavićemo rad na dogradnji podsticajnog ekonomskog ambijenta u kojem će građani Crne Gore moći svojim radom da obezbijede dobar život.
Crna Gora je dokazala da je ekonomski održiva država.
Kao otvorena ekonomija,
posvećena podsticanju zdravog i regularnog biznisa,
prije svega u oblasti turizma i usluga,
pomorstva i
proizvodnje zdrave hrane,
Crna Gora može garantovati svojim građanima život na nivou standarda evropskog okruženja.
POLJOPRIVREDA
Obrađivati zemlju je značajnije nego njome vladati.Andersen
Dokaz drugaćijeg, osmisljenog planiranja razvoja Crne Gore je racionalno korišćenje poljoprivrednih potencijala.
Posljednjih godina  Vlada je bila ozbiljno posvećena realizaciji "zelene strategije" Crne Gore.
Ilustracija toga je rast agrobudžeta u ukupnom budžetu Crne Gore za oko 50%.
Umjesto 2,57% u budžetu 1998. godine, sredstva namijenjena razvoju poljoprivrede u budžetu 2001. iznose3,82%, ili 14 miliona DM.
Plan je da već iduće godine dođemo do projektovanih 5%.
Politikom kreditiranja snažno smo podstakli razvoj poljoprivredne proizvodnje u privatnom sektoru.
Obezbijedili smo preko 3 hiljade kredita u iznosu od 12,5mil. DM koji se vraćaju predviđenim rokovima i stvaraju finansijski potencijal za nove kreditne plasmane.
Razvoj poljoprivrede, posebno stočarstva, ostaje i narednih godina jedan od naših prioriteta.
Država će pored nastavka aktivne politike podsticaja
pristupiti ozbiljnoj reformi republičkih robnih rezervi kako bi poljoprivrednim proizvođaćima garantovala pravedan otkup stočarske i biljne proizvodnje.
U cilju širenja mogućnosti plasmana proizvoda kreditna politika biće usmjerena na dalju disperziju prerađivaćkih kapaciteta.
Tome će svakako doprinijeti i ukupno otvaranje tržišta prema međunarodnom okruženju
PRIVATIZACIJA
Zakoni treba da budu jednaki za sve.  I kada štite i kada kažnjavaju. Deklaracija prava čovjeka
Ovih nedjelja krenućemo u proces masovne vaučerske privatizacije.
Normativno, taj posao urađen je ranije, ali su politički i bezbjednosni razlozi odložili njegov početak.
To je dobar prilog razvoju svojinske demokratije u Crnoj Gori.
Time će građani Crne Gore postati vlasnici novih 27% procijenjenog društvenog kapitala.
To je vrijednost od oko 2,5 mlrd. DM.
Dakle, na kraju ove godine više od 50% ukupnog društvenog kapitala Crne Gore biće privatizovano.
Takođe, nastavićemo da obezbjeđujemo strateška partnerstva našim značajnim poslovnim sistemima prodajom velikih preduzeća putem međunarodnih tendera
Privatizacija u cjelini biće apsolutno transparentna.
Kao i do sada koristićemo ekspertsku pomoč međunarodnih finansijskih i pravnih savjetnika.
TURIZAM
Otvoreno društvo je društvo komunikacija.
Turizam je naša najrealnija razvojna šansa.
Ona će biti iskorišćena privatizacijom postojećih
i izgradnjom novih turističkih struktura.
Stvorili smo dobre zakonske pretpostavke za privlačenje stranog kapitala.
Vjerujemo da slijedi period političke stabilnosti u regionu,
što je važan preduslov dinamičnog turističkog razvoja.
U narednih tri – četiri godine možemo privatizovati postojeće turističke kapacitete,
pirilagoditi turističku ponudu novim potrebama i zahtjevima turista,
iskoristiti komparativne prednosti ljetnjeg i zimskog turizma,
širiti kongresni turizam.
Tako projektovan razvoj turizma do 2015. godine može Crnoj Gori obezbijediti prihod od 1,5 mlrd. DM
i zaposlenost u obimu od oko 130 hiljada ljudi.
EKOLOGIJA
O, nikad se nemoj zamoriti u pomaganju domovini. Euripid
Crna Gora je ustavno definisana kao ekoloska država.
To je sublimirani izraz našeg ukupnog ekonomskog i državnog razvoja.
Povoljna je okolnost što svoje razvojne prioritete tražimo u oblasti turizma, usluga, proizvodnje zdrave hrane, malog i srednjegbiznisa.
Dakle, svega onoga što je ne samo komplementarno, nego upravo počiva na zdravoj životnoj sredini, kao neophodnoj pretpostavci.
Zaštita životne sredine ostvarivaće se paralelno sa privrednim razvojem Crne Gore, u skladu sa evropskim standardima.
REFORMA JAVNE UPRAVE I PRAVOSUĐA
Vlast zaslužuje samo onaj ko se usudi da se sagne i da je uzme. Dostojevski
To je jedan od najvažnijih segmenata ukupnih društvenih reformi i
neophodna pretpostavka za demokratizaciju i
izgradnju građanskog društva u Crnoj Gori.
U ovim oblastima nastavićemo užurbano reforme koje smo započeli, uz stručnu i drugu pomoć međunarodnih eksperata.
Efikasna i profesionalna,
depolitizovana državna uprava i
nezavisno sudstvo legitimacija su modernih, uspješnih demokratskih društava.
Crna Gora danas upravo gradi takvo društvo.
Zato je i logično što su reforme javne uprave i pravosuđa u vrhu naših prioriteta.
Korak četvrti: KULTURA
Kultura jednog naroda je ogledalo u kome se odražava njegova svijest, vjerovanje i tradicija. To je ključ pomoću kojeg se mogu otvoriti vrata svijesti jednog naroda i njegovih institucija.Konore Fuminoro
Nova crnogorska društvena realnost pokazuje svijest o potrebi revitalizacije crnogorske kulturne baštine
usklađivanjem s normama koje čine osnov savremenih evropskih kretanja,
razmjena i udruživanja izvan preživjelog centralizovanog državnog modela.
Formulisanje autentične kulturne strategije kroz osmišljenu, sistematičnu kulturnu politiku, stavljamo kao prioritet.
Kreativni spoj tradicije i modernosti kroz model otvorene kulture - samo u takvom ambijentu možemo očekivati prepoznatljiv kulturni proizvod i
istinsku valorizaciju vlastitih kulturnih sadržaja, stvaralaca i poslenika u kulturi.
U postojanom ekonomskom i političkom ambijentu, kakav gradimo, ulaganja u kulturu kao u osnovu sveopšteg društvenog prosperiteta, biće stabilnija i izdašnija.
Korak peti: OBRAZOVANJE ZA BUDUĆNOST
Oni koji se nijesu pomakli od kuće mogu malo toga reel
Znanje je temelj savremenog društvenog i kulturnog razvoja.
Posebnu pažnju posvetićemo reformi obrazovanja, prije svega osnovnog,
koja treba da omogući, kako upoznavanje i razumijevanje društva,
tako i poštovanje drugih ljudi i kultura,
otvorenost za uvažavanje i prihvatanje novih znanja.
Država će posebnu pažnju posvetiti podsticanju talentovanih, obezbijediti njihovo stipendiranje,
omogućiti bolje uslove rada na Univerzitetu, u skladu sa potrebama.
Koristeći i primjenjujući iskustva evropskih zemalja, svim diplomcima koji budu ispunjavaii uslove, biće omogućeno da nastave postdiplomske studije.
Posebnu pažnju posvetićemo školovanju i izboru nastavnog osoblja.
Pored poboljšanja njihovog socijalnog položaja,
stvorićemo društveni ambijent koji će prosvjetni poziv učiniti privlačnim i društveno uvaženim.
Znanje je ključ našeg priključenja evropskim procesima i realizaciji strateškog cilja ulaska Crne Gore u EU.
INFORMACIJA ZA SVE
Narod bez pouzdanih vijesti je, prije ili kasnije, narod bez temelja slobode. Laski
Do kraja 2005. godine u svim školama biće uvedene kompjuterske učionice
u srednjim školama svi učenici će prolaziti informatičku obuku
i svi fakulteti biće kompjuterizovani.
U svim gradovima biće formirani informacioni centri koji će omogućiti računarsko opismenjavanje i korišćenje Interneta.
Korak šesti: ZDRAVSTVO
Zdravi su bogatiji od bogataša. Horacije
Izgrađene ambulante, domovi zdravlja, bolnice, specijalizovane zdravstvene ustanove dokaz su brige o ljudima.
Država će podsticati širenje zdravstvene kulture,
uz obavezu da se svim građanima omogući adekvatna i efikasna primarna zdravstvena zaštita,
sa težnjom da se ona kvalitetno razvija po modelu zdravstvene zaštite u evropskim zemljama.
Istovremeno, regionalni centri će biti osposobljavani tehnološki i kadrovski dopunjenim opštim bolnicama za optimalnu sekundarnu zdravstvenu zaštitu.
Klinički centar Crne Gore postaće visoko specijalizovana medicinska ustanova primjerena najvišim stručnim standardima.
Tako će se stvoriti uslovi za pruzanje svih oblika medicinske zaštite u Crnoj Gori.
Za posebne slučajeve, obezbijedićemo saradnju sa najuglednijim ustanovama u okruženju i u Evropi, u koje ćemo slati naše građane na liječenje.
Korak sedmi: SOCIJALNA POLITIKA I RJEŠAVANJE PROBLEMA NEZAPOSLENOSTI
Dva put daje ko brzo daje, malo daje onaj ko s poklonom oklijeva.
DPS Crnu Goru vidi kao državu slobodnih i ekonomski nezavisnih ljudi.
Osmišljenim ekonomskim razvojem,
prije svega podsticajem preduzetništva,
smanjićemo broj socijalno ugroženih građana.
Nezaposlenost je najteži ekonomski i socijalni, time i politički problem Crne Gore.
Novo produktivno zapošljavanje neće samo relaksirati budžet i fondove javne potrošnje, svodeći ih time na mjeru ekonomski stabilnog društva,
nego će, prije svega, povratiti ekonomsko dostojanstvo i učvrstiti samopouzdanje građana Crne Gore.
Uspjeh u rješavanju tog problema mora biti prava mjera uspješnosti svake vlasti u Crnoj Gori.
Tome je već posvećena najveća pažnja DPS i postojeće vlasti.
Samo u prošloj godini preko Zavoda za zapošljavanje finansirano je 2 hiljade kredita za samozapošljavanje u vrijednosti od 17.642.470 DM.
Tim putem zaposleno je 3.112 lica.
U toku je obezbjeđenje sredstava u iznosu od 9.388.600 DM za otvaranje novih 1.500 radnih mjesta.
Ta sredstva će biti obezbijeđena do kraja aprila 2000. godine.
Ovakva politika podsticaja preduzetništva pokazuje se kao optimalan model i zbog odgovorne i namjenske upotrebe kredita.
Preko 90% kreditnih sredstava, kontrola je potvrdila, upotrijebljeno je strogo namjenski i vraća se u predviđenom roku.
To garantuje optimizam da bi iz vraćenih kredita i drugih izvora, u drugoj polovini 2000-te godine, mogli otvoriti još 2000 radnih mjesta.
A to znači mnogo novih preduzeća,
ekonomskih cjelina kojima se obogaćuje savremeni privredni sistem Crne Gore.
Poreska i kreditna politika moraju biti u funkciji preduzetništva.
Reforma poreskog sistema mora obezbijediti veći obuhvat poreskih obveznika uz dalje smanjivanje poreskog tereta.
U strukturi poreskih prihoda mora se veći oslonac naći u oporezivanju imovine.
Socijalno pravedno je i regularno da oni koji su tokom prethodnih godina preuređenja sistema stekli kapital na koji nije plaćen porez, koji su uvećali svoju imovinu, plate državi porez.
Nakon monetarne reforme i obezbjeđenja stabilne valute,
reforma bankarskog sistema mora dovesti do aktivnije kreditne politike i angažovanog odnosa banaka prema problemima razvoja Crne Gore.
Država će mjerama monetarne i ekonomske politike stimulisati aktivniju kreditnu politiku prije svega u sektoru preduzetništva ,
kao i stambene izgradnje,
kako bi se kvalitetno rješavali stambeni problemi velikog broja stambeno nezbrinutih ljudi.
22. aprila budućnost Crne Gore je u našim rukama
