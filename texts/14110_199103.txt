Vihreä liike on yksi ilmaus aikamme henkisestä murrosta. Ihmiset ovat alkaneet etsiä sitä, mikä elämässä on oleellista. Ihmiset ovat alkaneet myös sanoa asioita ääneen kysymättä vallanpitäjän lupaa. Me olemme optimisteja. Me uskomme, että on mahdollista luoda moderni yhteiskunta, jossa jokainen voi tehdä arkisen työnsä hyvällä omallatunnolla. Siksi kannatamme radikaalia verouudistusta, jossa työn verotusta kevennetään ja sen sijaan verotetaan energian kulutusta ja saastuttamista. Pyrimme kestävään turvallisuuteen. Emme usko, että se syntyy ilman oikeudenmukaisuutta. Siksi tuemme Baltian kansojen taistelua oikeuksistaan ja haluamme, että Suomen ulkopolitiikka aktiivisesti ja aloitteellisesti tukee rauhaa ja vastustaa väkivaltaa niin lähellä kuin kaukana.  rm: Siinä oli vihreiden esittelyä ja tervetuloa kansanedustaja Pekka Haavisto. Mennään suoraan asiaan. Lähdettekö mukaan hallitukseen, joka päättää rakentaa viidennen ydinvoimalan.  ph: Emme lähde.  ml: Teidän puolueessanne on kuitenkin ollut horjumista tässä kysymyksessä. Esim. kansanedustaja Osmo Soininvaara on alkanut perääntyä tästä kannasta.  ph: No se ei pidä paikkaansa. Vihreillä on ihan yksiselitteinen kanta tällä hetkellä. Vihreällä liitolla siihen, että me ei lähdetä mukaan tukemaan sellaista hallitusta, joka päättää rakentaa viiden ydinvoimalan tai kivihiilivoimalan.  ml: Eli lupaatteko te tässä äänestäjien EDESSÄ äänestäjille, että vihreät eivät istu ydinvoimahallituksessa?  ph: Kyllä.  rm: Vaatiiko vihreä liitto kansanäänestystä ydinvoimasta?  ph: Olemme vaatineet sitä, sen eduskunta kumosi sen lakialoitteemme syksyn lopussa. Siinä oli muita oppositiopuolueita mukana ja me tulemme tekemään sen uudestaan uuden eduskunnan aloittaessa sen esityksen.  ml: Eli te samaan aikaan sidotte omaan tulevan eduskuntaryhmän ja mahdollisen ministerinkin kädet ydinvoima-asiassa ja samaan aikaan vaaditte, että ratkaisu pitäisi jättää kansalle.  ph: No, minusta on reilua se, että ehdokkaat kuten vihreät ehdokkaat kertovat oman käsityksensä energiapolitiikasta, ydinvoimasta. Vihreät ehdokkaat on sen selkeästi ilmaisseet. Samalla me tietysti halutaan, et kansan tässä kysymyksessä tulee kuuluviin Suomen kansan enemmistön, vaatii energian säästöä, ei kannata viidettä voimalaa.  mi: Päätättekö te tästä asiasta omalta osaltanne eduskunnassa  vai päätetäänkö asiasta kansan äänestyksellä? Eihän tässä voi menetellä kahdella tavalla yhtaikaa.  ph: Omalta osaltammehan olemme päättäneet siitä jo nyt asettamalla ehdokkaiksi.  rm: Demarit ovat kosineet teitä hallitukseen. Oletteko neuvotelleet asiasta muittenkin puolueiden kanssa?  ph: Ei, eikä ole demareidenkaan kanssa neuvoteltu. Tämä tuli meille aikamoisena yllätyksenä.  rm: Ettei vaan jonkin kasvisravintolan kabinetin kassakaapissa olisi jo sopimus asiasta?  ph: (nauru) No, tällaisesta minä en ole ainakaan kuullut.  ml: Kuitenkin vastasit tähän demarien kosintaan kainoin imarrellusti kuten termi kuuluu. Ilmeisesti hallitukseen meno houkuttaisi kuitenkin.  ph: No, minä näin tosiaan tämän Hautalan ja Saurin vastauksen, Ensimmäisen lauseen oli, että kainoin imarreltu, mutta sen jälkeen tuli lista niistä kysymyksistä, jotka vihreille on jäänyt vähän epäselväksi sosialidemokraattien politiikasta ja se lista oli aika pitkä.  ml: Joka tapauksessa teitä kositaan hallitukseen. Mikä olisi sellainen hallitus, johon te ette voisi mennä muu kun ydinvoimahallitus? Mitä muita kynnyskysymyksiä teillä on?  ph: No, tietysti ydinvoimakysymyksen lisäksi koko kysymys energian säästöstä on avainkysymys. Kysymys siitä, että Suomen talouspolitiikan ja ympäristöpolitiikan välillä löytyisi joku suhde eli alettaisiin ohjata talouspolitiikkaa ympäristöverolla ja muilla ...  ml: Eli jos ympäristön kannalta löytyy muuten myönteisiä ratkaisuja ...  ph: Mm.  ml: ... niin hallitukseen voi mennä. Kannattaako silloin pitää tästä ydinvoimasta kiinni?  ph: Totta kai siitä kannattaa pitää kiinni ja siinä meidän demarikysymyslistassa oli kysymys myös esim. nuorten asunnoista. Demarit on jo istuneet koko sodan jälkeisen ajan hallituksessa, mutta asuntokysymys ei ole ratkennut.  ml: Palataan vielä hetkeksi energiakysymyksiin. Vaaliohjelmassanne te sanotte, että maakaasun käyttö on lisättävä yhteispohjoismaisen kaasuverkon avulla. Ruotsi ei ole ollut tästä kiinnostunut. Pitäisikö Suomen siis maksaa yksin koko kustannukset?  ph: On kaks mahdollisuutta käyttää Norjan maakaasua. Toinen on se, että vedetään putki. Se olisi paras mahdollisuus. Toinen mahdollisuus on tietysti ostaa Norjasta suoraan sähköä, joka  siellä on tehty maakaasun avulla. Jompikumpi näistä ratkaisuista olisi hyvä.  ml: Paljonko tämä maakaasuputken vetäminen maksaisi?  ph: No siinä todellakin kuten Ruotsi sanoi, niin Ruotsi ei ole siinä hankkeissa vielä mukana, joten se tulisi tällä hetkellä varsin kalliiksi.  rm: Kannattaisiko Islannista rakentaa kuumavesiputki Suomeen. Siellä on aivan ilmaista kuumaa vettä?  ph: No EI varmasti.  ml: Te vaaditte bensan hinnan kaksinkertaistamista. Kuka korjaa siitä rahat taskuunsa?  ph: No, kun se kerätään veroilla niin tietysti yhteiskunta. Yhteiskunta saa ne rahat taskuunsa, voi käyttää ne esim. ympäristöystävällisen liikenteen kehittämiseen junaliikenteeseen.  ml: Osmo Soinivaara on kyllä esittänyt, että öljyn hinnaksi olisi hyvää asiaa, jos öljyn hinta olisi seitsemänkymmentä dollaria tynnyriltä. Ei tämä kuulostaa siltä, että tämä menisi yhteiskunnan taskuun, nämä dollarit.  ph: No, tosiaankin, jos hän on näin sanonut niin silloin tämä ajatus ei ole SE, mikä vihreällä on siinä, että valtion verovaroina kerättäisiin.  ml: Eikö kaikissa tapauksessa kalliista öljystä hyödy ennen kaikkea öljy-yhtiöt, kansainväliset öljy-yhtiöt?  ph: Jos todellakin seitsemänkymmenen dollarin tynnyrihinta menee öljy-yhtiölle, silloin siitä hyötyy tietysti öljy-yhtiö. Verosta hyötyy Suomi.  ml: Te olette ollut nyt jo hyvin tyytyväinen siitä. Ainakin puheenjohtaja Hautala on ollut tyytyväinen siitä, että Persianlahden sodan myötä öljyn hinta lähti syksyllä nousuun. Eli oletteko te tyytyväinen kansainvälisten öljy-yhtiöiden puolesta?  ph: No ei vihreät ole tähän tyytyväisiä tähän tilanteeseen.  rm: Miten te, kun vaaditte kaksinkertaistamista, miten se osuu syrjäseutujen asukkaisiin?  ph: Se osuu tietysti sillä tavalla, että heidän työmatkakustannuksensa kasvaa. Me ollaan esitetty, että heille voisi verotuksessa antaa erillisen työmatkavähennyksen.  ml: Te olitte myös esittänyt, että Suomen pitäisi neuvotella Ruotsin ja Kanadan kanssa yhteisestä sähkön hintapolitiikasta. Onko tämä nyt oikein realistinen ehdotus?  ph: No, se on realistinen siinä mielessä, että ympäristöliike niin Ruotsissa kun Kanadassakin myös poliittiset päättäjät puhuvat näistä samoista kysymyksistä, joita Suomessa puhutaan. Ei Suomi ole tässä yksin tällä taivaan kappaleella. Nämä täysin samat vaatimukset on siellä esillä, se on aivan realistista.  rm: Mutta, jos nämä neuvottelut jostain syistä epäonnistuisivat, kuinka te turvaisitte Suomen kansalle sen kilpailukyvyn?  ph: Sanotaan, että Ruotsihan koitti nostaa energian hintaa, mutta Suomi ei ollut siinä mukana. Tietysti ...  ml: Ei kansalle vaan osoitus siitä, että tällaisiin sopimuksiin on aika vaikea päästää.  rm: No kilpailemme samoista markkinoista.  ph: No tietysti, mutta maailma on muuttumassa ja uudet kansainväliset ympäristösopimukset on todennäköisesti yhdeksänkymmentäluvun sopimuksia, kansainvälisestä kilpailukyvyistä niin ei välttämättä pelkkä energian hinnan nosto meidän kansainvälistä kilpailukykyä romahduta. Onhan teollisuudella muita kustannustekijöitä.  rm: Mutta ei se kasvatakaan sitä.  ph: Ei se kasvata ...  rm:  ph: ... mutta se voidaan hyvittää esim. työntekijän sotumaksuissa tai muissa teollisuudelle.  ml: Miten te aiotte sitten parantaa Suomen kansainvälistä kilpailukykyä, joka on aivan keskeinen osa tämän pohjoismaisen hyvinvoinnin rakentamisessa?  ph: No tänä päivänä jos ajatellaan laman tilannetta niin meillä on tietysti ollut esillä mm. se, että sotumaksuja voitaisiin porrastaa, nimenomaan pieniä yrityksiä, keskisuuria yrityksiä voitaisiin tällä hetkellä tukea. Nehän on pahimmassa vaarassa tällä hetkellä tässä taloustilanteessa.  ml: Onko teillä hyvä mieli siitä, kun Suomessa on nyt talouskasvu nollassa. Ettekö tätä nollakasvua juuri ajattele?  ph: No tämä bruttokansantuotemittari on aika huono mittaamaan sitä, mitä Suomen ympäristöön tapahtuisi. Bruttokansantuotteen kasvu on nollassa niin se ei vielä kerro juuri niistä asioista, jotka ovat vihreille tärkeätä.  rm: Mutta onko teillä hyvä mieli kuitenkin?  ph: Ei mitenkään erityisesti, en koska esim. suurtyöttömyyden oloissa ympäristöinvestoinnitkin on ne, joista sitten ensimmäiseksi luovutaan.  ml: Mutta eikö tämä tilanne ole kuitenkin se, jolla sitä kohtaan te olette ollut pyrkimässä?  ph: Ei, ei se ole se. Bruttokansantuote kasvaa silloin, kun arkipiispa saarnaa ja bruttokansantuote kasvaa silloin, kun joku öljyalus ajaa karille eli bruttokansantuote on aivan väärä mittari.  rm: No oletteko sitä mieltä, että palkkoja tulisi alentaa tässä taloudellisessa tilanteessa?  ph: En, en ole sitä mieltä eivätkä vihreät ole.  ml: Entä tulisiko devalvoida? Ainakin teidän talousasiantuntijanne Jaakko Kari kannattaa devalvaatiota, sen sijaan ymmärtääkseni puoluesihteeri Pekka Sauri vastustaa.  ph: No devalvaatioon vihreillä on semmoinen kanta, että on neljän prosentin revalvaatio voitaisiin ottaa takaisin, jos siitä syntyisi sopimus ay-liikkeen kanssa. Muissa tapauksissa koko devalvaatio olisi täysin järjetön. Sehän ulosmitattaisiin sitten palkkoina.  ml: onko tämmöinen sopimus ay-liikkeen kanssa realistinen?  ph: En tiedä, onko se realistinen, mutta vihreät ei sitä nyt varmasti ole devalvaatiota ensimmäisenä ajamassa. Se on se on tämmöinen poppakonsti, jolla ei kovin pitkälle taloutta voi parantaa.  ml: Minkä verran teillä muuten on yhteyksiä ay-liikkeeseen?  ph: Meillä on jonkin verran ay-liikkeen väkeä nykyään mukana vihreissä, oikeastaan päivä päivältä enemmän.  rm: Hm.  ml: Sen sijaan tuntuu siltä, että maassa on vihreitä puolueita päivä päivältä enemmän myöskin ...  (nauru)  ml: ... Miksi teillä ei ole vaaliliittoa ekovihreiden kanssa?  ph: Jaa-a, se on hyvä kysymys. Me ollaan heidän kanssaan niin pitkään kun mahdollista koitettu rakentaa yhteistyötä ja valinta on lopuksi jäänyt heille. En pysty heidän puolestaan vastaamaan.  rm: sopu EI kuitenkaan ole syntynyt. Eikö kannattaisi kerätä kaikki vihreiden äänet talteen? Tällä tavalla ...  ph: Kannattaisi, ilman muuta.  rm: Mutta oletteko te tehneet elettäkään ottaakseen heidät takaisin tuolloin ...  ph: Aika monta aika monta elettä, olen ollut itsekin niitä tekemässä.  ml: Mikä on muuten vihreä liiton oma moraali? Kun puolueenne perustettiin vuonna kahdeksankymmentäseitsemän niin silloin vannoitte pyhästi, että tämä puolue ei lähde vaaleihin. Se on  pelkkä aatteellinen ja koulutuksellinen tausta järjestö.  ph: Jaa/ en tiedä onko tämmöistä vannottu. Kun itse tein aloitteen vihreä liiton perustamisesta ...  ml: Perustavassa kokouksessa ...  ph: Jaa.  ml: ... helmikuussa kahdeksankymmentäseitsemän.  ph: Jaa, kun itse tein aloitteen tämän liiton perustamisesta tai sen puoluerekisteriin, kyllä se ajatus oli, että sillä osalla otetaan osaa vaaleihin.  ml: Silloin oli jo myyty tämä periaate.  ph: No, en tiedä voiko ketään kritisoida siitä, että hän ottaa puoluemuodossa osaa Suomen eduskuntavaaleihin.  ml: Ette taida ainakaan puolueenne sisällä kyllä kovin yhtenäisiä ole edelleenkään, vaan mitä on sanottua siitä, että ulkomaalain käsittelyssä eduskunnassa Eero Paloheimo oli sitä mieltä, että Suomen naiset haluavat tänne mustia miehiä eikä Geneven pakolaissopimusta alunperinkään ole solmittu koskemaan afrikkalaisia. Toinen kansanedustaja Osmo Soininvaara halusi, että YK menee asevoimin Somaliaan lopettamaan siellä riehuvan sisällissodan ja itse puolustitte sitten tällaista, jonkin näköistä humaania pakolaispolitiikkaa. Mistä äänestäjä oikeastaan tietää mille hän antaa tukensa, kun hän äänestää vihreitä?  ph: Äänestäjä voi tietysti katsoa äänestyskarttoja ensinnäkin. Vihreät saivat läpi periaatteen, että jos turvanpaikkahakuaika venyy pitkäksi niin pakolainen voi tehdä töitä tai turvapaikkahakija voi tehdä töitä tällä.  rm: Mutta tässä asiassa te levisitte kuin Jokisen eväät.  ph: Siinä asiassa, joka koski itse ulkomaalaislain käsittelyä, siinä ko. äänestyksessä yhdessä kohdassa Eero Paloheimo äänesti toisin kuin muu ryhmä ja se koski tätä kysymystä annetaan, voidaan antaa turvapaikka.  ml: Te menitte itse eduskunnan pönttöön selittämään tai sanoitte siellä salin puolelta, että ette ole Paloheimon kantojen takana.  ph: Joo, Paloheimo piti siellä sellaisen puheenvuoron, jossa oli asian tarpeetonta kärjistymistä tai problematisointia tilanteessa, jossa tämä on noussut esim. smp:n tämmöiseksi vaalihevoseksi.  rm: No tämä teidän pakolaispolitiikkanne ei ole kovin yksiselitteistä paitsi siltä osalta, että te haluatte ottaa Suomeen kolmetuhatta pakolaista. Entä sitten kun tänne tulee kolmastuhannesensimmäinen?  ph: Kolmetuhatta pakolaista tarkoittaa sitä, että Suomen pitäisi  olla valmis tarjoamaan resurssit kolmentuhannen humanitaarisen pakolaisen asuttamiseksi, kouluttamiseksi, ottamiseksi vastaan täällä. Emme eihän me mitään voida sille, jos tilanne jonakin hetkenä kärjistyy. Emme tiedä mitä tapahtuu Helsingin rautatieasemalla tai Eteläsatamassa.  rm: Mutta jos samoilla perusteilla tänne pyrkii enemmän?  ph: Se ...  rm: xx  ph: ... tilanne se tilanne täytyy käsitellä silloin, mutta tämä meidän kolmentuhannen kiintiö sisältäisi siis sekä kiintiöpakolaisia, joita pitää ottaa pakolaisleiriltä että spontaanipakolaisia ...  ml: Missä ...  ph: ... XX.  ml: ... vaiheessa pannaan rajat kiinni?  ph: Se on tietysti sen hetken kysymys, mutta ...  ml: Viidentuhannen, kymmenentuhannen ...  ph: Sitä ...  ml: ... kahdenkymmenentuhannen kohdalla.  ph: ... Sitä on hyvin vaikea sanoa. Se riippuu erittäin tilanteesta tai esim. mitä tapahtuu Suomen lähialueilla ja Baltiassa.  ml: Kurjimpien arvioiden mukaan saattaa tulla jopa useita miljoonaa ihmisiä ...  ph: Joo.  ml: ... ottaisitteko tekin heidät te heidät kaikki vastaan?  ph: No, minä lähettäisin siinä vaiheessa, jos nyt puhutaan lähialueista niin soppatykkejä siihen suuntaan.  rm: Te olette arvostellut Suomen ulkopoliittista johtoa Baltia-kysymyksessä. Mitä Suomen konkreettisesti olisi pitänyt tehdä toisin?  ph: Suomi olisi siinä tilanteessa nimenomaan presidentin suulla voinut ilmaista ensiksi sen periaatteen, että Suomi tukee ainakin vihreiden mielestä Suomen pitäisi tukea Baltian itsemääräämisoikeutta, Baltian ...  rm: E ...  ph: ... maiden pyrkimyksiä itsenäiseen ...  rm: Eikö näin ole juuri tapahtunut?  ph: Mielestäni presidentti siinä yhteydessä lähetti viestin, joka ei vastannut tätä.  ml: Tämähän on moneen kertaan juuri tässä samassa muodossa sekä ulkoministerin, pääministerin että presidentin suulla todettu.  ph: Hm, välit ...  ml: Ettekö te nyt vain tee politiikkaa ...  ph: Hm.  ml: ... tälle kysymykselle?  ph: Valitettavasti minulla on se käsitys, että se on Baltian maissa ymmärretty vähän toisin ja pikkaisen Suomen kansan ja suomalaisten vahingoksi.  rm: Jos Ahvenanmaa haluaisi itsenäistyä, tulisiko Ruotsin sitä tukea kaikin mahdollisin keinoin?  ph: öö ...  rm: Samasta asiastahan tässä on kyse.  ph: ... no, toi on nyt aika kaukaa haettu, en minä en usko, että ...  rm: ... toisesta lähinnä xx (nauru).  ph: Joo, en minä usko Ahvenanmaa itsehallintolakihan on ollut nyt käsittelyssä ja Ahvenanmaata en nyt haluaisi sotkea tähän keskusteluun.  ml: Siitähän se näyttäisi ...  rm: Hm.  ml: ... jos asiakkaat olisi Ruotsista käsin ihan vastaavaa.  ph: No joo, se keskustelu on historiaa. Se käytiin kaksikymmentäluvulla.  ml: Tuetteko te Liettuan ja Latvian nykyisiä vallanpitäjiä, kansanrintamia?  ph: No tuemme sitä järjestelmää, jota sinne halutaan synnyttää eli parlamentarismia ja kansanvaltaa.  ml: Siellä tässä nykyisessä järjestelmässä muuten sanotaan Liettuan uudessa perustuslaissa, että Liettuassa ainoa virallinen kieli on liettua, samoin Latviassa. Venäläinen vähemmistö sanoo, että sitä voidaan tilannetta tällä hetkellä rinnastaen vertailla lähinnä Etelä-Afrikkaan. Latviassa on esim. neljäkymmentäkahdeksan prosenttia venäläisiä, joilla on hyvin heikko mahdollisuus saada äänensää kuuluviin. Tuetteko te näiden valtioiden johtoa? xx?  ph: Ei tämmöisessä kieli ja kulttuurikysymyksessä. Ilman  muuta venäläisellä vähemmistöllä on oikeus, sillä on oma kieli ja kulttuuri. He voisivat ottaa minusta Suomesta mallia, jossa kaksikielisyys toimii varsin hyvin.  ml: Oletteko te välittänyt näille Liettuan ja Latvian johtajille myöskin nämä terveiset vai välitättekö te pelkästään käsityksen Suomen virallisesta ulkopolitiikasta?  ph: Olemme olleet aika paljon yhteydessä ja kyllä kertoneet nämäkin käsitykset, nimenomaan näiden maiden vihreille, joita täällä paljon käy.  rm: te korostatte sitä, että te ette ole joukkue entisiä kommunisteja, kuitenkin ehdokkaanne Ahti Ruoppila Keski-Suomessa on tälläkin hetkellä vasemmistoliiton valtuuston jäsen.  ph: xx minulle ja vihreällä liitolle hän on ilmoittanut siitä eronneensa.  ml: Vasemmistoliiton toimistossa ei tänään vielä tiedetty tästä kuitenkaan.  rm: Vasemmistoliitosta on kuitenkin valunut teille kovin paljon ilmeisesti kannattajia. Kuinka (huokaus) vasemmistolaisia te olette?  ph: Minä olen kuullut, että meille valunut vasemmistoliitosta, mutta meille on valunut viime aikana myös sdp:stä ja kokoomuksesta tietysti kun pieni puolue kasvaa niin se saa joka suunnasta kannattajia.  rm: No silloinhan te kohta olette naimisissa sdp:n ja kokoomuksen ...  ph: xx  rm: ... kanssa.  ph: En usko, vaan uskon et ihmiset on arvioinut uudestaan suomalaista politiikkaa ja valmiit tekemään uusia valintoja. Vihreässä on ihmisiä, jolla on monia poliittisia menneisyyksiä, on kokoomuslaisia, entisiä kuten Kalle Könkkölä on entisiä liberaaleja, on entisiä keskustalaisia, on entisiä sosiaalidemokraatteja. En minä lukisi poliittista aktiivisuutta ihmisten synniksi.  rm: Minkälainen tausta teillä on itsellänne?  ph: Minä en itse ole ollut puoluepolitiikassa ennen vihreitä mukana.  ml: Kiitoksia Pekka Haavisto. Seuraavana meillä on sitten vuorossa eläkkeiden ja vihreä yhteisvastuupuolue.  rm: Kiitos.
