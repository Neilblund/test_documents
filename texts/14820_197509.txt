IRTI TUHON TIESTÄ  SMP:N VAALITAVOITTEET  SUOMEN KANSAN PUOLESTA  - Irti Urho Kekkosen pakkososialismin tiestä ja piensäästäjien sosialisoimisesta.  - Irti valheellisesta Neuvostoliitolla pelottelusta. Rauha ja yhteistyö voittavat Euroopassa.  - Irti riistoveroista ja valtion rikastuttamisesta kansan kustannuksella. Valtion verot on asteittain poistettava pieni- ja keskituloisilta sekä pienyrittäjien ansioista sekä ylitöistä.  - Irti pulapolitiikasta sekä tulopoliittisista pakkoratkaisuista. Pienituloisten ja keskituloisten ansioita on tehokkaasti parannettava. Työ kunniaan.  - Irti nälkäpolitiikasta ja ulkomaisista myrkkyelintarvikkeista. Perhe- ja pienviljelmien hävittämisestä on luovuttava.  - Irti kansaa köyhdyttävästä talouspolitiikasta ja ulkomaille velkaantumisesta. Tuloeroja on kavennettava ja kansantulomme uusjako toteutettava.  - Irti puoluetukirahoista sekä taloudellisista väärinkäytöksistä ja poliittisesta rappiosta.  - Irti kehitysalueiden väestön jallituksesta ja maan autioittamisesta. Todellinen tuki tavallisille ihmisille.  - Irti eläkeherjauksesta. Heti on toteutettava eläkkeentarvitsijoille ja sotiemme veteraaneille kunnolliset eläkkeet. Kunnollinen sairauspäiväraha ja äitiyspäiväraha kaikille. Terveysasiat kuntoon.  - Irti asuntovääryyksistä. Jokaiselle oma omistettu koti ja kohtuulliset vuokrat. Äidinpalkka on lopulta toteutettava. Riittävästi lasten päivähoitopaikkoja.  - Irti kohtuuttoman lainakoron sekä raskaita miljardirahastoja kasvattavien sosiaaliturvamaksujen riistosta.  - Irti byrokraattisesta virkakoneistosta. Samanlaiset yhteiskunnan palvelukset kaikille sekä inhimillinen kohtelu.  - Irti siviilijuntan kaappausvallasta. Kaikki taisteluun kansanvallan ja pienomistuksen pelastamiseksi pakkososialismin ja monopolipääoman hyökkäyksiä vastaan. Vallan kaapannut siviilijuntta on murrettava vaaleissa.  Kaikki mukaan kansan vastaiskuun leivän ja vapauden puolesta sekä valtapuolueiden petospolitiikkaa vastaan. Inhimillisyys sekä lähimmäisenrakkaus voittavat lopulta.  SMP on rehellinen ja ryhdikäs. SMP pelastaa meidät kaikki Sinun tuellasi.  SMP on maan suola. Tue Suomen kansan parempaa tulevaisuutta.  LEIPÄÄ - VAPAUTTA - TURVALLISUUTTA
