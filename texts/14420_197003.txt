PROFESSORI   PEKKA TARJANNE  LIBERAALIEN JOHTAJA  44   Pallo on nyt Teillä  Liberaalinen kansanpuolue tunnetaan uudistajana poliittisessa keskustassa.  Puolueen johto on riuska ja nuorekas. Jatkuvasti uutta voimaa nousee vaikuttajiksi.  Aatteena liberalismi haluaa taata ihmiselle aineellisen turvallisuuden sekä henkisen vapauden. Kun tasavalta syntyi, jokaiselle suotiin sananvapaus, kokoontumisen vapaus, vapaus yrittämiseen sekä omistamisen oikeus.  Nämä, olivat silloin tärkeitä asioita, kuten yhä edelleen.  Tahdomme säilyttää entiset vapauden muodot ja osaltamme niitä lisätä. Kaikille on taattava vapaus puutteesta, hädästä ja painostuksesta sekä työttömyyden, asuntopulan tai huonon koulutuksen tuomasta ahdistuksesta.  Näissä vaaleissa liberaalit vaativat uutta linjaa etenkin verotuksessa, maataloudessa, asuntotuotannossa ja kansanvallan laajentamisessa.  LIBERAALINEN KANSANPUOLUE  Me suomalaiset saimme hyvän osan.  Meillä on demokratia, mahdollisuus vaikuttaa omiin asioihin ja keinot puutteen hävittämiseen, jos tahdomme.  Siksi meillä on vastuuta köyhistä maista sekä alueista joilla ei ole demokratiaa, ei kouluja, tehtaita eikä lääkäreitä.  Lukuisat pienet ryhmät tuntevat ympäristönsä kylmänä, jopa vihamielisenä.  Harvoin muistamme vähemmistöjä, olkootpa lapsia, vanhuksia tai sairaita.  Maailma ei ole kilparata vahvoja sekä älykkäitä varten. Emme voi tukahduttaa oikeutta vaativan ääntä.  On vaarallista jos yhä useampi tahtoo hypätä sivuun hylätä koko yhteiskunnan.  On vaarallista jos nuoret tuomitsevat meidän saavutuksemme.  Maailma on tehtävä vastuulliseksi, että se kestää, tulee viihtyisäksi, niin että jokainen voi kehittää parhainta itseään ihminen on kaiken mitta.  Hallinto on muutettava, kansanvaltaiseksi. Suoraa osallistumista ilman välikäsiä on lisättävä.  Jäykät rakenteet on räjäytettävä ilman epäröintiä.  Maatalouden yhteiskunta muuttuu teolliseksi ja se vuorostaan jälkiteolliseksi, kaupungistuneeksi valtioksi.  Vapaa-aika lisääntyy. Eräillä se uhkaa lisääntyä tuhoisasti koneet ja automaatio syrjäyttävät pystyviä työntekijöitä. Mielenkiintoisia, tyydytyksen antavia tehtäviä ei riitä kaikille halukkaille. Jokaiselle on silti turvattava oikeus toimeentuloon, asumiseen ja henkiseen avartumiseen.  Tärkeänä elämän sisältönä tulee olemaan tieto. Opiskelu jatkuu läpi elämän. Tiedon hankkiminen tapahtuu entistä useammin arvona sinänsä, ei pelkkänä ammattiin valmistumisena.  Huomaamme myös vaaran merkit.  Äärimmilleen piiskattu kilpailu ja hengästynyt elämäntahti särkevät ihmissuhteita.  Elintilaamme uhkaa tuho. Vesistöt kuolevat. Ilma on saasteita täynnään. Ravintoon pannaan myrkkyjä.  Murheellista olisi, jos meidän on pakko käyttää loistava tekniikkamme vain niiden pulmien ratkaisuun, joita ilman tekniikkaa ei syntyisi.  Itsestämme riippuu, minkä tien valitsemme.  LIBERAALINEN KANSANPUOLUE
