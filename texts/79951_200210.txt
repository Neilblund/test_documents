I. USTAVNA INTEGRACIJA
SDA je čvrsto opredijeljena za suverenu, cjelovitu i politički nezavisnu Bosnu i Hercegovinu, decentraliziranu državu multietničkih regija i lokalne samouprave prema evropskim standardima.
Aneksom IV Dejtonskog sporazuma ustanovljen kon¬cept vlasti postaje kočnica daljnjeg razvoja i pune integracije Bosne i Hercegovine.
Stoga ustavnu integraciju vidimo kroz izmjene postojećeg koncepta, tj. Ustava, koji se odvija u dvije faze, dva međusobno zavisna procesa.
A) Izmjene ustava
Prva faza je izmjene ustava entiteta i njihova imple-mentacija.
Iako nismo zadovoljni donesenim Amandmanima na Ustav RS, mi ćemo se, kao legalisti, boriti za njihovu dosljednu implementaciju.
Izvršene promjene smatramo prvim korakom u procesu ostvarivanja pune ravnopravnosti naroda.
S tim u vezi, zalagat ćemo se za usklađivanje niza postojećih diskrimina- torskih zakona sa donesenim amandmanima, počev od zakona o službenim jezicima, obrazovanju, vladi, do zakona o praznicima, obilježjima itd..
U pogledu buduće organizacije vlasti entiteta, shodno evropskim standardima o lokalnoj samoupravi, zalagat ćemo se: u RS, za decentralizaciju entiteta formiranjem regija i proširenjem nadležnosti općina,
u Federaciji BiH, za reorganizaciju strukture vlasti i preraspodjelu nadležnosti,
a sve sa ciljem da napravimo funkcionalniju i jeftiniju vlast, koja će odgovarati ekonomskoj snazi i potrebama države i građana.
Zahtijevat ćemo vraćanje preddejtonskih naziva općina i naselja, te izmjenu naziva ulica, javnih ustanova i drugih naziva koji nemaju uporište u bosanskoj kulturi, tradiciji i historji, ili, pak, vrijeđaju nacionalna ili vjerska osjećanja bilo kog naroda u Bosni i Hercegovini.
Insistirat ćemo da, u oba entiteta, Popis stanovništva iz 1991. godine, ili posljednji popis stanovništva, bude osnov za nacionalnu zastupljenost u organima vlasti svih nivoa i drugim javnim institucijama.
Druga faza je izmjena Ustava BiH, do čega će doći nakon izbora.
U prvom redu potrebno je Ustav Bosne i Hercegovine uskladiti sa evropskim konvencijama o ljudskim pravima.
S cil¬jem da BiH funkcionira kao moderna evropska država, potrebno je da institucije države preuzmu Ustavom propisane nadležnosti, kao i da entiteti dio nadležnosti prenesu na državu.
Buduću državu vidimo sa jakom centralnom vladom umjesto Vijeća min¬istara, koja će biti nadležna i za poslove odbrane, sigurnosti, zajedničke ekonomske politike, uključujući rad i zapošljavanje.
Također smatramo da se institucije BiH moraju finansirati i od izvornih prihoda države.
Tu su i druge promjene, kao što je vraćanje pređdejtonskog naziva države Republika Bosna i Hercegovina i, shodno tome, usklađivanje naziva entiteta.
Ovo podrazumijeva brisanje prefiksa Federacija i Republika, a umjesto toga korištenje nazi¬va entitet.
Također smatramo da, shodno ravnopravnosti konsti¬tutivnih naroda, entiteti u svom nazivu ne treba da imaju nacionalnu odrednicu, posebno ne samo jednog od naroda.
Zalagat ćemo se za jačanje pravne države i snažno građansko društvo u kojem je čovjek - pojedinac subjekt društvenih procesa, a pravna država u funkciji općeg dobra.
To podrazumijeva i punu profesionalizaciju i depolitizaciju uposlenih u državnoj službi.
Kao reakciju na pokušaj ponovne uspostave policijske države od strane vladajućih stranaka - SDP, SBiH, NHI, zahtijevamo punu parlamentarnu kontrolu i svođenje djelovanja Službe sigurnosti i Službe unutarnjih poslo¬va u zakonske okvire.
B) Bosanska nacija
Afirmaciju bosanskog identiteta, kao zajedničkog iden¬titeta svih građana Bosne i Hercegovine, smatramo važnim fak¬torom ukupne integracije bh. društva.
S lim u vezi, SDA će pro¬movirati pripadnost bosanskoj naciji i državi.
Bošnjaci, Hrvati, Srbi i drugi narodi mogu istovremeno biti i Bosanci.
To nije negiranje nacionalnog identiteta, već razvijanje osjećanja  pripadnosti državi Bosni i Hercegovini.
Ovo je proces kojim će BiH jačati i postati prosperitetna zemlja, gdje će se poštovati ravno-pravnost naroda, kao i individualna ljudska prava najvišega reda.
C) Izgradnja i razvijanje povjerenja medu ljudima
Jedan od bitnih uvjeta za trajan mir u Bosni i Hercegovini jeste izgradnja povjerenja medu narodima i građanima.
Za ovo je neophodno utvrđivanje istine o proteklom ratu, u čemu nezamjenjivu ulogu imaju Međunarodni sud za ratne zločine na području bivše Jugoslavije i Međunarodni sud pravde po tužbi RBiH protiv SR Jugoslavije zbog agresije i genocida.
U tom smislu, podržavamo punu suradnju sa Haškim tribunalom i formiranje njemu sličnog suda na nivou Bosne i Hercegovine za suđenje ratnim zločincima.
II. EKONOMSKI RAZVOJ I REFORME
A) Ekonomska politika
Zalagat ćemo se da se ekonomska politika u narednom periodu temelji na: Uspostavljanju jedinstvenog ekonomskog prostora u BiH, uključujući rad i zapošljavanje,
Integriranju u sistem liberalnih vanjsko-trgovinskih odnosa sa susjednim državama, kao i prilagodavanju i integraciji
u sistem sa Evropskom Unijom (EU) i pristupanja Svjetskoj trgovinskoj organizaciji (World Trade Organization - WTO),
Planiranju druge faze obnove i s tim u vezi obnovi odnosa sa Svjetskom bankom (WorId Bank) i Evropskom Unijom (EU), kao i donatorima iz islamskih zemalja,
Okončanju procesa privatizacije do sredine 2003. godine, izuzev onih firmi koje treba da ostanu u većinskom vlas¬ništvu države,
Uvođenju stečaja kao metode privatizacije i ozdravljen¬ja pređuzeća,
Uravnoteženju platnog bilansa i jačanju konkurentske sposobnosti domaćih subjekata kroz sistem podrške izvozu (umanjenje carina na privremeni uvoz radi dorade i oplemenji¬vanja),
Restruktuiranju elektro-energetskog sistema, što podrazu-mijeva stvaranje zajedničke prijenosne kompanije i regulatorne agencije na nivou BiH,
Finansijskoj konsolidaciji rudnika uglja i unaprjeđenju korištenja obnovljivih izvora električne energije,
Osiguranju granica i stavljanju pod kontrolu cjelokupnog uvoza radi naplate carinskih dažbina i obračuna poreskih obaveza,
Carinskim povlasticama na uvoz opreme po osnovu inozemnog ulaganja i korištenja kvotnih carinskih ograničenja primjenom carinskog kontingenta uvoza radi izvoza.
Korištenju dijela prihoda od carina za podsticaj izvoza,
Reformi ekonomskog obrazovanja.
Osnivanju naučnih fondacija za strateška i primijenjena ekonomska istraživanja,
Osiguranju kredita iz direktnih investicija prijateljskih zemalja, koje su pomoć obustavile od kako je na vlasti Alijansa.
Cilj ovih mjera je osiguranje investiranja najmanje 20 % godišnjeg brutto proizvoda, porast društvenog proizvoda od naj-manje 10% i izvoza 20% godišnje.
Kao rezultat, očekujemo da razmjena sa inozemstvom iznosi 80% GDP.
B) Finansiie i fiskalna politika
Uspostavljanje mehanizma vođenja kređitno-monetarne politike od strane Centralne (Narodne) banke Bosne i Hercegovine, kao garanta stabilnosti nacionalne valute, cijena i deviznih kurseva,
Jačanje institucionalnih investitora (osiguravajućih društava, penzionih fondova, investicionih društava i fondova) i nebankarskih institucija (štedionica i mikrokreditnih organizacija),
Ukidanje Agencije za bankarstvo i osiguranje depozita i prenošenje tih funkcija na Centralnu (Narodnu) banku Bosne i Hercegovine,
Jačanje regulacionih institucija iz oblasti osiguranja (Odbor za nadzor i biro osiguranja) i tržišta kapitala (Komisija za vrijednosne papire i Registar vrijednosnih papira),
Davanje značaja Agenciji za promociju inozemnih inves¬ticija, Fonda za osiguranje i kreditiranje izvoza,
Ukidanje sistema duplog oporezivanja,
Razrješenje pitanja internog duga i definiranja ukupnog vanjskog zaduženja u odnosu na potencijale privrede i rast društvenog brutto proizvoda,
Podsticanje tržišne konkurencije između banaka i institu¬cija na finansijskom tržištu radi obaranja cijena kapitala i novca,
Razrada sistema subvencija, kamatnih stopa za stanogradnju i zapošljavanje,
Ustanovljenje registra računa i efikasnog osiguranja naplate javnih prihoda,
Uvođenje PDV kao sistema obračuna poreza na potrošnju i dohodak, te prilagođavanje obračuna poreza na dobit u funkciji reinvestiranja i zapošljavanja,
Osiguranje isplate stare devizne štednje, posebno soci¬jalnim kategorijama, te za stambenu izgradnju.
C) Poljoprivreda i šumarstvo
Uređenje poljoprivrednog zemljišta, zaštita od poplava i rješavanje pitanja vodosnabdijevanja,
Razvoj i stimuliranje poljoprivrednih djelatnosti i prehrambene industrije, poreskim olakšicama, povoljnim kred¬itima i subvencijama, što podrazumijeva i dio prihoda od carina i prelevmana,
Formiranje Fonda za stalnu pomoć razvoja poljoprivrede i prehrambene industrije radi smanjenja ogromnog uvozno- izvoznog debalansa.
Zaštita i obnova šuma, vodotoka i drugih poljoprivrednih bogatstava,
Afrimiranje proizvodnje zdrave hrane
Otkup poljoprivrednih viškova.
D) Javni radovi i eksploatacija prirodnih resursa
Pokretanje javnih radova na svim nivoima vlasti kroz sistem tzv. kapitalnih ulaganja,
Izgradnja putnih komunikacija (najmanje 30 km auto¬ceste godišnje i kvalitetna popravka postojećih),
Razvijanje gasne infrastrukture i podrška ekološkim projektima,
Finansiranje javnih radova osigurati preko domaćeg bankarskog sistema i emisijom vrijednosnih papira,
Racionalna eksploatacija prirodnih resursa i (u)vodenje politike koncesija radi zaštite prirodnih potencijala,
Izgradnja mini hidrocentrala
E) Turizam, zanatstvo, zaštita okoline i prirodnih resursa
Razvijanje turističke privrede (zimsko-planinski, pomorski, historijski, vjerski, lovno-ribolovni, kongresni i seos¬ki turizam),
Zaštita i razvoj tradicionalnog zanatstva i obrtništva,
Poduzimanje mjera za zaštitu okoline i prirodnih resursa.
III. DEMOBILISANI BORCI, INVALIDI I PORODICE ŠEHIDA I POGINULIH BORACA
Jedan od strateških ciljeva SDA je konačno priznanje statusa demobilisanih boraca, ratnih vojnih invalida i porodica šehiđa i poginulih boraca, u skladu sa doprinosom koji su dali u odbrani Bosne i Hercegovine od agresije.
Stoga je neophodna reforma koja će donijeti pravilnu raspodjelu državnih resursa.
Osnovni ciljevi reforme su:kompenzacija gubitaka zbog onespospobljenja u ratu i otvaranje mogućnosti za zaradu,
kompenzacija gubitka finansijske podrške od strane poginulog borca / člana porodice i
priznanje i valoriziranje žrtve pogibije vojnog osoblja tokom ratnih djejstava, kao i njihovih porodica.
S tim u vezi, SDA je opredijeljena za što brže usvajanje zakonske regulative o pravima boraca, koja podrazumijeva i odgovorno rješavanje stambene problematike ove populacije (dodjela stanova, zemljišta, kredita za stambenu izgradnju i oslo¬bađanje od plaćanja dozvola za gradnju).
Također ćemo se zalagati za: usvajanje zakona o obaveznom zapošljavanju ovih kate¬gorija, prema kome će svaka organizacija (državna uprava.
policija, državna i privatna preduzeća) biti u obavezi da u struk¬turi zaposlenih ima najmanje 5% demobilisanih boraca i invali¬da rata i 5% članova porodica šehida i poginulih boraca,
investiranje iz državnih fondova i fondova pomoći u preduzeća čiji će suvlasnici biti organizacije ovih populacija,
usvajanje zakona o stipendiranju djece šehida i palih boraca i ratnih vojnih invalida.
IV. SOCIJALNA POLITIKA
A) Zapošljavanje
Zalagat ćemo se da u naredne 4 godine stopa neza¬poslenosti bude smanjena sa sadašnjih 50% na oko 20%.
Sa tim ciljem, koristit ćemo slijedeće mjere ekonomske politike: Urediti na državnom nivou osnove funkcioniranja tržišta rada i formirati odgovarajuće Ministarstvo rada ili sličnu institu¬ciju,
Reorganizirati postojeće službe zapošljavanja u skladu sa evropskim standardima,
Stimulirati otvaranje velikog broja malih i srednjih preduzeća,
Mjere za poticaj zapošljavanja usmjeriti prema ciljanim grupama (demobilisani borci, porodice šehida i poginulih bora¬ca, ratni vojni invalidi, omladina, radnici na čekanju, kao i lica koja će ostati bez posla u predstojećem procesu velike privati¬zacije),
Razvijati posebne programe dokvalifikacije i prekvali-fikacije radnika,
Za raseljena lica, izbjeglice i povratnike, razvijati posebne integrirane programe, koji će osigurati njihovu resocijalizaciju, prekvalifikaciju i zapošljavanje,
Omogućiti nezaposlenim licima adekvatnu odštetu za nezaposlenost, koja bi se isplaćivala kroz mehanizme socijalnog osiguranja,
U naredne 3 godine, kreditima za samozapošijavanje i zapošljavanje porodica, omogućiti zapošljavanje po 15 hiljada radnika godišnje, osobito mladih,
Novom fazom obnove i javnim radovima godišnje otvoriti 5 hiljada radnih mjesta,
Omogućiti i stimulirati usavršavanje naših stručnjaka u inozemstvu, sa obavezom povratka,
Osigurat ćemo novi program zapošljavanja u poljoprivredi nabavkom stoke i opreme za poljoprivrednike,
Stimulirati zapošljavanje povlasticama u poreznoj politi¬ci, posebno invalida, shodno procentu invaliditeta.
B) Zdravstvena zaštita
Želimo tla zdravstvena zaštita bude društvena kategorija bazirana na racionalnim osnovama, što podrazumijeva reformi¬rano, moderno i efikasno zdravstvo.
Vjerujemo u princip solidarnosti, ali ćemo se ujedno zalagati za uvođenje aletrna- livnog osiguranja na komercijalnom principu.
Opredijeljeni smo za pravo pacijenta na slobodan izbor Ijekara i ustanove, kao i konkurenciju zdravstvenih ustanova i osoblja.
Insistirat ćemo na obrazovanju i usavršavanju zdravstvenih radnika i povećanju njihovih plaća.
Zahtijevat ćemo donošenje osnovnih paketa đijagnostičko-terapcutskih procedura koje će građanima pružiti sigurnost, a čije će troškove snositi država iz sredstava dobivenih kroz naplatu poreza na zdravstveno osiguranje i drugih izvora.
Zalagat ćemo se za formiranje Fonda zdravstvenog osig-uranja na nivou države BiH, besplatne zdravstvene usluge za nezaposlene članove porodica šehida i poginulih boraca, i 11 va 11 čina lica, studente, socijalno ugrožene kategorije i radnike na čekanju iznad 60 godina starosti.
C) Penzijsko i invalidsko osiguranje
Ozbiljni problemi koji podrivaju efikasno funkcioniran¬je sistema penzijskog i invalidskog osiguranja zahtijevaju hitno provođenje reformi koje bi osigurale zaštitu standarda svakog penzionera, bez obzira pod kojim je okolnostima penzioniran.
Ne možemo prihvatiti činjenicu da lica koja su radni vijek provela izgrađujući društvo i boreći se za svoju porodicu, danas žive na ivici bijede i često bez osnovnih uvjeta za život.
Stoga treba izgraditi takav sistem koji će sadašnjim penzionerima osigurati redovitu isplatu zarađenih penzija, a svim budućim penzionerima dostojanstven ulazak u tzv. treću životnu dob i ekonomski sigurniju starost.
S Um u vezi, zalagat ćemo se za: uspostavu jedinstvenog državnog penzionog sistema BiH sa propisanim identičnim nivoom prava za sve osiguranike. bez obzira gdje odluče da žive,
osiguranje dodatnih stalnih izvora financiranja, kako bi se vršilo redovno isplaćivanje i usklađivanje penzija sa rastom plata zaposlenih radnika,
omogućavanje stvaranja dodatnih penzionih fondova, kao što je životno osiguranje i doživotna renta,
osiguravanje redovne isplate i svih drugih prava (tuda njega i pomoć, zaštitni dodatak, zimnica, ogrijev. regres za godišnji odmor, itd.).
SDA će se zalagati da se u roku od 6 mjeseci donese zakon o usklađivanju porasla penzijia sa porastom plaća, i to 2 puta godišnje. Očekujemo da primjena ovih mjera dovede do povišenja penzija za oko 50%.
D) Socijalna zaštita i usluge (egzistencijalni minimum za nezaposlene, stare i bolesne)
Smatramo da je socijalna pravda, kao temeljna vrijednost društva, značajnim dijelom narušena.
Zato ćemo se zalagali za unapređenje stepena izgradnje humanog društva, a time i eliminaciju postojećih socijalnih tenzija.
Da bi se to postiglo, neophodno je osigurati slijedeće: hitno razraditi i implementirali strategiju borbe protiv siromaštva na nivou Bosne i Hercegovine, po principu jed¬nakosti kriterija kojim će se utvrditi minimum socijalne sigurnosti za sve socijalno ugrožene pojedince i porodice,
stabilne prihode za sve osobe koje zbog hendikepa - invaliditeta nisu u slanju osigurati sebi i svojoj porodici minimum socijalne egzistencije.
institucionalno jačali lokalne službe, kao temeljnog nosioca sistema socijalne zaštite,
sa ciljem rasterećenja budžeta i poboljšanja kvaliteta usluga, podsticati razvoj nevladinog (trećeg) sektora u sistemu socijalne zaštite,
razvijati nove, alternativne modele zbrinjavanja korisnika socijalne zaštite u okviru lokalne zajednice i kroz volonterski rad.
briga o starim i bolesnim licima, o kojima se sada brinu isključivo njihovi srodnici, mora bili i briga društva,
posebnu pažnju posvetit ćemo zaštiti djece i žena koji su žrtve porodičnog nasilja,
s ciljem unaprjeđenja zaštite osoba sa invaliditetom, nužnoj je postojeću zakonsku regulativu promijeniti donošenjem novog zakona o zaštiti invalida.
E) Povratak izbieglih i raseljenih osoba
Strateško opredjeljenje SDA je povratak izbjeglih i raseljenih, jer jedino tako možemo poništiti posljedice genocida i etničkog čišćenja.
Sve izbjegle i raseljene osobe imaju pravo da se slobodno vrate u njihove prijeratne domove.
Svaki građanin također ima pravo da izabere svoje prebivalište, pa i da, kao raseljena osoba, promijeni mjesto prebivališta u odnosu na 1991. godinu.
Međutim, time se ne smije ugroziti pravo druge raseljene osobe ili izbjeglice na povratak.
Protiv smo stimuliranja promjene mjesta prebivališta (u odnosu na 1991.), posebno putem besplatne dod¬jele državnog ili ranije nacionaliziranog građevinskog zemljišta i besplatnih građevinskih dozvola i građevinskog materijala.
Uvjereni smo da nije moguće stvoriti mirnu, stabilnu i demokratsku BiH, ukoliko se u potpunosti ne riješi pitanje povratka izbjeglih i raseljenih osoba.
Insistirat ćemo na iden¬tičnom rješavanju ovog pitanja na nivou cijele države u svim segmentima.
U ostvarenju ovoga cilja, zalagat ćemo se za: osiguranje sredstava za pomoć održivom povratku iz budžeta svih nivoa (najmanje 5% budžeta svakog nivoa vlasti),
poticanje i održavanje interesovanja međunarodne zajednice i drugih organizacija za finansijsku podršku povratku,
realiziranje Odluke Vijeća ministara BiH od 22. 11. 2000. godine o osnivanju Fonda za povratak i na taj način osig¬urati koncentraciju i kontrolu utroška kako domaćih, tako i ino sredstava,
stimuliranje povratka kombiniranim ekonomskim i humanitarnim mjerama (krediti za obnovu / izgradnju kuća, povoljni poslovni krediti, tržišne i poreske olakšice, i si.),
omogućavanje minimuma besplatne zdravstvene zaštite,
pružanje pomoći u školovanju djece povratnika i olakšavanje njihove integracije u školski sistem BiH,
stimuliranje povratka ljudi određenih stručnih profila (zdravstveni i obrazovni radnici, policija, sudstvo itd.),
osiguranje kreditne linije za razvoj male i srednje privrede koje će pokrenuti povratnici, osobito oni koji budu zapošljavali veći broj lica,
ponovno organiziranje donatorske konferencije islamskih zemalja za pomoć povratku, posebno u RS.
u naredne 2 godine u cijelosti provesti imovinske zakone.
F) Stambena politika
Zalagat ćemo se za osnivanje fonda za kreditiranje stam¬bene izgradnje putem dugoročnih kredita između 15 i 20 godina, sa minimalnim kamatnim stopama.
Prednosti i posebne povlas¬tice imat će ciljane grupe: demobilisani borci, ratni vojni invali¬di, porodice šehida i poginulih boraca, kao i civilne žrtve rata.
Za najugroženije kategorije stanovništva, kao i nosioce najviših rat¬nih priznanja, godišnje izgraditi i besplatno dodijeliti najmanje 500 stanova.
G) Porodica i briga o djeci
Promovirat ćemo vrijednost stabilne porodice kao stuba zdravog društva.
Zaštita porodice i odgoj djece jedan su od prioriteta politike SDA.
Podržat ćemo razvoj predškolskog obrazovanja kao bitne odgojno-obrazovne komponente.
Posebnu pažnju posvetit ćemo brizi i odgoju djece bez roditelja i hendikepirane djece.
Ravnopravna zastupljenost žena i muškaraca u društvu treba da ide ukorak sa ravnopravnom zastupljenošću žena u politici i javnom životu.
Dosljedno ćemo se zalagati za sprječavanje i ublažavanje negativnog djelovanja poroka savremenog svijeta na porodicu.
Posebnu zaštitu pružit ćemo e i porodicama sa više djece, prije svega kroz prava iz radnog odnosa i isplaćivanje dječijeg doplatka.
V. OBRAZOVANJE
A) Obrazovanje
Budućnost Bosne i Hercegovine je u jedinstvenom, mod-erno organiziranom obrazovnom sistemu, neopterećenom ide-ologijama, nacionalnom, vjerskom, rasnom, i svakom drugom vrstom netolerantnosti.
Želimo obrazovati mlade ljude Lako da budu podjednako svjesni svojih prava i odgovornosti, kao i svoje vjerske, etničke i kulturalne pripadnosti unutar jedinstva bh. različitosti.
Smatramo da su nužne reforme osnovnog, srednjeg i visokog obrazovanja, kako bismo ih približili suvremenim evropskim i svjetskim iskustvima.
Insistirat ćemo da država osigura uvjete i poduzme sistemske mjere za potpuni obuhvat djece osnovnim obrazovanjem.
Ponovno ćemo omogućiti besplatne udžbenike za svu djecu osnovnih i drugih škola. (Udžbenici će biti čuvani u škola¬ma i korišteni za više generacija.)
Zadržat ćemo kvalitetne gim¬nazije kao općeobrazovne škole, a u stručnim školama težište ćemo prebaciti na praktične dijelove nastave i obuku.
Obnoviti i potpuno reorganizirati školske radionice i laboratorije.
Zalagat ćemo se za koncept univerziteta kao javne ustanove u oblasti akademskog obrazovanja, nauke 1 visokostručne djelatnosti.
Osigurat ćemo sredstva za poboljšanje materijalne i finansijske pozicije visokog obrazovanja.
Podržat ćemo inicijative za osnivanje privatnih visokoobrazovnih institu¬cija.
Posebnu brigu posvetit ćemo sistemskom rješavanju pitan¬ja standarda studenata, a omogućiti takvu upisnu politiku na univerzitetima koja će osigurati bar 2,5% studenata u odnosu na ukupan broj stanovništva.
Poticat ćemo kadrovsko podmladivanje i angažiranje naših stručnjaka koji su se afirmirali u inozemstvu. (Oko 150 profesora Bosanaca radi u inozemstvu.)
Podržavat ćemo formiranje fondacija za finansiranje i unapređenje naučnih i istraživačkih projekata.
Posebnu pažnju posvetit ćemo razvoju informatike i primjeni njenih najsavremenijih dostignuća u obrazovnom sistemu.
B) Kulturno naslijede
Afirmirat ćemo kulturno naslijede BiH kao dio univerzalne civilizacijske vrijednosti i baštine.
Podržavat ćemo institucije koje se bave proučavanjem i zaštitom kulture i tradicije naroda Bosne i Hercegovine.
Podržavat ćemo rekonstrukciju, revitalizaciju i konzervaciju graditeljske baštine.
Zalagat ćemo se za donošenje kvalitetnih zakonskih propisa u oblasti čuvanja arhivske grade, vrijednih dokumenata i postojećeg kulturnog pokretnog blaga.
Promovirat ćemo ideju izgradnje Nacionalne i univerzitetske biblioteke BiH i nove Gazi Husrev- begove biblioteke.
C) Mladi i sport
U mladim ljudima vidimo glavne partnere i učesnike u oblikovanju društva budućnosti.
Njima želimo osigurati kvalitet¬no školstvo i zapošljavanje, kako bismo stimulirali njihov ostanak u zemlji.
Razvijat ćemo kvalitetne uvjete za sport i rekreaciju.
U roku od 4 godine, omogućit ćemo da svaka općina izgradi multinamjensku kulturno-sportsku dvoranu.
Intenzivno raditi na adekvatnom educiranju i borbi protiv zla koje danas ugrožava mlade i društvo u cjelini (droga, nasilje, prostitucija, kriminal, itd.).
Usmjeravati i uvoditi što je moguće veći broj mladih u politički i javni život.
Raditi na izgradnji i razvijanju bh. patriotizma i nacionalne svijesti mladih.
Omogućiti povoljno kreditiranje za školovanje i privatni biznis mladih, Izgraditi sis¬temske pogodnisti i poreske olakšice za one koji zapošljavaju mlade.
Zalagat ćemo se za razvoj fizičke kulture i sporta, kako masovnog tako i vrhunskog, između ostalog i izdvajanjem više sredstava iz budžeta i Lutrije BiH.
S tim u vezi, radit ćemo na kandidiranju Sarajeva i BiH za ponovnu organizaciju zimskih olimpijskih igara.
Istrajat ćemo u naporima za osnivanje jedin¬stvenih bh. strukovnih sportskih saveza, kao i jedinstvenih liga takmičara.
Podržat ćemo razvoj bh. kinematografije i pozorišta.
A) Bosanski jezik
Smatramo da je bosanski autohtoni jezik Bosne, čiji se kontinuitet može pratiti od bosanskog srednjovjekovlja do danas.
Ovo je potvrđeno kroz bezbroj upravno-pravnih i narodnih govora, usmenu i pisanu književnost, te naučnu literaturu na bosanskom, slavenskim i drugim jezicima.
Bosanski jezik jeste jezik Bošnjaka i svih drugih koji ga pod tim imenom smatraju svojim.
Stoga se protivimo osporavan¬ju naziva bosanski jezik i manipulaciji imenom bošnjačkog naro¬da. čega je u prošlosti Bosne bilo, kao i sada.
Odlučno ćemo se suprotstaviti pokušajima da se Bošnjacima, umjesto historijski potvrđenog i u praksi usvojenog naziva bosanski jezik, nametne bilo koji drugi naziv jezika jer znamo da je to posljedica preživjelog, a i još uvijek nesavladanog srpskog i hrvatskog paternalizma i pokušaja negiranja bošnjačke nacionalne svijesti, samobitnosti i bosanskog identiteta.
Zato ćemo insistirati da u Zakonu o službenim jezicima u RS bosanski iezik bude jezik kojim govore Bošnjaci, kao i svi drugi koji ga žele nominirati pod tim imenom.
VI. ODBRANA I SIGURNOST
Smatramo da je Bosni i Hercegovini potrebna dobro opremljena i obučena vojska sa ministarstvom odbrane i civil¬nom komandom na nivou države.
S tim u vezi zalagat ćemo se za formiranje jedinstvene vojske Bosne i Hercegovine, što je uvjet i za prijem naše zemlje u Partnerstvo za mir, a kasnije i NATO.
Protivimo se demilitarizaciji BiH bez demilitarizacije cijelog regiona.
Zalagat ćemo se za uspostavu rezervnog sastava vojske BiH.
Poduzet ćemo i druge mjere koje će garantirati da se više nikada ne ponove genocid i stradanja kojima smo bili izloženi u proteklom stoljeću.
Radi efikasnije borbe protiv terorizma, međunarodnog kriminala, droge, te efikasnije obavljanje poslova sigurnosti, zalagat ćemo se za formiranje jedinstvenog Ministarstva unutarnjih poslova i Službe sigurnosti BiH.
Odlučno ćemo se protiviti devalviranju tekovina odbrambenog rata i pokušajima da se međunarodno verificirana agresija na Bosnu i Hercegovinu prekvalificira u građanski ili vjerski rat.
Zbog toga ćemo insistirati na Tužbi BiH protiv SR Jugoslavije za agresiju i genocid i suprotstaviti se namjerama domaćih i inozemnih krugova koji traže njeno povlačenje ili pristaju na to.
VI. EVROPSKE INTEGRACIJE,VANJSKA POLITIKA, MEĐUNARODNA ZAJEDNICA
Bosna i Hercegovina je dio Evrope i njen je primarni interes uključivanje u demokratske i političke tokove - integracije u Evropi.
Proevropska politika SDA podrazumijeva i mogućnost opstanka, afirmacije i prosperiteta bošnjačkog naro¬da, sa njegovom kulturom i tradicijom, u ravnopravnoj zajednici evropskih naroda.
Poseban značaj pridavat ćemo razvijanju odnosa sa sus-jednim zemljama na temelju pune ravnopravnosti i suradnje.
Zalagat ćemo se za ukidanje specijalnih - paralelnih odnosa između entiteta i susjednih država u korist razvijania međudržavnih odnosa i uspostavu specijalnih odnosa države Bosne i Hercegovine sa Hrvatskom i Jugoslavijom.
Smatramo da će naša suradnja islamskim zemljama biti od koristi našem evropskom okruženju.
U interesu svih građana Bosne i Hercegovine, koristit ćemo prednosti koje u ovim odnosima imamo, posebno u ekonomskoj sferi.
Suradnju sa međunarodnom zajednicom smatramo neophodnom i veoma važnom, bez obzira na niz njenih grešaka, i treba je razvijati na svim nivoima, od općina do države.
To podrazumijeva uvažavanje njihovih primjedbi, ali i ukazivanje na greške, uz nastojanja da se one ispravljaju.
Prisustvo međunarodne zajednice u Bosni i Hercegovini posmatramo kao pomoć, a ne kreatora našeg društva i odnosa u njemu.
Protivimo se miješanju elemenata dijela međunarodne zajednice u izbornu kampanju i savjetovanju birača za koga da glasaju, jer to ugrožava demokratski karakter izbora.
U zakonodavnim tijelima Bosne i Hercegovine, podržat ćemo usvajanje svih zakona koje je nametnuo visoki predstavnik.
VIII. LJUDSKA PRAVA
Vjerujemo da su sva ljudska bića «stvorena jednaki> te da je njihovo neotuđivo pravo na život, rad i slobodu.
Zalagat ćemo se za zaštitu prava pojedinaca, ne samo Ustavom, već i svim drugim zakonima koji ta prava mogu ograničiti.
Smatramo da niko nije i ne može biti iznad zakona. Bosna i Hercegovina mora imati zaokružen pravni sistem, tako da svi građani, bez obzira gdje žive, imaju ista prava i zaštitu.
Odlučni smo da se u BiH, kao članici Vijeća Evrope, donesu novi, a postojeći zakoni usklade sa međunarodnim konvencija¬ma.
U tom procesu nezamjenjiva je uloga profesionalnog i poli¬tički neovisnog sudstva i policije.
Samo kao dio Evrope, možemo uživati najviše standarde ljudskih prava, uključujući i zaštitu u budućnosti od novih pokušaja genocida.
Zalagat ćemo se za zaštitu prava vlasnika nekretnina, a svako ograničavanje i oduzimanje mora biti kompenzirano po stvarnoj tržišnoj vrijednosti.
Pravo glasa temeli ie naše slobode i želimo da proces glasanja bude zaštićen od prevare i zloupotrebe.
Ovdje posebno mislimo na glasanje i prebrojavanje glasova u odsutnosti i putem pošte.
Stoga ćemo zahtijevati provjeru ispravnosti biračkih spiskova, kao i da se svim građanima upisanim u biračke spiskove omogući da glasaju u blizini svoga boravišta.
Potrebno je jasno definirati obaveze, odgovornosti i prava promatrača na izborima.
Zalažemo se za poštivanje različitih svjetonazora i slobodu vjere, što podrazumijeva i autonomiju vjerskih zajednica na principu tolerancije.
U vjeri vidimo moralnu snagu za razvoj pojedinca i društva.
Insistirat ćemo na obnovi porušenih i oštećenih vjerskih objekata, što smatramo osnovnim ljudskim pravom i jednim od uvjeta za pomirenje naroda.
Protivit ćemo se zloupotrebi vjere u političke svrhe, ali i zloupotrebi agresivnog ateizma koji opterećuje naše društvo.
Zalagat ćemo se za vraćanje oduzete imovine, gdje god je to moguće, a da se pritom ne počini veća nepravda.
Napredak Bošnjaka kao autohtonog evropskog naroda SDA vidi u prihvatanju dostignuća savremene civilizacije, uz očuvanje nacionalnog identiteta i tradicije.
Povijest bošnjačkog naroda je povijest kolektivnog stradanja i genocida.
Posljednja agresija bila je pokušaj uništenja bošnjačkog naroda.
Naša je dužnost da, zajedno sa drugima, spriječimo eventualno nova stradanja Bošnjaka u budućnosti i da se borimo za njihovu ravno¬pravnu poziciju.
IX. ISELJENIŠTVO - DIJASPORA
Iseljeništvo treba da bude jedan od važnih mostova suradnje sa drugim državama i kulturama, ali i šansa za razvoj BiH.
Radi reguliranja prava iseljenika u zemljama prijema, zahtijevat ćemo zaključivanje međudržavnih ugovora, kao što su ugovori o obrazovnoj, kulturnoj i naučnoj suradnji, dvojnom državljanstvu itd.
S obzirom na veliki broj bh. državljana koji žive u inozemstvu, smatramo obaveznim formiranje državnog Ministarstva za dijasporu (iseljeništvo) i Matice iseljenika BiH.
Podržavat ćemo rad i aktivnosti udruženja koja okupljaju naše građane u inozemstvu.
Poticat ćemo i pružati olakšice iseljenici¬ma za investiranja u BiH i stvarati uvjete za njihov povratak uko¬liko se oni za to odluče.
X. BORBA PROTIV KRIMINALA I TERORIZMA
Korupcija je u suprotnosti sa temeljnim moralnim načelima i vrijednostima koje poštujemo.
Stoga ćemo se zalagati da pojedinci koji počine ova krivična djela budu kažnjeni.
Za nas je korupcija svako nezakonito trošenje sredstava kojim se sebi, ili drugima, pribavlja korist. Počinioci krivičnih djela bit će pravično procesuirani i niko neće biti pošteđen, niti na bilo koji način zaštićen, jer se niko ne može skrivati iza političke stranke ili institucije.
Vjerujemo da inozemni i domaći teroristi, koji čine nasilje u ime religijskih, nacionalnih ili ideoloških ubjedenja, moraju biti kažnjeni do krajnjih zakonskih granica.
Istovremeno, nedopustivo je da se u ime borbe protiv terorizma krše ljudska prava.
Suprotstavit ćemo se svakoj zloupotrebi borbe protiv terorizma.
Zalagat ćemo se: da borba protiv terorizma rezultira i hapšenjem ratnih zločinaca i da se za te potrebe formira specijalna policijska jedinica na nivou Bosne i Hercegovine, za posebno sankcioniranje terorizma nad povratnicima,
za osnivanje suda na nivou države BiH za suđenje ratnim zločincima, uz međunarodnu asistenciju,
za uvođenje kazne doživotnog zatvora za ratne zločine i druga teška krivična djela (zločine protiv djece i seksualne zločine) bez mogućnosti pomilovanja,
da se reducira pravo posjedovanja i nošenja oružja, sve oružje izvan toga stavi pod kontrolu vlasti, posebno oružje zaostalo od rata, te da se za državu Bosnu i Hercegovinu donese jedinstven propis kojim se regulira nošenje i posjedovanje oružja.
Protiv smo legalizacije bilo koje ovisničke ili druge droge koja utiče na razum i podržat ćemo borbu protiv alkoholizma.
Protiv smo legalizacije prostitucije i za strožije zakone protiv pornografije.
XI. SREBRENICA
Za područje Općine Srebrenica i ratne općine Žepa tražit ćemo specijalni status radi osiguranja ođrživog povratka i rješavanja pitanja materijalnog osiguranja porodica nastradalih, posebno djece bez jednog ili oba roditelja.
XII. MEDIJI
Zalagat ćemo se za nezavisnost, profesionalnost i nepristrasnost medija.
Oštro ćemo kritizirati i osuđivati njihovu zloupotrebu.
Zalagat ćemo se za jednak i kvalitetan pristup svim informacijama i njihovo profesionalno i korektno objavljivanje.
Smatramo važnim podizanje svijesti kod profesionalaca u medi¬jima o značaju i odgovornosti njihovog djelovanja.
Insistirat ćemo na reuspostavi satelitskog tv. programa.
