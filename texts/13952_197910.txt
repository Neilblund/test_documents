X ved liste  RETSFORBUNDET  Nu må der ske noget ...  Den fejlslagen politik som Socialdemokratiet i de senere år har ført med en række borgerlige partier må nu erstattes af en politik, der effektivt kan sætte en stopper for den akutte økonomiske krise. Det er på høje tid at gribe ind - og derfor siger Retsforbundet ud fra et liberalt og socialt samfundssyn følgende:  I. Et stabilt og handlekraftigt folkestyre  SV-regeringen og de tidligere mindretalsregeringer har lammet Folketingets handleevne. Det er, fordi de har arbejdet med næsten faste flertal og nægtet samarbejde med andre. Det må være slut med blokpolitik og skelen til særinteresser. Retsforbundet foreslår en bred samarbejdsregering af alle udvalgsberettigede partier. De reelle flertal vil så komme til udtryk i relevante praktiske løsninger. Så får Folketinget sin handlekraft tilbage.  2. Stop for spekulation i jord og boliger  Det er asocialt at spekulere i jord og boliger, derfor må spekulationsmulighederne fjernes. Ejer og lejer skal stilles lige i økonomisk henseende - og det gøres effektivt ved gradvist at nedtrappe indkomstskatten og dermed dens »fiduser«. - Det er muligt, når det offentlige henter en stigende del af sine indtægter fra en løbende afgift på den samfundsskabte jordværdistigning. Dette betyder stop forjord- og boligspekulation - og den frigjorte kapital investeres i arbejdspladser i erhvervslivet.  3. Frihed under ansvar for arbejdsmarkedet og erhvervslivet Retsforbundet går som det eneste liberale parti ind for at sikre den frie forhandlingsret mellem arbejdsmarkedets parter.  Indkomstpolitiken har spillet fallit og må erstattes af frie ansvarlige forhandlinger.  Retsforbundet siger ja til en spredning af ejendomsretten men NEJ til en central ØD-fond. Lønmodtagernes medejendomsret må sikres decentralt på de enkelte virksomheder efter aftale med medarbejderne. Retsforbundet ser gerne en ændring af dyrtidsreguleringen, men gennemført frivillig ved forhandlinger mellem arbejdsmarkedets parter. De indefrosne dyrtidsportioner er lønmodtagernes ejendom og skal udbetales til hver enkelt.  Pris- og avancelovene erstattes af en effektiv antimonopollovgivning og en bedre kontrol med de egentlige monopoler.  4. Indkomstskatten må ned Retsforbundets jordreform, hvor en væsentlig del af det offentliges indtægter vil komme fra afgifter på jordværdistigninger vil sammen med en gennemgribende udgiftsreform skabe grundlaget for en betydelig lettelse i indkomstskatten, så arbejdslyst, initiativ og dermed beskæftigelsen kan sikres. Personfradraget skal forhøjes, sambeskatningen helt væk og proportionaltrækket må hæves så almindelige arbejdsindkomster ikke  brandskattes af den sidst tjente krone. De skattepræmierede fradragsordninger må fjernes, for kun de højeste indkomster kan udnytte dem. Merværdiafgiften og motorafgiften må ikke forhøjes og afgiftspolitiken må tages op til revision. Som den er nu rammer den socialt og geografisk helt uretfærdigt.  Alle disse foranstaltninger vil give en betydelig lavere indkomstskat og socialt mere retfærdig.  5. En udgiftsreform må gennemføres Ved anvendelse af offentlige midler må der sondres skarpt mellem, hvilke opgaver samfundet bør løse og hvilke opgaver borgerne selv bør løse. Sociale ydelser bør koncentreres hvor behovet virkelig er, f. eks. til særforsorgen og pensionister. Det skal være folks reelle indkomst, der er grundlaget for udbetaling af sociale ydelser. I den aktuelle ledighedssituation må offentlige arbejder fremskyndes.  6. En liberal energipolitik Ressourcerne i Nordsøen - både gas og olie - tilhører det danske folk og staten må derfor håndfast kontrollere DUC's virksomhed. Alternative energikilder videreudvikles af hensyn til forsyningssikkerheden. Retsforbundet går imod energiafgifter blot for at skaffe penge i statskassen. Retsforbundet siger nej til atomkraft på det nuværende grundlag, og før en folkeafstemning må der foreligge et alternativ. Retsforbundet går imod EF's fælles energiplan. Danmark må have frihed til at gå ind i et nordisk samarbejde og i OECD?  7. Lige muligheder for uddannelse Uddannelsesmulighederne må ikke forringes. Alle skal have lige muligheder for en uddannelse efter evner og lyst. Vi går ind for uddannelseslån, der er rente- og afdragsfrie i studietiden. Lånene gives både til teoretiske og praktiske uddannelser. Adgangsbegrænsningerne må fjernes. De virker som en form for erhvervsbeskyttelse, der ikke er til gavn for hverken de unge eller samfundet. Den tvungne værnepligt må afskaffes.  8. Danmark skal selv bestemme Retsforbundet er imod Danmarks medlemsskab af EF og vil i Folketinget bekæmpe en øget indflydelse fra EF. Den danske krone må frigøres fra EF's fælles valutasystem (EMS) - kun derved kan vi styrke virksomhedernes konkurrenceevne, beskæftigelsen og handelsbalancen. Retsforbundet bekæmper EF's protektionistiske handelspolitik og den bureaukratiske landbrugspolitik, som skader forbrugerne.  Retsforbundet er det eneste ikkesocialistiske parti, der siger konsekvent NEJ til EF.  9. Stem på Danmarks Retsforbund, Liste E  Det Økonomiske og politiske systemskifte er nødvendigt nu! Retsforbundet går indfor national selvstændighed, økonomisk frihed, social retfærdighed og selvbestemmelsesret for den enkelte.  Derfor:  Stem på Danmarks Retsforbund, Liste E  Indkomst må ned  Retsforbundet siger  1. Et stabilt og handlekraftigt folkestyre 2. Stop for spekulation i jord og boliger  3. Frihed under ansvar for arbejdsmarkedet og erhvervslivet  4. Indkomstskatten må ned  5. En udgiftsreform må gennemføres 6. En liberal energipolitik 7. Lige muligheder for uddannelse 8. Danmark skal selv bestemme  9. Stem på Danmarks Retsforbund, Liste E  Valgudtalelse  1979
