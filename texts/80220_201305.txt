БСП предлага конкретни ангажименти за радикална промяна.
За промяна, която да върне държавата на народа,
да възстанови икономиката на страната
и да отговори на най-острите социално-икономически проблеми – безработицата, бедността, безперспективността.
За достоен живот в България.
За инвестиции в производство, за повишаване на заетостта и на доходите от труд
Работим за създаване на условия за разкриване на не по-малко от 250 хиляди работни места по време на мандата чрез вътрешни и външни инвестиции, включително от европейски средства.
Подготвяме законодателни промени, които да дадат възможност на всеки млад човек да се предложи работа или обучение за заетост не по-късно от 4 месеца след завършване на образование.
Създаваме  възможности за заетост чрез нови програми за определени групи – за млади хора, за хора с увреждания и за тези в предпенсионна възраст
като се увеличат средствата -  от държавния бюджет с поне 100 милиона лева годишно и чрез европейско финансиране;
Предвиждаме 10 годишна програма за създаване на индустриални предприятия, осигурена чрез национален инвестиционен фонд, формиран със средства от европейски фондове и целеви външни и вътрешни източници, включително от търговски банки.
Предлагаме да се приеме решение за рестартиране на проекта АЕЦ „Белене”
и да започнат преговори за оттегляне на иска срещу България за 1 млрд. евро.
Ще спрем приватизацията на БДЖ
и ще предприемем стъпки за финансово оздравяване на компанията с ясни ангажименти на държавата.
Обявяваме се против приватизацията на „Български пощи”.
Ускоряваме изграждането на автомагистралния пръстен на България
и на железопътната инфраструктура по важните коридори и направления;
значително подобряваме поддръжката и доизграждането на I, II и III клас пътища.
Развиваме морските и речни пристанища
и изграждаме контейнерни терминали на пристанищата във Варна и Бургас.
Гарантираме разплащане на дължимите от държавата средства на бизнеса в съкратени срокове.
Отстояваме реалната равнопоставеност на икономическите субекти
– за пресичане на тенденциозно третиране на участници в стопанската дейност чрез държавни структури – НАП, МВР, Агенция „Митници”.
Облекчаваме кредитирането на малкия и среден бизнес
чрез допълнително капитализиране на Българската банка за развитие и превръщането й в солиден инструмент за провеждане на държавната политика в банковия сектор.
Повишаваме способностите на малките и средни предприятия чрез осигуряване на европейско финансиране за не по-малко от 500 млн. лв. годишно.
Разполагаме с мерки за подкрепа на произведеното в България, за поставяне на българските производители в равностойно положение по отношение на големите търговски вериги.
Облекчаваме реда за ползване на фонда за обезщетение при фалити на предприятия, за да получават работниците това, което им се полага.
 Изработваме регионална политика с осигурени от държавата средства и проектно финансиране за икономическите региони, особено за изостаналите.
Бюджетите на страната да се съобразяват с интересите на най-бедните региони – на Северозападния и на почти цяла Северна България.
Изискваме проверка на големите приватизационни и концесионни договори, сключени в последните 15 години, с приоритет на тези, към които има най-голям обществен интерес.
Настояваме да се забрани на офшорни компании да участват в приватизацията/концесиите и да притежават финансови институции и медии.
Ангажираме се минималната работна заплата до края на мандата да достигне 450 лева.
 Предлагаме замяна на „плоския” данък с прогресивно облагане на доходите на физическите лица.
Започваме да работим за цялостна промяна в облагането на доходите на физическите лица,
за да въведем през втората половина на мандата семейно подоходно облагане.
От 2014 г. въвеждаме: -              Нулев данък за доходи в размера на минималната работна заплата;
-              Запазваме 10% ставка за облагане на доходите над минималната работна заплата до 4 500 лева;
-              20% ставка за частта от доходите над 4 500 лева.
   Корпоративният данък остава 10%.
Заедно с това предлагаме стимули за запазване и разкриване на работни места, особено за младежи и хора в предпенсионна възраст
и за инвестиции в районите с висока безработица.
 За ограничаване на монополите и на енергийния произвол
Въвеждаме по-ниска тарифа за заплащаната електроенергия за потребление до определен лимит.
Предлагаме отмяна на законови норми, приети от предишното управление, които налагат неконкурентна среда и предоставят монополно положение на тесен кръг фирми.
Подготвяме „разбиване” на изкуствените монополи и предотвратяване на картели – при горивата (чрез по-лесен достъп до акцизни складове), при лекарствата (чрез ограничаване на хоризонталната и вертикалната концентрация на аптеки), в съобщенията, във финансовия сектор и в търговията.
Предлагаме проверка на правомерността на сключени договори
и въвеждане в експлоатация на възобновяеми енергийни източници през последните години.
Искаме преразглеждане на действащи концесионни договори;
запазване на значителен публичен дял (държавен или общински) в най-важните концесии.
Защитаваме кредитополучателите от едностранна промяна на условията по договорите от банките.
 Подкрепяме въвеждането на института на „личния фалит” с цел защита на интересите на гражданите – кредитополучатели.
 Настояваме гражданите да се освободят от заплащане на банкови такси, когато правят преводи към бюджета или да могат да заплащат тези такси на специални каси.
Стимули за отглеждане на деца в семейството
 Предлагаме увеличаване на:
- обезщетението за отглеждане на дете от една до две годишна възраст до размера на минималната работна заплата;
детските добавки – съобразно с възрастта
и ревизиране на подоходния критерий за тяхното получаване;
- целевите помощи за първокласници в съответствие с минималната работна заплата;
- еднократната помощ при раждане с цел стимулиране на отглеждането на три деца;
- стимулите за отглеждане на деца с увреждания в семейна среда.
 Подкрепа за възрастните хора и  хората с увреждания
Предлагаме:
- спиране на увеличаването на осигурителния стаж и възрастта за пенсиониране;
- въвеждане на гъвкави условия за пенсиониране при недостиг на 2 години осигурителен стаж и/или възраст;
- ежегодно осъвременяване на пенсиите в съответствие с инфлацията и ръста на осигурителния доход.
Периодично преизчисляване на старите пенсии;
- минималната пенсия за трудов стаж до края на мандата плътно да се доближи до прага на бедността.
Работим за разширяване на обхвата на лицата, които ползват „личен асистент” и „социален асистент”.
За здравеопазване с грижа за хората
 Преориентираме здравната система към предотвратяване и профилактика на социално значимите заболявания.
 Премахваме лимитите за направления при специалист и делегираните бюджети за болниците.
 Улесняваме специализацията на младите лекари.
 Въвеждаме финансови стимули за работа в отдалечени и трудно достъпни райони,
както и целеви субсидии за общинските болници там.
 Прехвърляме лечението на инфекциозните, психичните и други социално-значими заболявания,
както и дейностите, свързани с общественото здраве (ваксинации, асистирана репродукция и др.) от Здравната каса към държавата.
 Стремим се към фактическо възстановяване на поликлиничното обслужване чрез стимулиране на груповите медицински практики.
 Настояваме средствата от здравни вноски да се използват само за здравеопазване;
да се разпределят според принципа на равнопоставеност
и лоялна конкуренция.-
договорните партньори на НЗОК не бива да получават допълнително заплащане от пациентите.
 Намаляваме отново такса „достъп” за посещение при лекар за пенсионерите на 1 лев.
По-голямата част от цената на предписаните лекарства за хронично болни да се изплаща от Здравната каса.
 
Образование за всеобща грамотност и напредък на нацията
Настояваме държавата да осигурява изцяло и само издръжката в държавните и общинските училища,
да подкрепя училищата в малките населени места, включително с допълнителни субсидии.
 Предприемаме мерки за рязко намаляване на неграмотните и преждевременно напускащите образователната система, като в училището се осигурява освен обучение, хранене и ученическо облекло;
като създадем и използваме училища „Втори шанс”.
Развиваме професионалното образование съобразно с икономическите и социалните потребности на страната и регионите.
Застъпваме се за издигане на престижа и за подобряване на социалния статус на българския учител чрез увеличаване на възнагражденията
и въвеждане на държавен стандарт за учителския труд.
 Държавната поръчка във висшите училища да се определя не само от техния капацитет, а главно от обществените потребности и качеството на обучение.
Засилване на взаимодействието между висшите училища и бизнеса чрез стимули за съвместни образователни и изследователски дейности.
Предлагаме да се намали дела на таксите в държавните висши училища, заплащани от студентите – до 1/4 от определената издръжка.
Поддържаме въвеждането на национални критерии за заемане на академични длъжности.
Изискваме публично финансиране на науката и иновациите, съдействие за високотехнологичните производства.
 За подкрепа на земеделското производство
Ангажираме се с:
- държавни помощи за слабите звена в сектора – производство на плодове и зеленчуци, отглеждане на животни;
- подкрепа за кооперациите чрез промяна на досегашната политика, която привилегирова едрите земеделци;
- подпомагане на дребните и средни производители чрез целево финансиране
и въвеждане на „таван” върху субсидиите, плащани на една земеделска фирма;
- защита на собствениците на земеделска земя, които да получават минимално гарантирана рента;
- развитие на преработването на селскостопански продукти
и осигуряване на достъп до пазара на дребните и средните земеделски производители чрез инвестиции в общините.
За чиста природа и природни ресурси за обществото
Настояваме за:
- незабавно спиране на незаконните и в разрез с обществения интерес процедури по Черноморското крайбрежие;
въвеждаме постоянно наблюдение и контрол върху управлението на държавните имоти по крайбрежието.
- бързо обявяване на всички утвърдени зони по НАТУРА 2000 и за осигуряване на тяхната защита.
- отстояване на забраната за проучвания и добив на шистов газ чрез метода хидравлично разбиване.
- гарантиране на държавния интерес в геоложкото картиране на процеси и богатства в недрата и прилежащата зона на Черно море.
 
За държава, която принадлежи на народа
Ø Предприемаме незабавни мерки за овладяване и ограничаване на престъпността чрез по-голямо присъствие на полицията „на терен”
и взаимодействие между нея, общинските власти и граждански инициативи.
Ø Противодействаме срещу корупцията чрез открито управление, строга дисциплинарна и имуществена отговорност за допуснати нарушения на закона от държавни служители;
чрез  рязко ограничаване на конфликта на интереси.
Ø Предвиждаме да използваме парламентарния контрол за публичен отчет на Министър-председателя и на Министерския съвет пред Народното събрание и обществото за изпълнение на правителствената програма.
Ø Настояваме за пряк избор на районни кметове и районни съвети в най-големите градове.
Ø Подкрепяме прекия избор с участие на всички магистрати на членовете на Висшия съдебен съвет от съдебната квота.
Ø Предлагаме да се създаде обществен фонд за финансиране на медиите, когато изпълняват обществени и културни функции.
Заставаме срещу медийните монополи, включително в разпространението на печата и на телевизионните канали.
Ø Активно участие на България в Европейския съюз съобразно с националните интереси и недопускане на Европа на „две скорости”.
Ø Застъпваме се за запазване и усилване на специалния подход на Европейския съюз към икономически по-слабо развитите страни
и за подкрепата на ЕС за сближаване и намаляване на различията между европейските региони.
Ø Провеждаме външна политика и политика на сигурност, които отстояват националните интереси, включително чрез евроатлантическото членство на страната.
Ø Активизираме взаимодействието с българските общности зад граница.
Ø Възстановяваме позициите на България в многостранното сътрудничество в Югоизточна Европа и Черноморския регион
и активизираме съществуващите инициативи в него.
За граждански диалог
Ние разчитаме на активността на гражданите.
Пред тях се ангажираме:- да проведем форум под мотото „Отговорен парламент”, в който с участието на граждански организации да се дискутират приоритетите в работата на парламента в първите месеци от работата на 42-ото Народно събрание;
- да инициираме извънреден цикъл на диалога между местната власт и Народното събрание до края на месец юни 2013 г. за съгласуване на неотложни действия за подкрепа на общините;
- да внесем и подкрепим законопроект, който да свали бариерата за валидност на националните и местни референдуми;
- да включим граждански експерти за наблюдение върху дейността на регулаторните органи и в държавните и общински комисии за обществени поръчки;
- да създадем публичен регистър във всяко ведомство и община за спечелените обществени поръчки и за предоставени от държавата/общината средства.
 
ПЛАТФОРМА
Безработица, финансови сривове и небивало неравенство разтърсват голяма част от света и Европа.
Всички го виждат.
Но трябва да назовем истинските причини за това – неолиберализмът и диктатът на финансовия капитализъм.
Нашата страна остава най-бедната в Европейския съюз, защото в България икономическият модел беше най-погрешен.
Половината население вече живее в бедност или в риск от бедност.
В същото време хора от властта и още повече тези, които те обслужват, продължават да забогатяват за сметка на цялото общество.
Управлението на страната през последния мандат остави над 630 000 безработни и обезкуражени – почти 20% от работоспособното население.
Десетки хиляди фирми прекратиха своята дейност.
Това управление намали наполовина фискалния резерв и увеличи държавния дълг – общо 8 млрд. лв. пасив, без да привлече сериозни инвестиции и да повиши индивидуалното потребление.
Замрази заплатите и пенсиите, а скъпотията расте.
Властват корупция и  престъпност.
Увеличават се самоубийствата от отчаяние.
Пошлост и жестокост ни заливат отвсякъде.
Създадена е система за промиване на мозъци, която включва медии, социологически и рекламни агенции.
Десетки хиляди продължават да напускат страната, за да търсят препитание в чужбина.
Всичко това никога не е било.
Това са резултатите от досегашното управление.
Авторитарното управление е само външен израз на политиката в обслужване на монополите и олигархичната власт.
Тази политика вместо да овладее кризата я изостри до крайност.
Безизходицата изведе стотици хиляди хора на улицата.
Мнозинството не иска нищо по-малко от радикална промяна.
Сега преди всичко трябва да угасим пожара.
Държавата да гарантира сигурност – лична, икономическа, социална. 
Да съживи надеждата, че в България има достойно място за всеки.
Но сбъдването на всяка надежда се нуждае от време.
Това е времето на отговорността пред избирателите и закона.
До края на годината трябва да спрем пропадането на страната,
а след това да постигнем растеж и напредък, да измъкнем страната и хората от бедността и мизерията.
Да спрем господството на бездуховността и простащината.
Да подкрепим знанието и културата,
да увеличим средствата за наука и иновации.
БСП е за активно участие на България в Европейския съюз съобразно с националните интереси и недопускане на Европа на “две скорости”.
Споделяме целите на програмата “Европа 2020″ за борба с бедността, за социално включване и образование.
БСП предлага това, без което не може.
Това, което ни отличава от нашите опоненти.
Сега всички се опитват да говорят от името на народа, важно е кой ще застане на негова страна.
Държавата и демокрацията
Управлението на ГЕРБ драстично ограничи социални и граждански права, включително свободата на словото.
Масовите граждански протести, довели до оставката на правителството, показаха недоволството от това управление, от тежкия живот и от несправедливостта.
Но проблемът е по-дълбок – ниското доверие в държавните институции и в цялата политическа система.
БСП като част от политическия живот на страната през последните десетилетия, в които повечето български граждани се чувстват ощетени от прехода, също носи отговорност за днешното състояние на страната.
Но за разлика от нашите политически опоненти ние винаги сме се застъпвали за социалната роля на държавата,
отстоявали сме демокрацията и парламентарното управление в България.
Сега предлагаме радикална промяна, която да върне доверието на гражданите в политиката,
да направи държавата отговорна пред тях,
да възстанови нейните административни способности.
Разчитаме на действена и демократична държава,
чрез която да се реализира нашата социално-икономическа политика.
Време е да стигнем до истинския смисъл на демокрацията като власт на народа.
Да съчетаем представителната и пряката демокрация, а тях двете – с гражданско участие и контрол.
Проблемът не е в Конституцията, а в незачитането на прогласени от нея основни права.
БСП е готова да обсъжда промени в основния закон,
но няма да допусне зад тяхната фасада да се ограничи демокрацията.
Промяната диктува да освободим политиката от частни интереси
и външна зависимост.
Държавата трябва да регулира пазара,
да влияе върху разпределението на капитала
и да пази обществото от всевластието на парите.
Да стане щит срещу монополите.
Всичко това налага народът да си върне държавата.
БСП е за парламент, в чиято цялостна дейност и в законодателния процес се обсъждат и решават най-важните за хората въпроси в съответствие с техните интереси.
Ще използваме парламентарния контрол за редовен публичен отчет на министър-председателя и Министерския съвет пред Народното събрание и обществото за изпълнение на правителствената програма.
БСП е за повишаване на способността на администрацията да работи за гражданите.
В нея вместо “калинки” и корумпирани чиновници  трябва да има само компетентни и лоялни към закона служители.
БСП разчита на активна местна власт, която във взаимодействие с държавата успешно да се справя с местните проблеми и да се заеме със социално-икономическото развитие на общините.
Предприемаме незабавни мерки за овладяване и ограничаване на престъпността чрез по-голямо присъствие на полицията “на терен”
и взаимодействие между нея, общинските власти и граждански инициативи.
Противодействаме срещу корупцията чрез открито управление, строга дисциплинарна и имуществена отговорност за допуснати нарушения на закона от държавни служители;
чрез  рязко ограничаване на конфликта на интереси
и въвеждане на гражданско наблюдение върху дейността на държавни и общински органи.
Настояваме за пряк избор на районни кметове и районни съвети в най-големите градове.
Ние сме за пряк избор на членовете на Висшия съдебен съвет от съдебната квота с участието на всички магистрати.
БСП разчита на активността на гражданите.
Пред тях се ангажираме да внесем и подкрепим законопроект, който да свали бариерата за валидност на националните и местни референдуми.
Предлагаме да се създаде обществен фонд (на конкурсни начала) за финансиране на медиите, когато изпълняват обществени и културни функции.
Заставаме срещу медийните монополи, включително в разпространението на печата и на телевизионните канали.
Ние сме за публичност на информацията за собствеността и финансирането на всички медии;
за тяхната равнопоставеност при кандидатстване за обществени средства.
България – икономически активна държава
За БСП приоритети са създаването на заетост,
доходи,
образование
и здравеопазване.
За решаването на тези проблеми е необходима икономически активна държава.
Отхвърляме досегашната политика, която води до диктат на монополи
и до изтощаване на българската икономика от чужди компании.
Вместо върху едрия капитал държавата упражнява своята сила върху малкия и среден бизнес,
който все повече се задушава от бюрократични пречки,
необосновано високи санкции
и дори политически и административен рекет.
Необходимо е да възстановим равновесието между реална икономика и финансов сектор, между производство и услуги.
Застъпваме се за активна фискална политика, която да стимулира инвестиционното и индивидуалното потребление с цел по-бързо България да излезе от депресията и да постигне устойчив растеж.
Държавата трябва да участва в икономиката – като регулатор,
като инвеститор
и като собственик.
Като планира насоките на икономическото развитие и определя приоритетни направления за растеж.
БСП е за активно регулиране и за увеличаване на държавното участие в структуроопределящите отрасли:
“    Във финансовия сектор:
-    Облекчаваме кредитирането на малкия и среден бизнес
чрез допълнително капитализиране на Българската банка за развитие и превръщането й в солиден инструмент за провеждане на държавната политика в банковия сектор.
-    Засилваме надзорната роля на БНБ.
“    В енергетиката:
-    Предлагаме да се приеме решение за рестартиране на проекта АЕЦ “Белене”.
-    Искаме проверка на правомерността на сключени договори
и въвеждане в експлоатация на възобновяеми енергийни източници през последните години.
“    В инфраструктурата:
- Ускоряваме изграждането на автомагистралния пръстен на България
и на железопътната инфраструктура по важните коридори и направления;
значително подобряваме поддръжката и доизграждането на I, II и III клас пътища.
Развиваме морските и речни пристанища
и изграждаме контейнерни терминали на пристанищата във Варна и Бургас.
-    Ефективно използваме държавните мрежи за комуникация.
В земеделието – ефективно целево използване на държавния поземлен фонд за повишаване на продуктовото разнообразие
и за затваряне на кръга – производство – преработване – продажба на земеделска продукция.
В другите приоритетни сектори – добивна и преработвателна промишленост и туризъм ролята на държавата е да осигури благоприятни нормативни условия за тяхното развитие в интерес на българското общество.
За БСП спасението от безработицата е преди всичко в реиндустриализацията на страната и в развитие на производството.
Разчитаме нашата външна политика и дипломация да насочат своята дейност освен към европейските пазари и към страни с устойчив висок растеж.
Предлагаме да се приеме 10 годишна програма за създаване на индустриални предприятия, осигурена чрез национален инвестиционен фонд, формиран със средства от европейски фондове и целеви външни и вътрешни източници, включително от търговски банки.
Поставяме задача да възстановим позициите на България като стратегически транспортен център на Балканите чрез изграждане и поддържане на съвременна транспортна инфраструктура, включително на Черноморските и речни пристанища.
Преди това ще спрем приватизацията на БДЖ
и ще предприемем стъпки за разсрочване на дълговете на компанията.
Обявяваме се против приватизацията на “Български пощи”.
Настояваме там, където се предоставят държавни ресурси и финанси да има ясен собственик.
В съответствие с това трябва да се забрани на офшорни компании да участват в приватизацията и концесионирането, да притежават финансови институции и медии.
Хората не бива да са заложник на монополите,
а бизнесът да бъде рекетиран от властта.
Възприемаме достъпа до електроенергия и вода като човешко благо и право.
Необходима е съвременна ценова политика.
За целта предлагаме отново да се приеме закон за борба срещу спекулата, който да предотврати прекомерните печалби и да защити потребителите.
Нашият стремеж е значително да се повиши делът на българските продукти в изхранването на населението.
За постигането на тази цел предвиждаме мерки за подкрепа на произведеното в България,
за поставяне на българските производители в равностойно положение по отношение на големите търговски вериги.
В бъдеще екологичната криза може да засенчи финансовата.
Ние отстояваме исканията на хората за опазване на околната среда
и за използване на природните ресурси предимно в интерес на българския народ.
България – социална държава
БСП се стреми да увеличи значително работните места и да намали наполовина безработицата за времето на мандата.
Усилията са насочени към постигане на трайна заетост.
Предлагаме национална младежка политика, основана на достъпно и качествено образование
и на държавна гаранция за младежка заетост.
За БСП основният принцип за изразходване на обществените средства за социални цели е: обществените пари – за обществени нужди – предимно в обществени институции.
Според този принцип трябва да се устроят и здравната
и образователната система.
Необходими са животоспасяващи и коригиращи мерки за българското здравеопазване.
Настояваме здравните вноски на гражданите да се използват само за здравеопазване.
Здравната система да се преориентира към предотвратяване и профилактика на социално значимите заболявания.
Това налага промяна на здравния модел за засилване на ролята на държавата
и за промяна на статуса на лечебните заведения като търговски дружества.
Обръщаме внимание на здравословния начин на живот чрез създаване на условия за системни занимания с физически упражнения и спорт, особено за децата и младежите.
За това предлагаме подрастващите да ползват безплатно или при ниски такси спортни съоръжения, предоставени от държавата и общините.
Да се повиши издръжката за спорт на всеки ученик и студент.
Да преминем от пасивно към активно социално подпомагане.
Социалният работник трябва да работи не само на бюро и с документи, а и там, където живеят хората.
Доброто образование все повече става условие за развитие на страната и за просперитет на нацията.
Необходимо е образованието, особено професионалното, да се обвърже с икономическите и социалните потребности на регионите.
Поставяме си като непосредствена задача рязко да намалим високата неграмотност и липсата на квалификация.
Училището да възстанови традиционните морални ценности и възпитателните си функции.
За нас ученика не е “касичка с пари”, която се движи от училище в училище.
Ролята на държавата е да осигурява издръжката в държавните и общинските училища,
да подкрепя училищата в малките населени места, включително с допълнителни субсидии, а не да финансира частното образование.
Училището трябва да създаде социална среда за равнопоставено развитие на учениците от всички социални групи.
България е в критично демографско състояние.
Отговорът на БСП на този проблем е: -    Увеличаване на размера на обезщетението за отглеждане на дете от една до две годишна възраст до размера на минималната работна заплата.
-    Стимулиране на отглеждането на три деца чрез увеличаване на размера на еднократната помощ за раждане.
Държавата да създаде условия и да изисква изпълнение на задължението за придобиване на минимално образование
и трудови умения.
-    Поставяме проблемите на ромите преди всичко като част от острите социални проблеми в България, като за тяхното решаване разчитаме на национални и европейски средства.
България е с големи регионални неравновесия.
За тяхното намаляване БСП предлага:-    Бюджетите на страната да се съобразяват с интересите на най-бедните региони – на Северозападния и на почти цяла Северна България.
Разработване на национална позиция за запазване и засилване на специалния подход на Европейския съюз към най-слабо развитите страни
и приемане на допълнителни икономически мерки с цел ускоряване на сближаването.
-    Провеждане на национална регионална политика с осигурени от държавата средства и проектно финансиране за всеки от икономическите региони, особено за изостаналите.
-    Въвеждане на минимални социални стандарти, на които да отговаря всяка община.
-    Развитие на децентрализацията чрез възлагане на дейности, включително социални, от държавни на местни органи с осигуряване на необходимото финансиране.
БСП ще насочи публичните разходи приоритетно към инвестиции за заетост,
към образование,
наука и иновации,
към здравната
и социалната сфера.
Ангажираме се с:-    Повишаване на събираемостта на данъци и други приходни източници;
с рязко ограничаване на контрабандата и свиване на сивата икономика.
Предлагаме замяна на “плоския” данък с прогресивно облагане на доходите на физическите лица.
Започваме да работим за цялостна промяна в облагането на доходите на физическите лица,
за да преминем през втората половина на мандата към семейно подоходно облагане.
От 2014 г. въвеждаме:-    Нулев данък за доходи в размера на минималната работна заплата.
-    Запазваме 10% ставка за облагане на доходите над минималната работна заплата до 4 500 лв.
-    20% ставка за частта от доходите над 4 500 лв.
-    Корпоративният данък остава 10%;
заедно с това предлагаме стимули за запазване и разкриване на работни места, особено за младежи и хора в предпенсионна възраст
и за инвестиции в районите с висока безработица.
-    Защита на кредитополучателите от едностранна промяна на условията по договорите от банките.
-    Гражданите да се освободят от заплащане на банкови такси, когато правят преводи към бюджета или да могат да заплащат тези такси на специални каси.
-    Да се създаде механизъм с който държавата да предпази изпадналите в “дългово робство”
и да предотврати отнемане на единственото жилище, което кредитополучателите изплащат.
За финансиране на обявените политики и на изброените ангажименти разчитаме на няколко допълнителни приходни източника към държавния бюджет: -    Повишена събираемост на държавните вземания с 1-1,5 милиарда лева годишно.
-    От оползотворяване на средствата по европейските програми и от европейско финансиране за новия програмен период – 4-4,5 млрд. лв. годишно.
Ползване на вътрешни и външни финансови ресурси за продуктивни инвестиции за развитие на икономиката
и за повишаване на заетостта.
Уважаеми избиратели,
В този критичен за страната момент нашата политика е в съответствие с актуалните национални задачи, с интересите на огромното мнозинство български граждани.
Да се обединим без разлика на възраст, пол, вероизповедание, етническа принадлежност, всички български граждани, които приемат предлаганата от нас промяна и създаването на национално отговорно управление.
Само вашата убедителна подкрепа е гаранция, че няма да се наложи да отстъпваме от поети ангажименти.
Полученото доверие за обявената от нас политика е по-важно от властта на всяка цена.
Предлаганата радикална промяна ще накара част от напусналите страната да се върнат в нея, а другите да останат тук, за да има за всички ни бъдеще в България.
Скъпи избиратели, гласувайте за БСП, за Коалиция за България – за достоен живот в България!
За повишаване на заетостта и на доходите от труд:
-    Създаване на условия за разкриване на не по-малко от 250 хиляди работни места по време на мандата чрез вътрешни и външни инвестиции, включително от европейски средства.
-    На всеки млад човек да се предложи работа или обучение за заетост не по-късно от 4 месеца от завършване на образование.
-    Създаване на възможности за заетост чрез нови програми за определени групи – за млади хора, за хора с увреждания и за тези в предпенсионна възраст като се увеличат средствата – от държавния бюджет с поне 100 милиона лева годишно и чрез европейско финансиране.
-    Създаване на фонд за стимулиране на работодатели, които наемат хора с увреждания.
-    Облекчаване на реда за ползване на фонда за обезщетение при фалити на предприятия, за да получават работниците това, което им се полага.
-    Увеличаване на минималната работна заплата, която до края на мандата да достигне 450 лв.,
и на минималната пенсия за трудов стаж, така че до края на мандата плътно да се доближи до прага на бедността.
Увеличаване на размера на детските добавки, съобразно с възрастта,
и ревизиране на подоходния критерий за тяхното получаване.
-    Увеличаване на целевите помощи за първокласници в съответствие с минималната работна заплата.
-    Увеличаване на стимулите за отглеждане на деца с увреждания в семейна среда.
-    Разширяване на обхвата на лица, които ползват “личен асистент” и “социален асистент”.
-    Спиране на увеличаването на осигурителния стаж и възрастта за пенсиониране.
-    Въвеждане на гъвкави условия за пенсиониране при недостиг на 2 години осигурителен стаж и/или възраст.
-    Ежегодно осъвременяване на пенсиите в съответствие с инфлацията и ръста на осигурителния доход;
периодично преизчисляване на старите пенсии.
-    Увеличаване на максималния месечен размер на осигурителния доход на 10 минимални работни заплати.
Промяна на условията за пенсиониране на военнослужещите
и възстановяване на отнети от тях социални права.
За ограничаване на монополите и на енергийния произвол:
-    Въвеждане на по-ниска тарифа за заплащаната електроенергия за потребление до определен лимит.
-    Предприемане на действия за завръщане на държавата в енергетиката, включително в електроразпределението.
-    Преразглеждане на сключените дългосрочни договори за изкупуване на ел. енергия
и намаляване на дела на скъпите източници в енергийния микс.
-    Спиране на безконтролния ръст на слънчевите електроцентрали.
-    “Разбиване” на изкуствените монополи и предотвратяване на картели – при горивата (чрез по-лесен достъп до акцизни складове), при лекарствата (чрез ограничаване на хоризонталната и вертикалната концентрация на аптеки), в съобщенията, във финансовия сектор и в търговията.
-    Преразглеждане на действащи концесионни договори;
запазване на значителен публичен дял (държавен или общински) в най-важните концесии.
-    Освобождаване на малкия и средния бизнес от административния произвол;
намаляване на разрешителните и лицензионни режими.
-    Приемане на график за срочно разплащане на дължимите от държавата средства на бизнеса.
-    Увеличаване на възможностите за кредитиране на малкия и средния бизнес чрез Българската банка за развитие.
-    Осигуряване на реален достъп до повече обществени поръчки за малки и средни фирми чрез премахване на дискриминационните условия в тях.
Здравеопазване с грижа за хората:
-    Възстановяване на диспансерната форма за наблюдение на социално значимите заболявания – сърдечносъдови, онкологични и други.
-    Специално внимание на майчиното и детското здравеопазване.
-    Спешната медицинска помощ да стане наистина спешна и да остане държавна.
Въвеждане на финансови стимули за работа в отдалечени и трудно достъпни райони,
както и целеви субсидии за общинските болници там.
-    Лечението на инфекциозните, психичните и други социално-значими заболявания,
както и дейностите, свързани с общественото здраве (ваксинации, асистирана репродукция и др.) да се поемат от държавата.
-    Премахване на лимитите за направления и делегираните бюджети за болниците.
-    Бърза промяна, която да улесни специализацията на младите лекари.
Въвеждане на справедлива единна методика за оценка на труда на категориите персонал в болниците
и заплащане съобразно индивидуалния принос.
-    Създаване на фонд за финансиране на здравната помощ за социалнослаби граждани.
-    Фактическо възстановяване на поликлиничното обслужване чрез стимулиране на груповите медицински практики.
-    Промяна в здравния модел чрез засилване на ролята на държавата в областта на здравеопазването.
Публичните средства да се разпределят на принципа на равнопоставеност
и лоялна конкуренция.
Според него договорните партньори на НЗОК не бива да получават допълнително заплащане от пациентите.
- Намаляване отново на такса “достъп” за посещение при лекар за пенсионерите на 1 лев.
-    По-голямата част от цената на предписаните лекарства за хронично болни да се изплаща от здравната каса.
Образование за всеобща грамотност и напредък на нацията:
Предприемане на мерки за рязко намаляване на  преждевременно напускащите образователната система, като в училището се осигурява освен обучение, хранене и ученическо облекло;
като създадем и използваме училища “Втори шанс”.
-    Издигане на престижа и на социалния статус на българския учител чрез увеличаване на възнагражденията
и въвеждане на държавен стандарт за учителския труд.
- Държавната поръчка във висшите училища да се определя не само от техния капацитет, а главно от обществените потребности и качеството на обучение.
- Въвеждане на финансови стимули за установяване на взаимодействие между висшите училища и бизнеса.
-    Намаляване на дела на таксите в държавните висши училища, заплащани от студентите – до 1/4 от определената издръжка.
-    Установяване на национални критерии за заемане на академични длъжности.
-    Държавата да се грижи приоритетно за финансиране на науката, иновациите и за стимулиране на високотехнологичните производства.
Ние сме за държавна подкрепа за съвременни български културни проекти и автори,
за запазване и развитие на читалищата като духовни средища,
за съхраняване и популяризиране на националното културно наследство.
Подкрепяме културните индустрии и защитаваме авторските права.
За подкрепа на земеделското производство
Поемаме ангажимент за подкрепа на българското селско стопанство
и на българското село,
за стабилизиране на горския сектор чрез:
-    Съчетаване на общата селскостопанска политика на ЕС с национални секторни приоритети и развитие на селските райони.
-    Държавни помощи за подпомагане на слабите звена в сектора – производство на плодове и зеленчуци, подкрепа на животновъдството.
-    Подкрепа за кооперациите чрез промяна на досегашната политика, която привилегирова едрите земеделци.
-    Подпомагане на дребните и средните производители чрез целево финансиране
и въвеждане на “таван” върху субсидиите,  плащани на една земеделска фирма.
-    Защита на собствениците на земеделска земя, които да получават минимално гарантирана рента.
-    Създаване на Агенция за земята с цел ефективно използване на земеделската земя
и за предотвратяване  на злоупотребите с държавния и общински поземлен фонд.
Развитие на преработването на селскостопански продукти
и осигуряване на достъп до пазара на дребните и средните земеделски производители чрез инвестиции в общините.
За чиста природа и природни ресурси за обществото:
-    Незабавно спиране на незаконните и в разрез с обществения интерес процедури по Черноморското крайбрежие;
въвеждаме постоянно наблюдение и контрол върху управлението на държавните имоти по крайбрежието.
- Бързо обявяване на всички утвърдени зони по НАТУРА 2000 и за осигуряване на тяхната защита.
-    Спиране на безогледното изсичане на горите
и възобновяване на горския фонд.
- Отстояване на забраната за проучвания и добив на шистов газ чрез метода хидравлично разбиване.
-    Ефективно използване на минералните и геотермалните води за развитие на българската икономика и туризъм.
-    Гарантиране на държавния интерес в геоложкото картиране на процеси и богатства в недрата и прилежащата зона на Черно море.
За граждански диалог
Ние се обръщаме към гражданските организации и към участниците в гражданските протести с предложение за:
-    Провеждане на форум под мотото “Отговорен парламент”, в който с участието на граждански организации да се дискутират приоритетите в работата на парламента в първите месеци от работата на 42-ото Народно събрание.
-    Ще инициираме извънреден цикъл на диалога между местната власт и Народното събрание до края на месец юни 2013 г. за съгласуване на неотложни действия за подкрепа на общините.
-    Включване на граждански експерти за наблюдение върху дейността на регулаторните органи и в държавните и общински комисии за обществени поръчки.
-    Започване на проверка на големите приватизационни и концесионни договори, сключени в последните 15 години, с приоритет на тези, към които има най-голям обществен интерес.
-    Създаване на публичен регистър във всяко ведомство и община за спечелените обществени поръчки и за предоставени от държавата/общината средства.
