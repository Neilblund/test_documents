„ჩვენი საქმე საქართველოს ხალხის ცხოვრებაა, მისი გამჯობინება ჩვენი პირველი და უკანასკნელი სურვილია“ ილია ჭავჭავაძე
პოლიტიკური გაერთიანება
მრეწველობა გადაარჩენს საქართველოს
2016
საქართველო
ძლიერი მეწარმე
ძლიერი ეკონომიკა ძლიერი საქართველო
ინოვაციები
ინდუსტრიალიზაცია სოფლის მეურნეობის ხელშეწყობა
ჩვენი ხედვა
საქართველო არის მრავალსაუკუნოვანი სახელმწიფოებრივი ტრადიციის მქონე ქვეყანა,
რომლის ისტორიული ორიენტირი ყოველთვის იყო ეროვნული ღირებულებების დაცვა.
დამოუკიდებლობის მოპოვებიდან 25 წლის განმავლობაში საქართველო არაერთი სირთულის წინაშე აღმოჩნდა: რამდენიმე ომი, დაკარგული ტერიტორიები, ასეული ათასობით დევნილი, რამდენიმე პოლიტიკური რეჟიმის შეცვლა, ეკონომიკური კრიზისი, მძიმე სოციალური ფონი, მიგრაციის დიდი ტალღა.
მიუხედავად ამისა, საქართველოს ადგილი მსოფლიო პოლიტიკურ რუკაზე დღეს უკვე მონიშნულია, თუმცა განვითარებული და პოლიტიკურად დამოუკიდებელი სახელმწიფოს ჩამოსაყალიბებლად ჯერ კიდევ აუცილებელია რამდენიმე მნიშვნელოვანი ფაქტორის გათვალისწინება.
უპირველეს ყოვლისა, საჭიროა ძლიერი, სტაბილური და განვითარებული ეკონომიკის არსებობა,
რაც წარმოუდგენელია ადგილობრივი წარმოების განვითარებისა და ხელშეწყობის გარეშე.
დღეს კი განვითარებული ადგილობრივი წარმოება
და ძლიერი სოფლის მეურნეობა ჯერ კიდევ რჩება ქვეყნის ეკონომიკური პოლიტიკის ერთ-ერთ სუსტ წერტილად.
აუცილებელია სახელმწიფო ხელშეწყობა და მეწარმის ინფორმირებულობა, რათა მას ჰქონდეს შესაძლებლობა იდეა აქციოს მომგებიან ბიზნესად, აწარმოოს დოვლათი, ხოლო მიღებულ პროდუქციას მოუძებნოს შესაბამისი გასაღების ბაზარი.
მხოლოდ მზარდი ეკონომიკური განვითარების პირობებშია
შესაძლებელი მაღალი ხელფასების გაცემა და მეტი სამუშაო ადგილის შექმნა.
ეს კანონზომიერი და ბუნებრივი პროცესია.
გარდა ამისა, გონივრული, კარგად გააზრებული, სათანადოდ დაგეგმილი, დიპლომატიური, საქართველოს ინტერესებზე მორგებული და ტერიტორიული მთლიანობის აღდგენისკენ მიმართული საგარეო პოლიტიკა უნდა იყოს ჩვენი ქვეყნის მთავარი მიმართულება და ჩვენი სახელმწიფოს მთავარი საზრუნავი.
ქვეყნის წინსვლისათვის არანაკლებ არსებითია, ასევე, განათლების ხარისხის ამაღლება, რაც ხელს შეუწყობს წიგნიერების დონის ამაღლებასა და მოქალაქეობრივი თვითშეგნების განვითარებას.
თითოეულ მოქალაქეს კარგად უნდა ჰქონდეს გააზრებული თავისი და სხვისი უფლებები და უნდა შეეძლოს მათი დაცვა და პატივისცემა.
თამამად შეიძლება ითქვას, რომ დღეს ჩვენი ქვეყნისთვის არანაკლებ მნიშვნელოვან პრობლემას წარმოადგენს არაკვალიფიციური კადრების დასაქმება, პროფესიონალების არასათანადოდ დაფასება და მათი შესაძლებლობების არაადეკვატურად გამოყენება.
კარგ საქმეს ყოველთვის სჭირდება კარგი გამკეთებელი.
აუცილებელია ეროვნული ღირებულებების, ტრადიციებისა და თვითმყოფადობის შენარჩუნება, რადგან ამის გარეშე ქვეყნის პროგრესი დაემსგავსება ასიმილაციის პროცესს.
შრომისმოყვარეობა, ოჯახის პატივისცემა, სამშობლოს სიყვარული, სტუმართმოყვარეობა, ღირსების შეგრძნება, თანაზიარობა და ტოლერანტობა - ეს ის ცნებებია, რომლებიც საუკუნეების განმავლობაში ქმნიდა ქათველი ადამიანის სახეს.
ვინც არ სცემს პატივს საკუთარ ღირებულებებს, არ სცემს პატივს თავის თავს, შესაბამისად, ვერ შეძლებს პატივი სცეს სხვის ტრადიციებსა და პიროვნულ თავისუფლებას.
ჩვენი ღირებულებები:
ჩ ვ ე ნ ვ ა მ ა ყ ო ბ თ , რომ საქართველო არის განსაკუთრებული ქვეყანა თავისი ისტორიით, ტრადიციებითა და ღირებულებებით, რომელთა დაცვაც ჩვენი თვითმყოფადობის შენარჩუნებისა და ჩვენი მომავლის შენების აუცილებელი წინაპირობაა.
ჩ ვ ე ნ გ თ ა ვ ა ზ ო ბ თ ქვეყნის წინსვლის კონცეფციას, რომლის მთავარი ამოსავალი არის ეკონომიკის განვითარება.
ჩვენ გთავაზობთ კონკრეტულ გეგმას, თუ როგორ უნდა დავეხმაროთ მეწარმეებსა და გლეხებს შექმნან პროდუქცია, დოვლათი, რაც თავისთავად ქვეყნის კეთილდღეობის საფუძველი გახდება.
ჩ ვ ე ნ ვ ი ც ა ვ თ ქართველი მეწამრეების, გლეხებისა და, შესაბამისად, საქართველოში მცხოვრები ადამიანების ინტერესებს,
რადგან ძლიერი საშუალო ფენა ნიშნავს ძლიერ და განვითარებულ ეკონომიკას,
ეს კი აუცილებლად იქცევა ქვეყნის პოლიტიკური დამოუკიდებლობის გარანტი.
ჩ ვ ე ნ ვ ა მ ტ კ ი ც ე ბ თ , რომ სამუშაო ადგილების შექმნა და ხელფასების გაზრდა პირდაპირ უკავშირდება ქვეყნის ეკონომიკისა და მეწარმეობის განვითარებას,
ამდენად სახელმწიფოს კონკრეტული და გონივრული მხარდაჭერა ამ მხრივ სასიცოცხლოდ მნიშველოვან ფაქტორს წარმოადგენს.
ჩ ვ ე ნ გ ვ ჯ ე რ ა , რომ ხარისხიანი განათლება არის პროფესიონალიზმის საწინდარი, პროფესიონალიზმი კი ნიშნავს ცოდნას, გამოცდილებას, საქმისადმი კეთილსინდისიერ დამოკიდებულებას.
დასაქმებული პროფესიონალები დღეს ჩვენს ქვეყანას როგორც არასდროს, ისე სჭირდება.
ჩ ვ ე ნ ვ ი რ ჩ ე ვ თ თანამშრომლობას, ღიაობას, გამოცდილების ურთიერთგაზიარებას, იდეების ხელშეწყობას და ამ მიმართულებით კონკრეტული ნაბიჯების გადადგმას.
ჩ ვ ე ნ მ ი გ ვ ა ჩ ნ ი ა , რომ ერთიანობა ჩვენი ძლიერების აუცილებელი პირობაა,
სამართლიანობა ჩვენი წარმატების მთავარი პრინციპია,
ურთიერთპატივისცემა თანამედროვე საზოგადოების მშენებლობის ძირითადი ამოსავალია.
დ ა ბ ო ლ ო ს , ჩ ვ ე ნ დ ა რ წ მ უ ნ ე ბ უ ლ ი ვ ა რ თ , რომ მიუხედავად არსებული სირთულეებისა, დაბრკოლებებისა და გამოწვევებისა, საქართველო კვლავაც შეასრულებს თავის ისტორიულ ფუნქციას მსოფლიოს გეოპოლიტიკურ რუკაზე.
ძლიერი მეწარმე
ძლიერი საშუალო ფენა
ძლიერი ეკონომიკა
ჩვენი პროგრამა:
ე კ ო ნ ო მ ი კ ა
ადგილობრივი წარმოების განვითარება:
წარმოება მოიცავს ყველა სფეროს, რომლებშიც ადამიანები ახდენენ საკუთარი შესაძლებლობების, უნარებისა და ცოდნის რეალიზებას და ქმნიან დოვლათს.
ეს სფეროებია: სოფლის მეურნეობა, ინდუსტრია, მსუბუქი მრეწველობა, ტურიზმი, საბანკო და სადაზღვევო საქმიანობა, ინოვაციური წარმოება, განათლება, ჯანდაცვა, არქიტექტურა, კინოინდუსტრია და სხვ.
წარმოების განვითარება ნიშნავს მეტ სარგებელს,
მეტ დასაქმებულ ადამიანს, მეტ შემოსავალს ოჯახსა და ბიუჯეტში,
ეს კი, თავის მხრივ, გულისხმობს მწვავე სოციალური პრობლემების მოგვარებას,
პენსიისა და სოციალური შემწეობების ზრდას,
ქვეყნის ინფრასტრუქტურულ განვითარებას.
ამრიგად,აუცილებელია,ეკონომიკურიპოლიტიკა მიმართული იყოს წარმეობის განვითარებისკენ, რაც თავისთავად გახდება საფუძველი ქვეყნის საერთო განვითარებისა და უმწვავესი სოციალურ-ეკონომიკური პრობლემების გადაჭრისა.
საშუალო ფენის შექმნა:
ქვეყნის მდგრადი ეკონომიკური ზრდისა და დემოკრატიის განვითარების გარანტს წარმოადგენს ჩამოყალიბებული საშუალო ფენა.
აღნიშნული მიიღწევა სახელმწიფო პოლიტიკით, რომელიც მიმართულია კანონის უზენაესობის,
თანაბარი შესაძლებლობების შექმნის,
განათლების ხარისხის ამაღლების,
სიტყვისა და გამოხატვის თავისუფლების,
სტაბილური და გადამხდელზე ორიენტირებული საგადასახადო პოლიტიკის,
კონკურენციის დაცვისა და უსაფრთხო გარემოს შექმნისაკენ.
ზემოთ აღნიშნული მიზნების მისაღწევად აუცილებელია შემდეგი ნაბიჯების გადადგმა:
მეწარმეობის მხარდაჭერის სახელმწიფო პროგრამების ეფექტიანობის გაზრდა:
უკანასკნელწლებში მეწარმეობისმხარდაჭერისათვის ყოველწლიურად იხარჯება არანაკლებ 50 მილიონი ლარი.
არსებული რეალობის გათვალისწინებით მნიშვნელოვანია სახელმწიფოს მხარდაჭერის არსებობა განსაკუთრებით აგროსასურსათო
და მაღალტექნოლოგიურ წარმოებაში,
მცირე და საშუალო ბიზნესის განვითარებაში.
ამასთან, მნიშვნელოვანია არ დავუშვათ გათვალისწინებული ფინანსური რესურსის არაეფექტიანი ხარჯვა.
ამისათვის: უნდა ჩამოყალიბდეს მონიტორინგის სრულყოფილი სისტემა;
სახელმწიფოს მიერ გრანტის სახით გაცემული ფინანსური რესურსის მოქალაქემდე მიწოდების საკომისიო არ უნდა აღემატებოდეს 5%-ს (სახელმწიფო პროგრამის ფარგლებში გრანტის გაცემას ახორციელებს შუამავალი კერძო სამართლის იურიდიული პირი, რომლის მომსახურების საკომისიომ 2014 წელს შეადგინა თანხის 42%, ხოლო 2015 წელს აღნიშნული მაჩვენებელი შემცირდა 30%-მდე, რაც, მიუხედავად კლებისა, კვლავ მაღალი მაჩვენებელია).
100 ლარის ოდენობის გრანტის გაცემა სახელმწიფოს არ უნდა უჯდებოდეს 30 ლარი.
უნდა გაიზარდოს მოსახლეობის ინფორმირებულობის ხარისხი.
ყველა რეგიონს და ყველა სოფელს დროულად და სრულად უნდა მიეწოდოს ინფორმაცია სახელმწიფო დახმარებების - კონკრეტული პროექტებისა და ხელშემწყობი მექანიზმების შესახებ.
აუცილებელია საკონსულტაციო მომსახურების სისტემის გაძლიერება და სრულყოფა.
მხოლოდ დაბალპროცენტიანი სესხებით უზრუნველყოფა არ არის საკმარისი წარმატებული მხარდაჭერისთვის.
აუცილებელია კვალიფიციური კონსულტაციების გაწევა, რაც რეალურად კონკრეტული ბიზნესის დაგეგმვის წინაპირობა შეიძლება გახდეს.
მაგალითად, რეგიონში მცხოვრებ პირს, რომელსაც სურს მოიყვანოს/ აწარმოოს სოფლის მეურნეობის ესა თუ ის პროდუქტი, უნდა ჰქონდეს შესაძლებლობა მიიღოს უფასო კვალიფიციური კონსულტაციები შესაძლო სარგებლის, დაზღვევის, გასაღების ბაზრების, ტექნოლოგიებისა და სტანდარტების შესახებ.
აუცილებელია ტექნოლოგიების შესახებ ინფორმაციის ხელმისაწვდომობა და ტექნოლოგიების დანერგვის ხელშეწყობა.
მნიშვნელოვანია ბიზნესის სფეროში დასაქმებულთა კვალიფიკაციის ამაღლება, რის შედეგადაც მივიღებთ კვალიფიციურ მეწარმეს, კვალიფიციურ ფერმერს, კვალიფიციურ მებაღეს, კვალიფიციურ სპეციალისტს.
უნდა შეიქმნას ფერმერთა სკოლები, რომლებშიც სოფლის მეურნეობაში დასაქმებულ ადამიანებს მიეცემათ საშუალება გაეცნონ დარგის მიღწევებს, თანამედროვე ტექნოლოგიებს, ბაზრის მოთხოვნებს, საერთაშორისო სტანდარტებს, გასაღების ბაზრებს და სხვა მნიშვნელოვან ასპექტებს.
ეს კი თავისთავად გახდება სოფლის მეურნეობის განვითარებისა და ადგილობრივი პროდუქციის წარმატებული ექსპორტის წინაპირობა.
ბიოპროდუქტის წარმოება:
ბიოპროდუქტისა და განსაკუთრებით ორგანული სოფლის მეურნეობის პროდუქტის წარმოება ხელს შეუწყობს ექსპორტის განვითარებას.
არსებული პოტენციალის გათვალისწინებით ჩვენ შევძლებთ ამ სფეროში მაღალგანვითარებული ქვეყნების ბაზარზე დამკვიდრებას.
ადგილობრივი ბაზრის დაბრუნების სტრატეგია:
წლების განმავლობაში ქვეყანაში ფიქსირდება უარყოფითი სავაჭრო ბალანსი (იმპორტი მნიშვნელოვნად აღემატება ექსპორტს), რისი დაძლევის გამოკვეთილი ტენდენციაც ჯერ კიდევ არ შეინიშნება.
მნიშვენლოვანია შეფარდებითი ეფექტიანობის საფუძველზე ჯანსაღი კონკურენციის ფარგლებში ადგილობრივი ბაზრის მაქსიმალურად ათვისება.
აღნიშნულის მისაღწევად სახელმწიფო ინსტიტუტებმა უნდა უზრუნველყონ:კონკურენციის კანონმდებლობის დაცვა;
დემპინგის დაუშვებლობა, რისთვისაც აუცილებელია შესაბამისი კანონმდებლობის მიღება;
პროდუქტის უსაფრთხოების სისტემის სრულყოფა;
მეწარმეობის მხარდაჭერა, განსაკუთრებით მცირე და საშუალი ბიზნესის, აგრეთვე, ახალი ბიზნესის წამოწყების მხრივ.
საექსპორტო ბაზრის დივერსიფიცირება:
ქვეყნის ეკონომიკური უსაფრთხოების გარანტს წარმოადგენს საექსპორტო ბაზრის დივერსიფიცირება, რისკენაც უნდა მიიმართოს ფინანსური და დიპლომატიური რესურსები.
მნიშვნელოვანია, სრულად იქნეს ათვისებული როგორც მეზობელი ქვეყნების, ასევე ევროპის, აზიისა და აშშ-ს ბაზარი.
ტექნოლოგიებისა და ინოვაციების დანერგვა წარმოებაში:
ერთ-ერთმთავარგამოწვევასწარმოადგენსქვეყნის ინტელექტუალური რესურსის გამოყენება და ჩართვა ეკონომიკაში.
დამოუკიდებლობის მოპოვების დღიდან უკანასკნელი ოთხი წლის განმავლობაში პირველად გადაიდგა რეალური ნაბიჯები ინოვაციებისა და ტექნოლოგიების განვითარების სახელმწიფო მხარდაჭერის მხრივ.
აუცილებელია აღნიშნული მიმართულების გაძლიერება, სტიმულირება და ეფექტიანობის გაზრდა.
მნიშვნელოვანია,ასევე,აღნიშნულპროცესშიჩაერთონ ქვეყანაში მოღვაწე კვალიფიციური მეცნიერები და მათი ცოდნა მიმართულ იქნეს ინოვაციებისა და ახალი ტექნოლოგიების შემუშავებისკენ.
სურსათის უვნებლობის სისტემის სრულყოფა:
უკანსკნელიათწლეულისგანმავლობაში სახელმწიფო ფუნქციონირებდა სურსათის უვნებლობის კონტროლის სისტემის გარეშე და შედეგად მივიღეთ მავნე სურსათით გაჯერებული ბაზარი,
არათანაბარ პირობებში ჩაყენებული ადგილობრივი მეწარმეები
და ადგილობრივი წარმოების განვითარებული ქვეყნების ბაზრებზე შეღწევის სირთულეები.
აუცილებელია დაინერგოს სურსათის უვნებლობის მკაცრი და ეფექტიანი კონტროლის სისტემა.
ხელმისაწვდომი ინფორმაცია
მეწარმეობრივი უნარების ხელშეწყობა
პროდუქციის გასაღების ბაზარი
საქართველოსა და ევროკავშირს შორის გაფორმებული ასოცირების შეთანხმების ფარგლებში აღებული ვალდებულებების ეტაპობრივი და გონივრული დანერგვა ზემოაღნიშნული პრობლემების დაძლევის საშუალებას მოგვცემს.
ყოველი რეგულაციის დანერგვა უნდა მოხდეს არსებული რეალობისა და გამოწვევების გათვალისწინებით.
მცირე და საშუალო ბიზნესის ხელშეწყობა:
საშუალო ფენის შექმნის ერთ-ერთ მთავარ წინაპირობას წარმოადგენს განვითარებული მცირე და საშუალო ბიზნესი.
არსებული რეალობის გათვალისწინებით სასიცოცხლოდ აუცილებელია სახელმწიფო მხარდაჭერის განსხვავებული რეგულაციის არსებობა.
მოქმედი საგადასახადო კოდექსი ითვალისწინებს განსხვავებულ საშეღავათო მიდგომას მხოლოდ მიკრო და მცირე ბიზნესის წარმომადგენლებისათვის, რომლებიც ფუნქციონირებენ როგორც ფიზიკური პირები.
აუცილებელია განსხვევებული საგადასახადო რეჟიმი გავრცელდეს მცირე და საშუალო ბიზნესისათვის, მიუხედავად სამართლებრივი ფორმისა.
უნდა გატარდეს გონივრულად დაგეგმილი და კონკრეტულ შედეგებზე ორიენტირებული საგადასახადო პოლიტიკა.
მცირე და საშუალო მეწარმეთათვის ბიზნესის დასაწყებად აუცილებელია შეღავათიანი სასტარტო პირობების შექმნა, მათ შორის 2-3 წლის განმავლობაში მცირე და საშუალო ბიზნესის ობიექტების გადასახადებისაგან სრული გათავისუფლება.
პარალელურად, მცირე ბიზნესისთვის უმნიშვნელოვანესი ფაქტორია დაბალპროცენტიანი და შეღავათიანი საბანკო კრედიტების სისტემის დანერგვის წახალისება.
საგადასახადო რეჟიმის დახვეწა:
მიუხედავადმთელი რიგიპროგრესული გადაწყვეტილებებისა, კვლავ აქტუალური რჩება საგადასახადო კანონმდებლობის სრულყოფა და ბიზნესზე მორგებული რეგულაციების დაწესება.
კერძოდ:ორმაგი ინტერპრეტაციის ნორმები უნდა წყდებოდეს გადამხდელის სასარგებლოდ;
 ბრალდების ტვირთი უნდა მოდიოდეს სახელმწიფო მაკონტროლებელ ორგანოზე;
უნდა განხორციელდეს საშემოსავლო გადასახადის შემცირება 5%-ით
და მოხდეს ოჯახის მიერ ბავშვის მოვლისთვის გაწეული აუცილებელი ხარჯების (განათლება, მკურნალობა) გამოქვითვა.
ეკონომიკური ხასიათის დავების განხილვა სასამართლოში:
ბიზნესის დაცულობისთვის არსებითად მნიშვნელოვანია, რომ საგადასახადო, გადახდისუუნარობის და სამეწარმეო დავები (თავისი ეკონომიკური ხასიათიდან გამომდინარე) განიხილებოდეს შესაბამისი კვალიფიკაციის მქონე მოსამართლეთა მიერ.
ზემოხსენებული ტიპის საქმეების განხილვისას არაერთხელ დაფიქსირდა ბიზნესის სფეროს წარმომადგენელთა უკმაყოფილება მოსამართლეთა არასათანადო კვალიფიკაციის გამო.
მნიშვნელოვანია შეიქმნას სპეციალური სასამართლოები აღნიშნული დავების განსახილველად.
ეკლოგიასთან დაკავშირებული საკითხების გათვალისწინება და გადაჭრა:
მომავალ თაობაზე ზრუნვა ნიშნავს ქვეყნის წინაშე არსებული ეკოლოგიური პრობლემების დანახვასა და გადაწყვეტას.
შესაბამისად, ეს პროგრესული სახელმწიფო პოლიტიკის ერთ- ერთი პრიორიტეტი უნდა იყოს.
უნდა დაინერგოს/განვითარდეს მწვანე ეკონომიკის კომპონენტები, კერძოდ:
განახლებად ენერგიაზე გადასვლა;
მდგრადი სატრანსპორტო საშუალებების გაზრდა;
მდგრადი სოფლის მეურნეობის, ორგანული წარმოების მხარდაჭერა;
ეკოლოგიური ინფრასტრუქტურის გაუმჯობესება.
აუცილებელია,ასევე,ენერგოდამზოგიტექნოლოგიების გამოყენების სტიმულირება, მათ შორის საკანონმდებლო დონეზე.
სახელმწიფოს როლის კარგად გააზრება:
სახელმწიფოსჩარევაეკონომიკის მიმდინარე ფუნქციონირებაში უნდა იყოს შეზღუდული.
ამავე დროს, უნდა გაიზარდოს მისი როლი ეკონომიკური და სოციალური პოლიტიკის შემუშავებაში.
სახელმწიფოს ადმინისტრაციული ხარჯების ოპტიმიზაცია:
სახელმწოფო აპარატი უნდა იყოს მოქნილი, კვალიფიციური და ოპტიმალური რაოდენობის კადრებით დაკომპლექტებული, რომელთაც ექნებათ შესაბამისი და ადეკვატური ანაზღაურება.
საჯარო სამართლის იურიდიული პირების კანონით გათვალისწინებული სტატუსი და ფუნქციები სრულად უნდა იქნეს დაცული.
სსიპ არ უნდა იქცეს საქვეუწყებო დაწესებულებად და მაკონტროლებელი ორგანო (სამინისტრო, მთავრობა) უნდა ერეოდეს მის საქმიანობაში კანონით გათვალისწინებულ ფარგლებში.
სსიპ-ის მომსახურების საფასური უნდა იყოს ოპტიმალური, მოსახლეობისათვის ხელმისაწვდომი, მათი შემოსავლების ადეკვატური და არ უნდა იყოს მოგებაზე ორიენტირებული.
აქტიური პრივატიზების პოლიტიკის გატარება:
სახელმწიფო ფლობს კომპანიათა მნიშვნელოვან ოდენობას, მათ შორის სსიპ სახელმწიფო ქონების ეროვნული სააგენტოს მართვაში ფუნქციონირებს 157 სახელმწიფო წილობრივი მონაწილეობით მოქმედი საწარმო.
საწარმოთა უმრავლესობა განიცდის ფინანსურ პრობლემებს (სახელმწფო ბიუჯეტში დივიდენდის სახით დაგეგმილი შემოსავალი 2015 წელს შესრულდა 83%-ით, კერძოდ მობილიზებულ იქნა 416 ათასი ლარი).
აუცილებელია აქტიური პრივატიზების პოლიტიკის გატარება.
სახელმწიფო კომპანიების რიცხვი მინიმუმამდე უნდა შემცირდეს
და უნდა არსებობდეს მხოლოდ სახელმწიფო სტრატეგიული მიზნებიდან გამომდინარე.
სახელმწიფო მონოპოლიური კომპანიები არ უნდა აწესებდნენ ისეთ ფასებს, რომლებიც სცილდება გონივრული მოგების ზღვარს.
ტურიზმთან ირიბად დაკავშირებული წარმოების განვითარება:
ეკონომიკისა და მდგრადი განვითარების სამინისტროს სისტემაში შემავალი ტურიზმის დეპარტამენტისთვის სახელმწიფო ბიუჯეტიდან გამოყოფილია 23 მილიონი ლარი.
გარდა ამისა, გათვალისწინებულია სხვა ხარჯებიც, რაც მიმართულია ინფრასტრუქტურული ხასიათის პროექტებისკენ.
უნდა აღინიშნოს, რომ დღესდღეობით ტურიზმიდან მისაღები სარგებელი სრულად არ არის გამოყენებული.
არ ხდება ტურიზმთან ირიბად დაკავშირებული წარმოების განვითარება (აგროპროდუქტის, სასტუმროებისათვის საჭირო ინვენტარის და სხვა თანამდევი წარმოება).
მნიშვნელოვანია ამ სფეროებსაც მიექცეს სათანადო ყურადღება შესაბამის საგრანტო პროგრამებში ჩართვით.
უნდამოხდეს ქვეყნის სხვადასხვაარატრადიციული ტურისტული რეგიონების ტურისტული პოტენციალის შეფასება და გამოყენება.
უნდა განვითარდეს შიდა ტურიზმი, აგრეთვე რელიგიური ტურიზმი.
საქალაქთაშორისო ტრანსპორტის განვითარება:
წლების განმავლობაში ტურიზმი ქვეყნის ეკონომიკის ერთ-ერთი პრიორიტეტული დარგია.
მიუხედავად ამისა, კვლავ პრობლემურია საქალაქთაშორისო სატრანსპორტო მიმოსვლის ხარისხი.
საქართველოს ვიზიტორისთვის ნამდვილად პრობლემურია დამოუკიდებლად იმოგზაუროს ქვეყნის ფარგლებში.
გამოკითხულთა დიდი ნაწილის უკმაყოფილების მიზეზს სწორედ ეს წარმოადგენს.
ტურიზმის სტაბილური განვითარებისთვის აუცილებელია აღნიშნული პრობლემის მოგვარება.
სატრანსპორტო მომსახურება უნდაიყოსგამართული, ხარისხიანი, კომფორტული, ხელმისაწვდომი და, რაც მთავარია, უსაფრთხო.
ამავდროულად, საქალაქთაშორისო ტრანსპორტის განვითარება უნდა მოხდეს ამ სფეროში დასაქმებული ადამიანების ხელშეწყობით.
განვითარებული ეკონომიკა
მომატებული ხელფასები
დასაქმების შესაძლებლობა
დ ა ს ა ქ მ ე ბ ა
დასაქმება და სამუშაო ადგილების შექმნა,
შესაბამისი ხელფასების უზრუნველყოფა ქვეყნის ეკონომიკური განვითარებისა და ზემოთ აღნიშნული რეფორმებისა და ღონისძიებების გატარების ბუნებრივი და კანონზომიერი შედეგია.
ს ა გ ა რ ე ო პ ო ლ ი ტ ი კ ა
ქვეყნის საგარეო პოლიტიკური კურსი, უპირველეს ყოვლისა, უნდა ეფუძნებოდეს ქვეყნის საშინაო პოლიტიკას, რაც გულისხმობს სახელმწიფოს ხედვას, არჩევანს, მიზანსა და ინტერესებს.
საგარეო პოლიტიკა უნდა იყოს კარგად გააზრებული, მკაფიოდ განსაზღვრული და მიმართული უნდა იყოს საქართველოს მოსახლეობის ინტერესების დაცვისა და გატარებისკენ.
ქვეყნის საგარეო პოლიტიკის მიზანი უნდა იყოს საქართველოს ტერიტორიული მთლიანობის დაცვა და აღდგენა.
ამის მიღწევის ერთადერთი საშუალება კი დიპლომატიური იარაღის გამოყენებაა.
ამისთვის აუცილებელია: დიპლომატიურიურთიერთობების გაგრძელებადა გაძლიერება;
მეგობარქვეყნებთანსტრატეგიულიპარტნიორობის შენარჩუნება და ურთიერთობის კიდევ უფრო გაღრმავება;
სახალხო დიპლომატიის ყველა კომპონენტის შედეგიანად გამოყენება: კულტურული, სოციალური და ეკონომიკური კავშირებისა და ურთიერთობების გაძლიერება;
საგარეო პოლიტიკური კურსის დაგეგმვისას ყოველთვის უნდა გვახსოვდეს, რომ ჯერ კიდევ უძველესი დროიდან საქართველო მოიაზრებოდა ევროპული სამყაროს ნაწილად,
ამდენად ევროპულ ოჯახში დაბრუნება და ამ სივრცეში ღირსეული ისტორიული ადგილის დამკვიდრება ჩვენი საგარეო პოლიტიკის ერთ-ერთი მთავარი მიმართულება უნდა იყოს.
მეორე მხრივ, ყველა დიპლომატიური რესურსი უნდა იყოს მიმართული რუსეთთან ურთიერთობის არსებული ფორმატის გასაძლიერებლად, რათა დაწყებულმა დიალოგმა კონკრეტული შედეგები გამოიღოს.
კიდევ ერთხელ უნდა გავამახვილოთ ყურადღება იმაზე, რომ დღეს არსებული გეოპოლიტიკური ვითარებიდან გამომდინარე, საქართველოს ტერიტორიული მთლიანობის აღდგენა შესაძლებელია მხოლოდ პარტნიორი ქვეყნების ძლიერი მხარდაჭერისა
და რუსეთთან ინტენსიური დიპლომატიური მოლაპარაკებების საშუალებით.
ქ ვ ე ყ ნ ი ს უ ს ა ფ რ თ ხ ო ე ბ ა
თანამედროვე სამყაროში ქვეყნის საშინაო და საგარეო პოლიტიკის დაგეგმვის პარალელურად აუცილებელია ეროვნულ უსაფრთხოებაზე ზრუნვა და სათანადო ღონისძიებების გატარება.
ქვეყნის მესვეურებს არ უნდა გამორჩეთ მხედველობიდან ეროვნული უსაფრთხოების არც ერთი კომპონენტი: კიბერუსაფრთხოება;
ეკონომიკური უსაფრთხოება;
ენერგოუსაფრთხოება;
ქვეყნის თავდაცვისუნარიანობა.
საგანგებო სამსახურებმა უნდა მიიღონ შესაბამისი თავდაცვითი ზომები.
სათანადოდ უნდა დაიგეგმოს ყველა სტრატეგიული მნიშვნელობის პროექტი, გათვალისწინებული უნდა იყოს ყველა შესაძლო რისკფაქტორი.
საგანგებო ვითარების შექმნის შემთხვევაში კი ქვეყანა უნდა იყოს მზად პრობლების მყისიერად აღმოფხვრისთვის, ამისთვის კი უნდა ფლობდეს სათანადო მატერიალურ და ადამიანურ რესურსებს.
ს ა პ ე ნ ს ი ო უ ზ რ უ ნ ვ ე ლ ყ ო ფ ა დ ა ს ო ც ი ა ლ უ რ ი დ ა ც ვ ა
სახელმწიფო პენსია არ უნდა იყოს 100 აშშ დოლარის ექვივალენტი ლარებში, ლარის გაუფასურების შემთხვევაში უნდა მოხდეს კორექტირება.
სახელმწიფო პენსია, კომპენსაცია, დევნილთა დანამატი, ვეტერანებისთვის განკუთვნილი კომპენსაციები, სოციალურად დაუცველთა დანამატი უნდა კორექტირდებოდეს ვალუტის დევალვაციის გათვალისწინებით.
ყველა პენსიონერს (რომელსაც სურს მუშაობა, არის დასაქმებული და აქვს შემოსავალი არა უმეტეს 1000 ლარისა), მიუხედავად მისი პროფესიისა, ხელფასის პარალელურად უნდა მიეცეს სახელმწიფო პენსია.
უნდა გადაიხედოს სოციალურად დაუცველის სტატუსის მინიჭების პირობები.
უნდა შემუშავდეს შეფასებისა და ქულების მინიჭების უფრო მოქნილი და ადეკვატური მექანიზმი.
უნდაგადაიხედოსსტიქიურიუბედურების(სეტყვა, წყალდიდობა და სხვ.) შედეგად მიყენებული ზარალის კომპენსაციის პირობები და ასანაზღაურებელი თანხის რაოდენობის საკითხი.
ს ა ხ ე ლ მ წ ი ფ ო ს ა დ ა ზ ღ ვ ე ვ ო ს ი ს ტ ე მ ი ს ს რ უ ლ ყ ო ფ ა
სახელმწიფო დაზღვევით მოსარგებლეთა წრე საჭიროებს კორექტირებას.
სახელმწიფო ბიუჯეტი არ უნდა ფარავდეს იმ პირთა მიმდინარე სამედიცინო მომსახურების ხარჯებს, რომელთაც აქვთ მაღალი შემოსავალი და კორპორატიული დაზღვევა.
იმ შემთხვევაში, თუ ამგვარი შემოსავლის მქონე პირი დაკარგავს აღნიშნულ სტატუსს, მას უნდა მიეცეს შესაძლებლობა ისარგებლოს სახელმწიფო დაზღვევით.
აღნიშნულის ხარჯზე უნდა დაიფაროს პენსიონრებისა და სოციალურად დაუცველი მოსახლეობის მედიკამენტური მკურნალობის ხარჯები.
კარგ საქმეს კარგი გამკეთებელი სჭირდება
ჯ ა ნ დ ა ც ვ ა
ჯანდაცვის სფერო მზარდი და ეკონომიკურად მომგებიანი დარგია, რომელიც შესაბამისად კონკურენციის პრინციპებს უნდა ეფუძნებოდეს.
აღნიშნულის გათვალისწინებით რეგულირება მიმართული უნდა იყოს ხარისხის კონტროლისა და ჯანსაღი კონკურენციის დაცვისაკენ.
გ ა ნ ა თ ლ ე ბ ა
ეკონომიკური განვითარების მთავარი შემოქმედი და სუბიექტი თანამედროვე განათლების მქონე ადამიანია.
სწორედ ადამიანური კაპიტალი წარმოადგენს თანამედროვე ეკონომიკის ფუნქციონირების და საზოგადოებრივი პროგრესის ერთ-ერთ უმთავრეს ფაქტორს.
კაპიტალდაბანდება განათლებაში და მეცნიერებაში ერთ-ერთი უმთავრესია ქვეყნის განვითარებისთვის.
განათლების დღევანდელი სისტემის სრულყოფის მიზნით საჭიროა: გაიზარდოსგანათლებისდონეცოდნისთანამედროვე სტანდარტების შესაბამისად;
 ყველასთვისშეიქმნასთანაბარიპირობებიუნარისდა მისწრაფების შესაბამისად განათლების მიღებისათვის;
 სახელმწიფომ გააგრძელოს ზრუნვა განათლების სისტემის ცენტრალურ ფიგურაზე - მასწავლებელზე.
სისტემატურად მოხდეს მათი კვალიფიკაციის დონის ამაღლება გადამზადების უზრუნველყოფით.
 განხორციელდეს მეცნიერების განვითარების მხარდამჭერი სისტემური რეფორმა.
 საშუალება მიეცეს საპენსიო ასაკის პირს განაგრძოს მუშაობა საგანმანათლებლო სისტემაში.
