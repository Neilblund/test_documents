INLEDNING  Kan världsfreden tryggas och ett tredje världskrig förhindras?  Hur kan vi avskaffa hungern och den sociala nöden I världen, otryggheten och bristen i vårt eget land?  Förmår människan fungera så att hon Inte på ett ödesdigert sätt förorenar naturen och stör natursystemens verksamhet?  Kommer råvarorna och energin att räcka?  Hurdana människor vill vi bli, hurudant samhälle och kultur vill vi bygga?  Vilken är de nuvarande och särskilt de ännu ofödda generationernas framtid på vår jord?  Kommer de enskilda människornas åsikt och folkets vilja att höras när det beslutas om vår framtid?  Dessa är exempel på frågor som sysselsätter människornas sinnen.  De sysselsätter också folkdemokraterna. På följande sidor strävar DFFF till att analysera de universella problemen och vårt eget samhälles situation samt lägga fram slutsatser och verksamhetslinjer i vår tids mest centrala problem. DFFFs program innehåller också mera detaljerade målsättningar för att vårt land skall kunna byggas så att det blir bättre för människorna att leva i det.  Programmet är uppbyggt på följande grundtankar:  Nationerna, världsgemenskapen bör kunna trygga och stärka världsfreden.  Nationerna bör kunna bestämma om sitt liv och sin framtid.  Produktionslivet bör kunna fungera kvalitativt, som grund för en förnuftig produktion, motsvarande människornas verkliga behov.  Människans verksamhet måste harmoniera med naturen, så att naturens ordningar bevarar sin funktionsduglighet, vilket utgör villkoret för det mänskliga livets fortsättning.  Människan bör återvinna sin självaktning, sin värdighet och sin skaparkraft.  Människornas relationer till varandra bör bygga på ömsesidigt ansvar och universell solidaritet, människorna bör frigöras från allslags utsugning, förtryck och förödmjukelse.  DFFF SAMLAR  FRAMSTEGETS KRAFTER  Det fredliga uppbyggnadsarbetets utmaning och förbundets bildande  Finlands frigörelse från andra världskriget innebär början till ett nytt tidsskede i vårt lands historia. Nationen stod då inför stora utmaningar.  l stället för den mot Sovjetunionen fientligt inställda utrikespolitiken som lett till krigen måste en ny, på förtroende och samarbete baserad riktning skapas. Medborgarnas demokratiska rättigheter måste tryggas i vårt land. Detta ledde till att den vänstersinnade arbetarrörelsen fick omfattande politiska verksamhetsmöjligheter för första gången sedan slutet på  medborgarkriget. De fascistiska företeelserna, som uppträtt också i Finland, måste ryckas upp med rötterna. En helt ny andlig atmosfär, betonande demokrati och internationalism, måste skapas i landet i stället för den chauvinistiska inställningen. Återuppbyggandet av det som kriget förstört och förbättringen av medborgarnas livsvillkor krävde betydande ansträngningar.  Att lotsa ut vårt land ur krigspolitikens återvändsgränd till fredens och grannsämjans linjer liksom påbörjandet av landets inre byggnadsarbete krävde en förening av de krafter, som konsekventast gick in för den nya orienteringen. Därav uppstod Demokratiska Förbundet för Finlands Folk, DFFF. De länge förkvävda progressiva politiska åsiktsriktningarna vällde fram och förenade sig för samarbete inom ramen för DFFF.  DFFF och samarbetets tradition  I DFFF förenade sig därvid krafterna, representerande kommunisterna, vars parti FKP redan före kriget och under kriget varit förbjudet samt socialister, av vilka en del i olika skeden uteslutits eller gått ur Finlands Socialdemokratiska Parti. Den samhälleliga aktivitetens uppsving ledde nya socialistiska och progressiva människor till medlemskap i förbundet.  Det politiska samarbete som uppstod i DFFF återspeglar de samarbetstraditioner, som utbildades under 20- och 30-talet och under kriget. På 20-talet verkade kommunister och vänstersocialister i samarbete i Socialistiska Arbetarpartiet och i arbetarnas och småbrukarnas valförbund samt i de fackliga-, idrotts-, ungdoms- och kulturorganisationerna. I rörelsen mot krig och fascism på 30-talet och under kriget deltog förutom kommunister och vänstersocialister även socialdemokrater och andra frisinnade, progressivt tänkande människor.  Grundtanken när DFFF bildades var att skapa ett förbund på bred bas, i vars verksamhet motståndet mot krig och fascism och försvar för demokratin utgjorde grundvalen. Partifärgen fick inte utgöra hinder för förbundets bildande eller anslutning till det. I och med den politiska utvecklingen blev DFFF framförallt till en organisation, som samlade vårt lands vänstersinnade arbetarrörelse och andra progressiva samhälleliga strömningar. Förbundet kom med i de statliga och kommunala organen, fackföreningsrörelsen, den kooperativa rörelsen, idrottsrörelsen och all annan medborgarverksamhet på samhällslivets olika områden. DFFF blev till en politisk rörelse, som i sin verksamhet omfattade den gamla enhetliga arbetarrörelsens bästa traditioner.  DFFFs organisatoriska struktur återspeglar dess samarbetskaraktär. Till förbundet hör såväl individuella medlemmar genom DFFFs grundorganisationer som organisationer i egenskap av kollektivmedlemmar. DFFFs grundorganisationers nät sträcker sig över hela landet. Grundorganisationerna är antingen lokala, fungerande i en yrkesbransch eller en arbetsplats eller gällande någon särskild sak eller människogrupp. De till DFFF hörande kollektivmedlemmarna Fintands Kommunistiska Parti, Finlands Demokratiska Kvinnoförbund, Finlands Demokratiska Ugdomsförbund och Socialistiska Studentförbundet har sin egen organisation. DFFFs socialister har bildat en delegation för de ömsesidiga kontakterna. I nära samarbetet med DFFF verkar Finlands Demokratiska Pionjärförbund.  DFFFs grundorganisationer är organ för samarbetet på basen av det personliga medlemskapet. På den kommunala nivån samlar kommunalorganisationerna och på landskapsnivån DFFFs distriktsorganisationer förbundets krafter till samarbete.  Verksamheten bland finlandssvenskarna leds på landsomfattande nivå av en särskild landsstyrelse, som väljs av DFFFs svenskspråkiga medlemmars landsmöte.  För samarbetet, gällande olika saker, kan man inom DFFF skapa olika sammanslutningar och kontaktformer. Ett dylikt samarbete existerar redan bl.a. mellan de studerande och de kulturintresserade samt i talrika yrkesbranscher.  Organiseringen av samarbetet inom ramen för DFFF har visat sig vara en värdefull vinning för vårt lands vänstersinnade arbetarrörelse och övriga progressiva krafter. Inom ramen för denna politiska samarbetsorganisation har åsikter, 'som går ut från olikartade utgångspunkter, ibland från varandra starkt avvikande, kunnat samlas till enhetliga samhälleliga och politiska strävanden. Det inom DFFF försiggående nära samarbetet mellan kommunistiska partiet och övriga vänsterkrafter i arbetarrörelsen inom ramen för samma politiska organisation är också internationellt sett av speciell art.  DFFF har under sin existens blivit till för de av sitt arbete levande människornas bättre livsvillkor, för fredens och den goda grannsämjans politik samt för demokrati och sociala framsteg kämpande, till en socialistisk samhällsomdaning positivt inställda människornas förbund.  Inför nya utmaningar  Nutidens problem och framtidens utmaningar kräver mångformigt samarbete mellan människorna, initiativrik verksamhet utöver de politiska och nationella gränserna.  Att förhindra krig och kärnvapenförödelse, avskaffa hungern i världen, trygga ett människovärdigt liv åt världens alla folk, skydda naturen och miljön, skapa en ny livsstil, baserad på solidariteten mellan människorna och på värdesättandet av människans andliga tillväxt samt befriandet av människan från utsugning, förtryck och förnedring är utmaningar som vi har framför oss. DFFF vill vara med i upprättandet av samarbete, som röjer våg för lösningen av dagens och framtidens problem.  Samarbete på jämbördighetens grundval  DFFF är ett för vårt lands alla progressiva medborgare öppet samarbetsförbund. Det samlar människor med olika social och ideologisk bakgrund och deras organisationer till en stark och övertygande politisk kraft. På den socialistiska idevärdens grund förenar DFFF människor till verksamhet för människornas jämbördiga och rättvisare värld. Till DFFF hör med naturlighet också de människor, vilka som kristna söker möjligheter till mänskliga relationer av ny kvalitet och som därför ser den socialistiska förändringen av samhällets grundval som en nödvändighet. DFFF samlar till samarbete också de människor, som utan att i första hand ta ställning till frågor rörande det samhälleliga systemet vill kämpa för de mindre bemedlade och undertryckta. Alla de som är med i DFFF förenas i aktionerna för de i förbundet gemensamt överenskomna program- och aktionsmålen.  Arbetarna och de anställda utgör numera majoriteten av vårt folk. Arbetarklassen utvidgas och dess struktur förändras. De anställdas majoritets intressen flätas alltmera samman med arbetarklassens. Den största delen av löntagarna utför i underställd situation och ofta i bristfälliga arbetsförhållanden kroppsligt eller andligt utmattande och enformigt arbete i produktionen, på kontor och i serviceyrken. De får för det mesta dålig lön och har inga möjligheter att inverka på sitt arbetes karaktär och användningen av dess resultat. För de flesta är arbetet allenerande och endast få anser sitt arbete meningsfullt. Med de privata vinststrävandena och begränsningar, förorsakade av efterblivna traditioner och tänkesätt törnar också de allt större grupperna av anställda ihop, som i undervisningsarbetet, i hälsovården, genom att utföra forsknings- och utvecklingsarbete, planera och sprida kunskap vill verka för människornas bästa, sprida vetande, som utvidgar världsbilden och befrämjar den mänskliga tillväxten samt utveckla produkter som är nödvändiga för människan och nyttig teknik. DFFFs grundval befinner sig i dessa växande grupper arbetare och anställda.  Men DFFF är inte enbart löntagarnas organisation. Till samhällelig verksamhet samlar DFFF också odlarbefolkning, småföretagare och självständiga yrkesutövare, som alla lever under storkapitalets allt starkare press. DFFF skapar en kanal för effektiv samhällelig påverkan för de inom vetenskapen och konsten arbetande intellektuella. Det är också pensionärernas och de studerandes samhälleliga kamps organisatör.  Förändringarna i förhållandena ställer upp nya frågor, som kräver en lösning och får människorna till att bil medvetna om behovet av att kunna inverka på besluten och på framtidens utformning. I enlighet med sin öppna karaktär erbjuder DFFF människorna möjligheten och ramen för samverkan med andra människor, som anser samma saker vara viktiga och som har strävanden i samma riktning. Förutom medlemskapet och godkännandet av DFFFs samhälleliga helhetssträvanden kan deltagande i verksamheten basera sig på likartade strävanden i någon speciell fråga.  När det görs överenskommelser om förbundets mål och metoder tillämpas det i förbundets inre liv jämlikhetens och den ömsesidiga högaktningens principer. Av sina medlemmar förutsätter DFFF inte världsåskådliga eller filosofiska bindningar, utan endast viljan att verka för förbundets samhälleliga strävanden.  Folkdemokraterna har klar insikt om att kampen för samhälleliga framsteg är verkligt effektiv om hela arbetarrörelsen verkar enhetligt och i samma riktning. Därför strävar DFFF målmedvetet till förbättringen av arbetarrörelsens enighet och samarbete. Genom arbetarrörelsens samarbete kan verksamma massaktioner utvecklas. Samarbete och verksamhet 1 samma riktning behövs såväl i statens och kommunernas förvaltningar som i de gemensamma massorganisationerna, framförallt i den fackliga rörelsen, i den kooperativa rörelsen och i arbetarnas idrottsrörelse.  Eftersom arbetarrörelsens politiska uppdelning i den socialdemokratiska och den till vänster om den stående socialistiska och kommunistiska riktningen har traditioner, som sträcker sig över ett halvt århundrade i vårt land, ända från meningsskiljaktigheterna om riktningen i det gamla arbetarpartiet, kan enheten byggas endast på erkännandet av att denna uppdelning är ett faktum. Samarbetets grund bör vara jämlikhet, öppenhet och rättframhet och för att samarbetet skall ge resultat bör det baseras på gemensamt överenskomna mål och metoder.  Det är DFFFs bestående strävan att utvidga och fördjupa de till alla arbetande befolkningsgrupper hörande människornas samförstånd och samarbete. Denna samhörighet bildar också grundvalen för samarbetet mellan de politiska vänster- och centerkrafterna som representerar arbetande befolkningsgrupper. Ju hållbarare ett sådant samarbete mellan de politiska krafterna som representerar folket är, desto effektivare kan de partiers reaktionära politik, som representerar storkapitalet, kapitalismens krisföreteelser och deras samhälleliga skador, avvärjas och den politiska linje förstärkas, som förnyar samhället, skyddar livsmiljön och befrämjar en fredlig utrikespolitik.  På denna bas strävar DFFF till vänster- och centerkrafternas majoritetsregeringar, vilkas verksamhet går in för försvaret av de arbetandes ekonomiska, sociala och demokratiska rättigheter, samhälleliga framsteg samt avvärjandet av högerns och reaktionens strävanden och nedskärningen av storkapitalets makt. En sådan regerings verksamhet bör stöda sig på medborgarnas egna verksamhet, som utgör den samhälleliga utvecklingens avgörande kraft. I ett sådant regeringssamarbete ser DFFF, som förhåller sig lojalt till gemensamma progressiva strävanden, som sin uppgift att verka för en fördjupning av reformpolitiken, med avgörande demokratiska förändringar av samhällslivet som mål.  De demokratiska krafternas breda samarbete erbjuder också den nödvändiga politiska kraften för mera djupgående reformer av samhällets struktur, när samarbetsparterna är mogna att gå med på dessa reformer.  VÄRLDEN I FÖRÄNDRING  Jorden är en helhet  För mänsklighetens materiella och sociala utveckling har de vetenskapligt-tekniska framstegen öppnat nya perspektiv. På vetenskapens och teknikens nuvarande nivå förfogar mänskligheten för första gången under sin existens över möjligheterna att tillfredsställa de mänskliga grundbehoven i hela världen.  Politiska grundförutsättningar för en gynnsam samhällelig utveckling har uppstått i och med det nya historiska tidsskede, som inleddes av Oktoberrevolutionen och till vilket bildandet av den socialistiska folkgemenskapen och kolonialsystemets upplösning hör.  På vägen till möjligheternas förverkligande finns det emellertid många allvarliga hinder. Den forcerade kapprustningen, de väpnade konflikterna och deras eventuella utvidgning till en katastrof som hotar hela mänsklighetens existens utgör ett hot mot den mänskliga kulturens bevarande.  Under de senaste årtiondena har man blivit medveten om naturrikedomarnas begränsning och om det hot som människans oreglerade ekonomiska verksamhet utgör för naturens jämvikt.  Naturrikedomarnas och produktionsresultatens ojämna fördelning globalt och i många länder mellan de olika befolkningsgrupperna hindrar en balanserad materiell och social utveckling.  Kapitalismens samhälleliga maktstrukturer, som överlevt sig själv, och deras inflytande på den internationella utvecklingen klavbinder utnyttjandet av de av vetenskap och teknologi skapade nya möjligheterna för lösandet av mänsklighetens problem och upprätthåller det imperialistiska system som underkuvar folk.  Mänskligheten har två utvecklingsvägar framför sig, antingen att driva in i en världsomfattande ekonomisk och politisk osäkerhetsperiod, kännetecknad av militära konflikter, eller att gå in för lösningen av de globala problemen, vilket är nödvändigt för tryggandet av mänsklighetens framtid, ja direkt för att den skall kunna bevaras.  Kapprustningen, krigshotet, miljöförstörelsens fara och utvecklingsländernas problem står i direkt samband med imperialismens ekonomiska och politiska intressen. Lösningen av dessa världsomfattande problem förutsätter undanröjandet av de faktorer som förorsakar krigsfara, avvärjandet av de imperialistiska och neokolonialistiska underkastelseförsöken, nedskärningen av det multinationella monopolkapitalets välde, nationernas gemensamma ansvar för det sparsamma utnyttjandet av världens naturtillgångar, en förnuftsmässig planering av produktionen och produktionsresultatens rättvisa fördelning samt tryggandet av ett människovärdigt liv för alla folk.  Den gynnsamma utvecklingsvägen kan stöda sig på de folk som bygger socialismen och på dem, som verkar för den självständiga nationella utvecklingen i de från kolonialherraväldet befriade länderna, på de nationella befrielserörelserna och på de progressiva krafterna i den kapitalistiska världen.  Den mest avgörande frågan i vår tid är fredens tryggande. Därvid utgörs den centrala faktorn av den politiska och militära avspänningen, nedskärningen av rustningarna med den allmänna och fullständiga avrustningen som mål samt förstärkningen av det internationella samarbetet. Avspänningsutvecklingens hittillsvarande resultat hotas av att bli omintetgjorda, om inga perspektiv för framsteg kan öppnas. Sovjetunionen och de andra länderna i den socialistiska gemenskapen har verkat konsekvent för avspänningen. Även de alliansfria ländernas samt de för avspänningen verkande politiska krafternas roll i de västallierade länderna har varit positiv. Medborgaropinionen till förmån för avspänningen har på ett betydande sätt inverkat på utvecklingen.  Upprätthållandet av den politiska och militära spänningen tjänar de till folkens politiska och militära underkastelse strävande imperialistiska krafterna och den multinationella vapenindustrin. Det motsvarar också strävandena i de NATO-kretsar, som motarbetar avspänningen. Kapprustningen förslösar naturtillgångar samt ekonomiska och andliga resurser, som skulle behövas i kampen mot hunger, sjukdomar och nöd.  Tryggandet av en bestående fred och en rättvis utveckling på vår jord förutsätter också djupgående politiska och samhälleliga förändringar samt reformer av världsekonomin. Varje land och folk bör garanteras möjlighet att på basen av de egna utgångspunkterna utveckla sitt eget samhälle och sin egen ekonomi utan yttre inblandning.  I världsekonomin behövs det regleringar, som stöder den ekonomiska utvecklingen i utvecklingsländerna och förändrar världshandelns grundvalar till förmån för u-länderna. All slags diskriminering och olikställighet bör avlägsnas ur de internationella ekonomiska förbindelserna. Inom ramen för den av FN godkända nya ekonomiska världsordningen försöker man finna medel för detta. Vid förbättringen av utvecklingsländernas situation bör man koncentrera sig på främjandet av utvecklingsmöjligheterna för de ekonomiskt sämst ställda länderna och de i de svåraste materiella och sociala betingelser levande befolkningsgrupperna.  Förhindrandet av en överdriven belastning av naturen och av slöseriet med naturtillgångarna förutsätter också internationella avtal. Dessutom behövs effektiva åtgärder till försvar för den hotade naturen.  Tillgodoseendet av utvecklingsländernas behov, knappheten på jordens naturtillgångar och bevarandet av naturens jämvikt uppställer gränser för teknologins tillämpning och totalkonsumtionen, förutsätter utvecklingen av en teknologi, som sparar på råvarorna och utgallring av varuproduktion med sekundär betydelse. De utvecklade industriländerna måste anpassa sin egen utveckling till dessa begränsningar.  Efter kolonialsystemets sönderfall har utvecklingsländerna med några få undantag uppnått sin statliga självständighet. Som arv från kolonialtiden har de flesta utvecklingsländer fått en ekonomiskt underordnad situation, som bara några av dem kunnat frigöra sig ifrån. De internationella ekonomiska förbindelserna och neokolonialismen har underordnat de flestas utveckling så att de blivit nästan helt beroende av de imperialistiska västmakterna och de multinationella stortföretagen. Många utvecklingsländer har förblivit råvaruleverantörer åt den kapitalistiska världen, de har det knappt med eget kapital och står på en låg nivå ifråga om vetenskap och teknologi. Den kapitalistiska världshushållningen fungerar allt mera med stöd av de multinationella monopolföretagen, av vilka många fått starkare positioner än enskilda utvecklade nationalstater. Utvecklingsländernas beroende av imperialismen betonar den västliga kulturens och informationsförmedlingens hegemoni, som förstärkts efter kolonialtiden.  I flera utvecklingsländer utgör den skarpa sociala olikställigheten en broms för utvecklingen. Maktstrukturerna, som upprätthåller olikställigheten, stöds direkt eller indirekt av många imperialistiska västländer i syfte att trygga deras egna ekonomiska och politiska Intressen samt det multinationella kapitalets funktionsmöjligheter. Den indirekta och öppna militära inblandningen i utvecklingsländernas inre liv utgör ett hot mot världens fred.  Somliga utvecklingsländer har lösgjort sig från det imperialistiska inflytandet och gått in för socialismen. Men också de lider av kolonialtidens arv och de belastningar, som förorsakas av världshushållningens ojämställdhetsbevarande strukturer.  De socialistiska länderna bildar en riktningsgivande faktor i den internationella utvecklingen. De har på ett avgörande sätt bidragit till kolonialsystemets upplösning och förhindrandet av ett tredje världskrig. Deras förstärkning, vinningar och aktiva fredspolitik är av avgörande betydelse för de kapitalistiska ländernas demokratista krafters och de nationella frihetsrörelsernas aktionsbetingelser och för lösningen av de globala problemen. Deras ekonomiska och sociala utveckling och kulturframgångarna utgör ett övertygande exempel på de möjligheter, som socialismen öppnar för de samhälleliga framstegen. Även de socialistiska länderna måste lösa vår tids allmänna utvecklingsproblem, såsom naturtillgångarnas tillräcklighet och faktorer i samband med bevarandet av naturens jämvikt. De socialistiska produktionsförhållandena öppnar emellertid väg för lösningen av dessa problem i enlighet med respektive lands särdrag och utvecklingsnivå.  De industriellt utvecklade kapitalistiska länderna befinner sig i en bestående ekonomisk och samhällelig kris. De har en utvecklad teknologi och en hög, men ojämnt fördelad materiell levnadsstandard. Planlösheten i folkhushållningen samt den ojämna fördelningen ifråga om den materiella levnadsstandarden och existensbetingelserna utgör dessa länders största problem.  Efter slutet på den relativt stabila och snabba ekonomiska tillväxten efter andra världskriget har de kapitalistiska länderna under det sista kvartsseklet av vårt århundrade fått gå över till ett skede av en osäkrare ekonomisk utveckling än tidigare.  Ett betecknande drag har utgjorts av de västliga kapitalistiska ländernas ekonomiska integration, vilket har lett till ökad makt för de övernationella beslutande organen och till en likriktning av de till ekonomiska allianser hörande ländernas politik. Frihandelstanken har fått större spridning och i samband därmed har handelshinder raserats. Denna utveckling ting har lett till att västländerna blivit allt mera beroende av världsmarknaderna.  Den i samband med den ekonomiska integrationen stående ömsesidiga beroendeställningen har förstärkts och ökat den internationella ekonomiska utvecklingens känslighet för störningar samt lett till en ojämn utveckling av olika länders produktionsstruktur.  Även de ökade priserna på de råvaror, särskilt olja, som flera utvecklingsländer säljer samt överförandet av de multinationella företagens produktlon till utvecklingsländer som kan erbjuda billig arbetskraft har tillspetsat ekonomins strukturproblem och den internationella handelns störningar. Problemen har kommit till uttryck i en stark inflation, obalans i utrikeshandeln och framförallt massarbetslöshet. Arbetslösheten har ytterligare ökat genom det otyglade utnyttjandet av automationen och den snabba tekniska utvecklingen i produktionen.  Ekonomins ökade osäkerhet har förstärkt de internationella ekonomiska organens strävan att leda och binda det nationella ekonomiskt-politiska beslutsfattandet. Med rekommendationerna och utfästelserna har man emellertid inte strävat till en planerad ledning och utveckling av de olika ländernas ekonomiska liv, utan utgångspunkten har varit det privata näringslivets trånga ekonomiska intressen. Man har inte befattat sig med problemens orsaker, de privata ägarnas bestämmanderätt och planlösheten i ekonomin.  I de utvecklade kapitalistiska länderna har statsmakternas ingrepp i det ekonomiska livet fått bestående och oåterkallelig karaktär. Med ett mångfasetterat samhälleligt regleringsmaskineri har man försökt stabilisera den ekonomiska och samhälleliga utvecklingen och förhindra uppkomsten av kriser.  Med den kapitalistiska ekonomins regleringsförsök har det dock inte lyckats att stabilisera den ekonomiska utvecklingen och inte heller att förhindra kriser. Tvärtom, de kapitalistiska samhällena har utsatts för djupa och komplicerade kriser: ekologiska och ekonomiska kriser, råvarornas och energiresursernas sinande liksom också massarbetslösheten och den oreglerade strukturförändringen skakar de industrialiserade kapitalistiska länderna och anspänner deras förbindelser med utvecklingsländerna. Krisen sträcker sig över alla områden i samhällslivet, från ekonomin till politiken, kulturen och hela livsstilen. De kapitalistiska samhällenas krisföreteelser har sina rötter i den privata äganderätten till produktionsmedlen och samhällssystemet, som överlevt sig själv och är baserat på det privata vinststrävandet.  Framtiden i de kapitalistiska länderna representeras av arbetarrörelsen och övriga progressiva krafter, som redan åstadkommit betydande resultat ifråga om utvidgningen av det arbetande folkets politiska och ekonomiska rättigheter. Kampen för dessa rättigheter gemomförs utgående från varje lands egna utgångspunkter samtidigt som de till samma mål strävande krafterna samlas till samarbete på den internationella solidaritetens grundval.  Finlands internationella ställning  Finlands internationella ställning och utrikespolitiska grundlinje var föremål för grundliga förändringar under åren efter andra världkriget. Denna förändring kom till uttryck i pakten om vänskap, samarbete och bistånd mellan Finland och Sovjetunionen. Det har blivit till den grundläggande utgångspunkten för vårt lands internationella ställning och utrikespolitik. Tack vare detta är vårt lands ställning oberoende och klar och står utanför internationella spekulationer.  Till vårt lands utrikespolitiks nationella linje har det utformats en orientering, som kommunisterna och vänstersocialisterna strävat till redan under vårt lands självständighets första årtionden. DFFFs inflytande på skapandet och stärkandet av denna nya orientering efter krigen var mycket centralt, eftersom den folkdemokratiska rörelsens medlemmar och anhängare bildade den största massbasen för den fredliga grannsämjans utrikespolitik. Även idag betraktar DFFF det som sin uppgift att stärka grundvalarna för vår utrikespolitik och lägga fram de nya krav som den internationella situationen ställer på utrikespolitikens genomförande samt aktivera folkmeningen till förmån för dessa strävanden.  DFFF verkar för grannsämjans politik och tillbakavisar strävanden, som vill skada vår utrikespolitiks grundlinje.  För Finland är vsb-pakten till sin karaktär också en bestående säkerhetslösning. Genom sin existens minskar den redan i förväg på ett avgörande sått att angrepsshot riktar mot vårt land. Den har ett lugnande inflytande på situationen I hela Nordeuropa och har blivit till en viktig del av de europeiska säkerhetsanordningarna.  Vårt lands och vårt folks trygghet kan inte byggas på upprustning. Den väsentligaste säkerhetsfaktorn utgörs av utrikespolitiken, som syftar till att stärka freden och som väcker förtroende. Den militära beredskapen bör begränsas till den ram, som skapas av internationella avtal och vårt lands resurser. När de internationella förutsättningarna tillåter det, bör Finland visa sin beredskap till att avstå från de väpnade krafterna och ersätta dem internationella trygghetsgarantier.  Vårt lands internationella uppgifter  Samhälleligt uppbygge är möjligt endast i en värld av fred. Därför består den centrala uppgiften i politisk och militär avspänning, nedskärning av rustningarna, en förändring av de internationella ekonomiska förbindelserna så att de blir mera rättvisa samt utveckling av det internationella samarbetet. Fred och samhällelig utveckling förutsätter respekt för andra länders suveränitet och ickeinblandning i deras inre angelägenheter samt umgänge på basen av jämlikhet och ömsesidig nytta.  Finland bör mångsidigt och aktivt främja den gynnsamma internationella utvecklingen. För detta har vårt land goda förutsättningar, eftersom Finlands internationella ställning är stark och vårt land har stabiliserade förbindelser med länder med olika samhällssystem. Finland bör aktivt främja FNs verksamhet för fred och sociala framsteg. I framtiden bör särskilt främjandet av Europas säkerhet och samarbete betonas.  I avrustningsfrågorna bör vårt land verka med egna initiativ och på ett brett område, varvid den främsta utgångspunkten bör vara allmänmänskliga strävanden som syftar till fredens tryggande och till ekonomisk, social och kulturell utveckling.  Reformen av de internationella ekonomiska förbindelserna och skapandet av ett jämlikt samarbete mellan länder med olika samhällssystem eller utvecklingsnivåer bör få ännu större tyngd i vårt lands utrikespolitik. Det bör leda till nya grundade initiativ. Finland bör gå in för skapandet av den av FN godkända nya ekonomiska världsordningen och de principer som deklarationen om denna omfattar samt självt verka i enlighet med detta i sina internationella ekonomiska förbindelser.  Vid sidan av lösningen av de med ekonomin förbundna problemen förutsätter avspänningens fortsättning och gestaltande till att bli världsomfattande att kolonialväldet slutgiltigt raseras samt att underkastelsen av folk och nationaliteter upphör. Finland måste särkilt gå in för aktioner i syfte att avskaffa rasförtrycket och diskrimineringen. Man bör avhålla sig från alt knyta eller upprätthålla förbindelser med fascistiska eller liknande diktaturländer. Vårt land måste effektivera sitt stöd åt de nationella befrielserörelserna.  Finland måste främja dessa strävanden i sin verksamhet inom ramen för den internationella gemenskapen, särskilt i Förenta Nationerna och i sina bilaterala förbindelser med olika länder.  VSB-pakten utgör en hållbar grund för utvecklingen av förbindelserna mellan Finland och Sovjetunionen på samhällslivets alla områden. Den skapar förutsättningar för våra länders likartade verksamhet för fred och avrustning. Utvecklingen av handeln och det ekonomiska samarbetet med Sovjetunionen har blivit viktigt för vårt land. Handel och ekonomiskt samarbete bör utvidgas också med de övriga socialistiska länderna. För vårt lands ekonomi har detta samarbete en stabiliserande inverkan och främjar sysselsättningen, ekonomins strukturförändring och den självständiga ekonomiska utvecklingen.  Finland har traditionellt ett omfattande samarbete med de övriga nordiska länderna på ekonomins, kulturens och det mellanfolkliga umgängets områden. Samarbetet har fått stabiliserade former på basen av Nordiska Rådet och de övriga mellanstatliga samarbetsorganen samt ett flertal överenskommelser. Detta samarbete bör byggas upp på jämlikhetens principer och vara inriktat på främjandet av freden och en rättvis samhällelig utveckling. Förbättringen av sverige-finländarnas situation, effektiveringen av deras möjligheter till samhälleligt deltagande samt bevarandet och förstärkningen av deras band med det tidigare hemlandet förutsätter effektivare åtgärder från statsmakternas och medborgarorganisationernas sida än tidigare.  Vårt land har också fasta förbindelser med västeuropa och med kapitalistiska länder överhuvudtaget. Vid sidan av många resultat och utvecklingsperspektiv finns det i värstförbindelserna problem, som hotar vårt lands självständiga beslutanderått ifråga om utvecklingen av ekonomin, kulturen och hela samhället. En gynnsammare samhällelig utveckling än tidigare i vårt land förutsätter en frigörelse från menliga bindningar till det kapitalistiska världssystemet samt främjandet av handeln och det ekonomiska samarbetet på basen av principerna om jämlikhet och ömsesidig nytta.  Vårt land bör förstärka sin insats i utvecklingssamarbetet och förverkliga den av FN godkända numerära målsättningen för utvecklingshjälpen. Utvecklingshjälpen bör inriktas på länder, som har egna utvecklingsplaner och vilkas samhälleliga struktur garanterar, att utvecklingssamarbetets resultat främjar den sociala rättvisan. Handeln med utvecklingsländerna bör utvidgas och direkta handels- och ekonomiska förbindelser med dem bör åstadkommas. Finlands ekonomiska liv bör inte delta i handels- och investeringsåtgärder, som kan förorsaka en snedvridning av utvecklingsländernas samhälleliga strukturer.  I vårt lands kulturutbyte bör målet vara att utveckla kulturen på nationell grundval och att delta i en mångsidig och berikande internationell växelverkan. 1 vetenskapen, tekniken och kulturen finns det outsinliga utsikter för ett förtätat samarbete med de socialistiska länderna. Vårt land måste ovillkorligen skydda sig för den multinationella massunderhållningen, som utarmar kulturen.  För att utvecklingen av Finlands utrikespolitik i enlighet med vårt folks intressen skall tryggas, är det nödvändigt att genomföra en demokratisering av utrikesförvaltningen, bl.a. genom att öka riksdagens och de parlamentariskt sammansatta organens beslutanderått i frågor gällande Finlands internationella politik och utrikesförvaltning.  PERSPEKTIVEN FÖR VART LANDS UTVECKLING  Om situationen i vårt samhälle  Finland är ett kapitalistiskt land, i vilket ägandet av produktionsmedlen och den därpå baserade makten koncentrerats i ett fåtal händer.  Kännetecknande för vårt samhälle är å ena sidan betydande vinningar, som i avgörande grad är resultat av arbetarrörelsens årtiondelånga verksamhet och folkmassornas aktioner. A andra sidan karakteriseras vårt samhälle av djupa problem, som hotar att stoppa samhällsbygget och också att omintetgöra de resultat som nåtts hittills.  Ekonomiskt och samhälleligt är vårt land synnerligen utvecklat. De demokratiska rättigheterna är relativt omfattande. En betydande del av medborgarna har större ekonomisk och social trygghet och högre bildningsnivå än i de flesta andra länderna. Vårt folk har nått betydande framgångar på kulturens område. Vårt lands internationella ställning är stabil.  Det kapitalistiska samhällets djupa kris bildar emellertid ett allvarlig hinder för en gynnsam utveckling i vårt land. Denna kris gäller inte bara den kapitalistiska ekonomin, utan hela samhället och dess institutioner och den har också ideell moralisk utsträckning.  Krisen kan inte lösas med sedvanlig reformpolitik. Det behövs djupgående förändringar, en ny demokrati, som faktiskt går ut på människomassornas förnuftiga och organiserade maktutövning.  Lösningen av krisen är förutsättningen för att man skall kunna utnyttja alla möjligheter att utveckla vårt samhälle så att det blir rättvisare och tryggare än hittills och så att det blir bättre för människan att leva i det.  Centrala problem  Det finns i vårt samhälle omfattande befolkningsgrupper, vilkas situation socialt sett är svår. Bakom det utåt synliga allmänna välståndet döljer sig till och med direkt nöd. Osäkerheten om arbetsmöjligheten och utkomsten fördunklar på ett bestående sätt mångens liv.  Arbetet är förenat med många problem. Genom mekaniseringen måste arbetet ofta utföras i tvångstakt, det är fysiskt och psykiskt ansträngande. Den allt längre gående uppdelningen av arbetet har lett till en inskränkning av arbetarens yrkesskicklighet och det blir allt svårare för honom att få ett grepp om sin ställning i produktionshändelsen. Dessa faktorer har för sin del minskat på arbetets meningsfullhet och allenerat människor från arbetet och hela gemenskapen.  På grund av missförhållandena i arbetet, miljöförstöringen och den sociala otryggheten är medborgarnas hälsa och psykiska balans utsatta för fara.  Splittringen av människornas världsbild är ett av de väsentliga kännetecken för kapitalismens kris. Kapitalismens ideella grundvalar faller sönder, men de stora massorna har ännu inte kommit till medvetande om de ideella utgångspunkterna för de som nödvändiga betraktade samhälleliga förändringarna. Det privata vinstbegäret, som den kapitalistiska industriella utvecklingen baserar sig på, hindrar människorna från att utveckla sin förmåga till egna initiativ och till social verksamhet. Människorna står under starkt inflytande av den borgerliga ideologins maskineri. Det underordnar människans andliga behov som redskap för vinststrävandena och gör människorna till passiva mottagare av masskulturen, till alienerade konsumenter i det kapitalistiska konkurrenssamhället och konsumtionsideologin. Det ger en snedvriden bild av människan och av arbetet och döljer väsentliga samhälleliga motsättningar. Följden av allt detta år perspektivlöshet, politisk passivitet och andlig osäkerhet. Särskilt hårt drabbas barn och ungdomar av dessa problem, eftersom deras världsbild först nu håller på att utformas.  Kapitalens koncentration och storägarnas bestämmanderätt hindrar människorna från att inverka på beslutsfattandet om deras eget liv och egna framtid. De minskar också på riksdagens och kommunfullmäktiges lagstadgade makt och regeringens funktionsmöjligheter och inverkar på olika sått på deras maktutövning.  Ägandets koncentration har lett till stora inkomst och förmögenhetsskillnader mellan medborgarna.  Den offentliga makten och det privata ekonomiska livet invecklas i varandra, vilket för sin del tryggar det kapitalistiska ekonomiska systemets bevarande. På grund av samhällets maktstruktur har den statliga regleringen av ekonomin varit odemokratisk och byråkratisk och främst motsvarat privatägarnas intressen. Den statliga regleringen skapar emellertid förutsättningar för de progressiva krafterna, för inverkan på ekonomin genom statsmakten, för att därigenom skåra ner storkapitalets makt, när det politiska styrkeförhållandet gör en sådan inverkan möjlig.  De ovan skildrade företeelserna försvårar medborgarnas liv och förhindrar förverkligandet av människornas grundrättigheter. De utgör hinder för en gynnsammare ekonomisk, social och kulturell utveckling.  Den ekonomiska politikens mål  Finlands integrering i de kapitalistiska världsmarknaderna har skett ensidigt genom stödet till den kapitalintensiva träförädlingsindustrins exportförutsättningar. Detta har för sin del lett till att vårt lands produktionsstruktur blivit ensidig och känslig för konjunkturstörningar. Den traditionellt centrala ställning som handeln med de socialistiska länderna har och dess inriktning på arbetskraftsintensiva områden, som kan utvidgas, har å sin sida gjort produktionen mångsidigare och dämpat konjunkturväxlingarna.  Finlands integrering i den internationella arbetsfördelningen har försnabbat den våldsamma förändringen av vårt lands näringslivs struktur. Övergången från det traditionellt lantbruksintensiva samhället till den urbaniserade industristaten har skett inom loppet av en synnerligen kort tid. Den snabba industrialiseringen, det nationella välståndets ökning som möjliggjort en höjning av medborgarnas levnadsstandard har emellertid avigsidor. Nämligen att de regionala skillnaderna i landet tillspetsats, såväl landsbygds som stadslivet har utarmats, stadgade och som trygga betraktade gemenskaper har splittrats, emigration och därmed sammanhängande andlig rotlöshet och sociala svårigheter.  När de ekonomiska problemen tillspetsats har det ekonomiskt-politiska beslutsfattandet i vårt land präglats av typisk rådlöshet, varvid man tagit sin tillflykt till gamla tankegångar. Konjukturpolitiken har varit passiv och man har varit beredd att avstå också från de nuvarande relativt blygsamma medel som finns för ledningen av utvecklingen. Det skulle behövas en grundlig omvärdering av det för det finländska ekonomiskt-politiska tänkandets typiska tro på exportindustrins konkurrensförutsättningar som enda reglerande faktor för den ekonomiska utvecklingen.  Lösningen av de ekonomiska problemen - I den mån det är möjligt i kapitalismens betingelser - förutsätter att vårt land bedriver en självständig ekonomisk politik. Den bör utgå från medborgarnas verkliga behov och våra naturliga produktionsförutsättningar, framför allt det arbete medborgarna utför med hand och hjärna, vår befolknings höga bildningsnivå och yrkesskicklighet, ett livligt vetenskapligt arbete och forskning, utvecklingen av en teknoligiskt sett relativt högtstående produktionsstruktur samt den förnuftiga användningen av våra naturrikedomar.  Tryggandet av den ekonomiska självständigheten och av en gynnsam ekonomisk utveckling förutsätter att man lösgör sig från de menliga ekonomiska bindningarna vid de kapitalistiska världsmarknaderna och de västliga handels- och ekonomiska grupperingarna. De finländska företagens och penninginrättningarnas verksamhet i utlandet bör övervakas så att inte beroendet av multinationella storföretag och västliga penninginrättningar ökar. Utländska företags investeringar i Finland och finländska företags investeringar i utlandet bör regleras effektivare än hittills.  Handeln och det ekonomiska samarbetet med de socialistiska länderna måste utvidgas. Vårt land måste med egna initiativ genomföra de avtal som vi har med Sovjetunionen och de övriga socialistiska länderna och med SEV.  Utvecklingsländerna måste få en mycket större tyngd än hittills i vårt lands utrikeshandel och i det ekonomiska samarbetet. Vår utrikeshandelspolitik måste stöda utvecklingsländerna i deras strävan till förverkligandet av den nya ekonomiska världsordningen, som är rättvisare än den nuvarande.  Lindringen av de skarpa konjukturväxlingarna, som är typiska för folkhushållingen, förutsätter också från statens sida förverkligandet av en målmedveten konjunktur- och strukturpolitik. I konjunkturpolitiken bör man lösgöra sig från den kortsiktiga ekonomiska politik, som baserar sig enbart på exportindustrins snäva synpunkter om konkurrenskraften och som till och med skärpt konjunkturerna. Man bör ställa de totalekonomiska målen före de privata, rent kommersiella intressena. Riksdagens och regeringens position i förhållande till Finlands Bank och de privata penninginstitutionerna bör förstärkas. Den offentliga makten bör kunna öva inflytande så att investeringarna inriktas på att göra folkhushållingens produktionsstruktur mångsidigare samt öka dess smidighet och anpassningsförmåga. Statsmakten kan också främja utvecklingen av produktionsstrukturen med hjälp av sin egen företagsverksamhet. Stärkandet av produktionsverksamhetens tekniska bas och tryggandet av dess förnyelseförmåga förutsätter, ett de statliga företagen på ett klarare sätt än hittills utvidgar sin produktion också utanför den kapitalintensiva basindustrin, särskilt till områden som kräver stora forsknings- och utvecklingsinsatser.  För att minska på de regionala utvecklingsskillnaderna I vårt land bör man planenligt ta itu med de faktorer, som förorsakar och upprätthåller den ojämna regionala utvecklingen. Enbart genom verksamhet som går ut på ekonomiskt stöd åt företagsverksamheten kan detta inte åstadkommas. Ekonomins regionala produktionsstruktur måste göras mångsidigare, även genom statens egna placeringar.  Teknologins och produktionsmetodernas utveckling och produktionens automation bör skötas så att de tjänar de enskilda medborgarnas materiella och andliga välstånd. Införandet av nya metoder kan ske endast med arbetstagarnas samtycke. Arbetsdelningen bör utvecklas så, att människorna kan känna att deras arbete är meningsfullt och så att arbetet ger människorna möjlighet att utveckla sina skapande förmågor.  Den offentliga sektorn svarar redan nu för tjänster, som är av central vikt för samhällets ekonomiska utveckling, som utbildningen, hälsovården och grundstrukturinvesteringarna. Dess betydelse blir desto viktigare, ju större och djupgående förändringarna blir i de ekonomiska betingelserna, bl.a. ifråga om tillgången på råvaror och energi eller miljöns situation.  Åstadkommandet av en socialt rättvis och med naturens förutsättningar harmonierande ekonomisk utveckling i förhållanden, som präglas av osäkerhet, förutsätter en demokratisk planering av ekonomin, styrning och övervakning på alla områden i det ekonomiska livet. De av medborgarna i val valda demokratiska beslutande organen möjligheter att inverka på beslutsfattandet beträffande ekonomin bör utvidgas på bekostnad av de privata kapitalägarnas inflytande. Löntagarna bör ges makt i beslutsfattandet i företagen.  Målet för utvecklingen av beskattningen bör vara minskningen av skillnaderna ifråga om inkomster och förmögenhet. För närvarande är förvärvsinkomsterna oskäligt hårt beskattade. Låg- och medelinkomsttagarnas beskattning bör lindras och den för utkomsten nödvändiga inkomsten bör vara skattefri. Beskattningens tyngdpunkt bör inriktas på kapitalinkomster och kapitalvinster samt överhuvudtaget på stora inkomster och förmögenheter. Utgångspunkten för en skattereform får inte vara en osocial och mot låginkomsttagarna riktad ökning av den indirekta beskattningen. Företagsbeskattningen bör utvecklas så att den smidigt kan användas också för utjämningen av konjunkturer inriktningen av placeringar.  De små- och medelstora företagens självständighet gentemot storföretagen och penninganstalterna måste förstärkas. Företagsbeskattningen bör utvecklas så att den inte främjer koncentrationen av företagsverksamheten eller gynnar storföretagen. De små och medelstora företagens samarbete med den samhällsägda industrin i produktionen, marknadsföreningen och produktutvecklingen bör utvidgas.  Verksamhetsförutsättningarna för de till sin ägandeform sociala företagen, särskilt de statliga och de stora andelslagen, bör förbättras.  Målet för utvecklingen av jordbruket bör vara tillfredsställandet av den inhemska konsumtionen för de jordbruksprodukters del, som kan produceras med beaktande av vårt lands naturförhållanden. Självförsörjningen bör ökas även ifråga om jordbrukets produktionsförnödenheter. Staten bör främja småbrukens och familjeodlingarnas jordbruksproduktion och sörja för att produktionen hålls kvar hos odlarbefolkningen. Man bör förhindra att jordbruksjord blir föremål för spekulation och glider ur händerna på odlarbefolkningen. Inkomstskillnaderna inom jordbruket måste inskränkas. För att dämpa ökningen av produktionskostnaderna bör damhållet stöda produktionssamarbetet i jorbdruket. Fiskerinäringen, renskötseln, pälsdjursaveln och tillvaratagandet av naturprodukter bör utvecklas såväl när det gäller självständiga yrkesutövare som när det gäller näringsgrenar som ger biförtjänster, med vilka ladsbygdens livsduglighet förbättras. I samband med utvecklingen av skogshushållningen bör man vid sidan av målen för träproduktionen också bestämma grunderna för skogarnas mångsidiga utnyttjande, så att skogarnas utnyttjande som rekreationsområden och deras användning i naturahushållningen tryggas samt skogens ekosystems jämvikt bevaras. Vid exploateringen av naturresurserna bör man ta hänsyn till deras tillräcklighet och förnuftiga användning. Avfall bör tas om hand och behandlas så att det kan återanvändas i produktionen. Råvaror bör användas sparsamt och användningen av naturresurser som inte förnyar sig bör ersättas med sådana som förnyar sig. De importerade råvarorna bör i mån av möjlighet ersättas med inhemska. Vårt lands möjligheter att trygga energiförsörjningen med inhemska energikällor bör förstärkas, särskilt genom att minska oljans andel. Samtidigt bör man aktivt delta i det för vårt land fördelaktiga internationella energisamarbetet. Särskilt viktigt är det att utveckla energisamarbetet med Sovjetunionen. På lång sikt bör vår energiförsörjning i allt högre grad byggas på energikällor, som förnyar sig. På energibesparing och användning av inhemska energikällor, som förnyar sig, måste man fästa särskild uppmärksamhet och öka medlen för forskning i detta syfte. Man bör utveckla energisparande produktionsmetoder, undvika oändamålsenliga mekaniseringar och utvidga kollektivtrafiken. Utnyttjandet av kärnkraften i dess nuvarande form kommer troligen att vara ett övergående skede i vårt lands energiförsörjning, vilket bör beaktas i energipolitiken och i energiforskningen. Även i samhällsplaneringen bör den bestående förändring som skett i energisituationen beaktas. Förutom den förnuftiga användningen av naturresurserna bör vår energiförsörjning grundas på planenlighet. En sträng planenlighet i energiförsörjningen förutsätter att statsmakterna har absolut beslutanderätt i alla frågor rörande energipolitiken.  Medborgarnas grundrättigheter måste tryggas  Varje medborgare måste garanteras rätten till arbete och tryggad utkomst, bildning och skapande verksamhet, bostad, trivsam miljö, hälsa, vila och rekreation samt demokratiskt inflytande på frågor gällande den egna framtiden och hela samhället. Människornas ekonomiska, sociala, bildnings- och politiska grundrättigheters förverkligande i praktiken förutsätter omfattande reformer i vårt samhälle. Man måste röja undan de faktorer som bromsar förverkligandet av grundrättigheterna, förändra maktförhållandena och utveckla ekonomin och hela samhället så att grundrättigheternas förverkligande blir möjligt.  Arbete och utkomst  Att på ett bestående sätt förbättra den socialt och ekonomiskt svagaste och mest sårbara befolkningsdelens situation är en av arbetarrörelsens mest centrala uppgifter.  Människorna har rätt till ett meningsfullt arbete, i vilket var och en kan förverkliga sitt vetande och kunnande samt sin skapande förmåga. Då den teknologiska utvecklingen och automationen förändrar arbetets innehåll och karaktär är det viktigt att man vårdar sig om och utvecklar de områden av arbetet som kräver kreativitet.  Tryggandet av människornas materiella utkomst är viltkoret för att de skall kunna få ett andligen rikt liv, använda sig av sina rättigheter och väl avvägt kan delta i den samhälleliga verksamheten.  Inkomstfördelningen i samhället bör förändras till förmån för löneinkomsterna. Genom beskattningen och med sociala inkomstöverföringar samt solidarisk löne- och pensionspolitik bör inkomst- och förmögenhetsskillnaderna minskas ner.  Löntagaren bör inom ramen för den ordinarie arbetstiden få en lön som räcker till för ett drägligt liv. Likalönsprincipen måste förverkligas och löneskillnaderna inskränkas genom att de lägsta lönerna höjs mer än de övriga. Löntagaren bör få sin andel av den ökade arbetsproduktiviteten.  Småbrukarnas och småföretagarnas utkomst måste förbättras genom att de små jordbrukens och småföretagens verksamhets förutsättningar förbättras.  De mindre bemedlade pensionärernas situation måste förbättras genom att de minsta pensionerna höjs. Samtidigt bör uppkomsten av överstora pensioner förhindras. Pensionssystemet bör bli enhetligt och skötas av samhället. Samtidigt bör ett helt sammanhängande system för arbetslöshetsskyddet skapas. Pensionerna, arbetslöshetsskyddet och det övriga socialskyddet samt studiestödet bör till sin nivå vara sådana, att de garanterar det dagliga livet, fritt från materiella bekymmer.  För tryggandet av konstnärernas utkomst bör utbetalningen av konstnärslöner inledas.  Miljön  Medborgarnas rätt till en ofördärvad livsmiljö bör garanteras i grundlagen.  Alla åtgärder som människan vidtar ifråga om naturen bör utgå från den ekologiska principen och de bör anpassa sig till naturhushållningens krav. Vid utnyttjandet av naturresurserna bör man beakta dessa resursers tillräcklighet och förnuftiga användning. Produktiv verksamhet får inte utövas så att naturen och livsmiljön förstörs. Produktionsteknologin måste utvecklas så att den så lite som möjligt stör natursystemens verksamhet.  Det måste sättas stopp för nedsmutsningen av vattendragen och nedsmutsade vattendrag bör renas effektivt. Luftens skydd måste effektiveras och bullerskadorna nedskäras särskilt i bosättningscentra.  Särskild vikt måste läggas vid skyddet och skötseln av vårt lands naturs mångsidighet och dess medärvda element. Det bör grundas skyddsområden samt natur- och nationalparker. Naturens landskap och naturlandskapet måste skyddas effektivt. Dessa synpunkter måsfe beaktas när det fattas beslut om produktiv verksamhet, om byggandet av vägar, bebyggandet av vattendrag och andra morsvarande företag.  Bostaden  För förverkligandet av boenderätten bör man i ledningen och förverkligandet av bostadsproduktionen öka den offentliga maktens andel och den demokratiska övervakningen. Målet är att minska på boendeskillnaderna, avskaffa bostadsbristen och trångboddheten, sänka boendekostnaderna och öka boendetryggheten samt förbättra boendemiljön. Rätten att för drägliga kostnader kunna bo i en till sin storlek och nivå tillräcklig bostad bör tryggas genom ett system, som stöder sig på lagen.  Den bostadsproduktion som stöds och övervakas av staten bör öka. Största delen av statens belåning bör inriktas på byggandet av kommunalt ägda hyresbostäder till drägliga priser samt småhus. Penninganstalterna bör ges bindande finansieringsskyldigheter för tryggandet av tillräcklig bostadsbelåning.  Boendekostnaderna måste sänkas bl.a. genom en förlängning av lånetiderna och sänkning av räntan. Boendekostnaderna måste stå i ett rättvist förhållande till inkomsterna. För att förhindra spekulationen som höjer byggnadskostnaderna bör all tomtjord socialiseras.  Hyresgästernas boendeskydd bör förbättras. Invånarna måste kunna inverka på beslutsfattandet beträffande boendet och miljön.  Bostadsområdena måste placeras i enlighet med naturen, de bör göras trivsamma och skyddas för buller och föroreningar. Bostadsområdena måste förses med mångsidig service och med goda förutsättningar för rörelse och rekreation. För att förhindra avfolkningen av städernas centrumområden bör bevarandet av ett tillräckligt bostadsbestånd tryggas. Gamla reparerbara byggnader bör iståndsättas i stället för att rivas ner.  I samhällenas planering bör arbetsplatser och bostadsområden passas ihop så att arbetsresorna kan förkortas. Såväl i bostadscentra som i glesbygderna bör det sörjas för organiseringen av en smidig kollektivtrafik.  Hälsan  Medborgarna har rätt till ett hälsosamt och tryggat liv och motsvarande livsmiljö. Vårt land måste bevaras rent, och faktorer som utsätter hälsan för fara, avlägsnas genom att samhället utvecklas.  Den förebyggande hälsovården och sjukvården bör utvecklas som en helhet. Livs- och arbetsmiljöns samband med människans hälsa bör undersökas och socialskyddets och hälsovårdens samarbete måste ökas. Hälsovårdens och sjukvårdens tjänster måste vara människonära, tillräckliga och så att var och en utan möda kan nå dem.  Den förebyggande verksamheten och grundhälsovården måste ökas och utvecklas. Hälsocentralernas nät bör förverkligas i enlighet med folkhälsolagen. Arbetshälsovården bör i första hand utvecklas i hälsocentralerna. Läkemedelsförsörjningen och apoteksverksamheten bör stegvis övertas av samhället genom deras anslutning till hälsocenralerna och sjukhusen. Medborgarna måste få direkta möjligheter att inverka på hälsovården.  Det måste skapas ekonomiska förutsättningar för den offentliga hälsovårdens och sjukvårdens utveckling. Målet är avgiftsfria tjänster. De privata vinststrävandena med stöd av sjukförsäkringen måste förhindras.  Arbetarskyddet måste utvecklas så att faktorer, farliga för hälsan, avlägsnas ur arbetsmiljön, arbetstrivseln förbättras och arbetet förändras och inriktas på att utveckla människan. Genom hälsofostran bör befolkningens levnads- och näringsvanor få en hälsosammare inriktning. Särskild vikt bör läggas vid utvecklingen av långtidssjukvården, den mentalhygieniska vården och rehabiliteringen.  Uppfostran, bildning, forskning  Var och en har rått till ett rikt, fullödigt och lyckligt liv. Uppfostran inverkar för sin del på uppnåendet av detta mål. Den bör bidraga till att människorna växer upp till medvetet urval i sina miljöer, har ett moget känsloliv, respekterar andra människors rättigheter och visar solidaritet, människor som känner sitt ansvar för naturen och livsmiljön och vill utveckla samhället till människornas bästa. Uppfostran bör förbereda människorna till arbetslivet och samhället.  Barnens första uppväxtmiljö är hemmet. Barnens föräldrar måste garanteras de ekonomiska och sociala möjligheterna så att de kan skapa en trygg och impulsrik uppväxtmiljö för sina barn. De bör få tillräcklig kunskap om barnets utveckling och uppfostran.  Samhället bör sörja för varje ung människas allmänbildande och yrkesmässiga skolning. Skolorna bör till antalet, kvaliteten och placeringen planeras så att de motsvarar jämlikhetens och samhällsutvecklingens krav. Samhällets ansvar bör också utsträckas till placeringen av de unga i arbetslivet.  Individens andliga växt och samhällets utveckling förutsätter att människan studerar hela livet och utvecklar sig själv. Därför måste den kontinuerliga uppfostringens princip förverkligas i praktiken.  Det är av den allmänbildande grundskolans omfattning och längd som individens senare faktiska studiemöjligheter är beroende, liksom hans förutsättningar att delta i den samhälleliga verksamheten och ta aktiv del i kulturen och dess utveckling. Det beror också på den allmänbildande skolningens nivå, hur människan snabbt kan skaffa sig den yrkesutbildning som den snabba förändringen av produktionsstrukturen kräver. Därför måste grundskolan ständigt förbättras. Målet är en för hela årsklassen avsedd, till sitt grundinnehåll enhetlig 12-årig grundskola, på vars bas all yrkesmässigt differentierad skolning är byggd. Skolundervisningens innehåll bör utvecklas så att skolan skapar en inställning, som är gynnsamt inställd till reformer, betonar människornas jämlikhet och samhörighet och går in för internationalism och fred. Undervisningen bör utvecklas i det skapande lärandets och samhällelighetens riktning och så att den främjer förenandet av teorikunskaperna och praktiken. Lärarutbildningen bör utvecklas så att den främjer dessa strävanden.  Efter grundskolan bör var och en garanteras rätt till omfattande fackligt differentierade studier antingen i yrkesskola eller högskola. Man bör sträva till ett enhetligt skolningssystem, i vilket alla garanteras praktisk möjlighet att nå fram ända till högskolenivån. Så länge som skolningen i mellanstadiet är uppdelad i en särskild allmänbildande och en yrkesbildande del, förutsätter förverkligandet av denna strävan att den allmänbildande undervisningens ställning förstärks i yrkesutbildningen.  Studiestödet måste förbättras och i sin helhet utvecklas till ett stöd i formen av studiepengar. I samanband med utvecklingen av studiestödet bör man beakta de redan skuldsatta studerandenas situation och minska på de färdigutbildades skuldbörda.  Genom att förbättra det fria bildningsarbetets funktionsmöjligheter bör alla medborgare få garanterade möjligheter att utveckla sig till att bli kompetenta till socialt umgänge och till en reform av samhället. Skolningen av de människor, som står i arbetslivet, måste kunna svara på de utmaningar som de snabba förändringarna av yrkets innehåll på grund av den nya teknologin förorsakar. För att trygga mera omfattande studiemöjligheter för den vuxna befolkningen bör systemet med studiefridagar ändras om till betalda fridagar.  Massmedia har också en viktig pedagogisk betydelse. Därför borde all massinformation betona humanistiska, människans skapande kraft och deras ömsesidiga solidaritet högaktande principer.  Vetenskapen har blivit allt viktigare för samhällets materiella och andliga utveckling. Samtidigt har vetenskapens uppgift som kritiker av samhällelig praxis betonats. Vetenskapandets frihet, tillräckliga materiella förutsättningar för forskning och de vetenskapliga resultatens publicitet bör tryggas. Finlands forskningsinsats i förhållande till nationalprodukten bör ökas till en nivå, som tål internationella jämförelser. Det viktigaste bör vara utvecklingen av grundforskningen, eftersom den utgör grunden för allt annat, även den tillämpade forskningen bör samtidigt inriktas på frågor, som är väsentliga för tillfredställandet av befolkningens samhälleliga behov.  Vårt lands universitet och högskolor måste utvecklas som vetenskapliga samfund, där studierna och forskningen är i nära samarbete med varandra. Malet bör vara att de ger en omfattande vetenskaplig bildning och uppfostrar individen så att den behärskar den vetenskapliga yrkespraktiken och är i stånd till vetenskapligt arbete.  Konsten  Människans skapande kraft far rika uttryck i konsten. I den återspeglas var nations andliga växt, dess karaktärsdrag och självmedvetenhet. Konsten ökar människornas andliga resurser för verksamheten till förman för ett rikare och människovärdigare liv.  Då målet är den livaktiga kulturutvecklingen av vårt samhälle och dess enskilda medlemmars andliga växt förutsätter detta att samhällets resurser målmedvetet riktas in på den jämställda utvecklingen av olika konstgrenar och tryggandet av yrkeskonstnärernas utkomst.  Genom undanröjandet av de i samhället uppträdande sociala, skolnings- och regionala olikvärdigheterna kan det för alla skapas likvärdiga förutsättningar att ta emot konsten, förstå dess uttryckssätt och att själv syssla med den skapande konsten. Målet är, ett alla medborgare likvärdigt kan njuta av såväl det egna landets som den internationella konstens bästa alster.  Den nationella och internationella masskulturens innehåll och inflytande bör undersökas. Samhället bör rikta sitt stöd till de produktionsgrenar, i vilka de kommersiella målen inte är de bestämmande faktorerna för innehållet.  Ett av målen för den av samhället stödda konstpolitiken bör vara att skapa och utveckla en konkurrensduglig och högklassig inhemsk underhållningskultur.  Fritiden  En ökning av fritiden, tiden utanför det ordinarie lönearbetet, är möjlig i och med den tekniska utvecklingen. Detta betyder inte att tiden för betydelselös overksamhet ökar, utan en sådan tid, som är nödvändig för människornas mänskliga växt och för skapandet av en rättvis värld.  I detta syte bör det skapas förutsättningar för en till sitt innehall mångsidig fritid. Människan måste kunna vila och rekreera sig, röra på sig, studera och göra skapande arbete. Genom en fritid, som berikar människan, och genom en utveckling av arbetes innehåll bör människan ges möjlighet att stärka sin förmåga till självförverkligande, en förmåga som försvagats i och med att arbetsmetoderna blir alltmera monotona.  I utvecklingen av turismen och den sociala semesterverksamheten bör tyngpunkten läggas vid erbjudandet av mångsidiga och andligt berikande impulser åt människorna.  Skyddandet av naturen och reserveringen av rekreationsområden skapar förutsättningar för en mångsidit och hälsosam fritid. Pa grundvalen av allemansrätten bör medborgarna kunna fa njuta av naturen av förmåga och kraft.  Jämlikheten  Förutsättning för ett människovärdigt liv är, att all diskriminering på grund av härstamning, kön och människans övriga individuella egenskaper eller samhällelig och ekonomisk ställning avskaffas ur samhållet.  Medborgarna måste oberoende av bostadsort garanteras arbetsplats, social service och möjlighet att utveckla sig själv.  Medborgarna bör ha jämlika möjligheter till studier och samhälleligt deltagande samt likadant bemötande i domstolar och hos andra myndigheter. Medborgarnas rättsskydd måste förbättras.  De grupper, vilkas situation är svår, behöver särskilda stödåtgärder för att diskrimineringen skall undanröjas. Människornas tänkesätt bör bli tolerantare och de bör i sin verksamhet ta hänsyn till minoritetsgruppernas egna önskemål och behov. Målet är att skapa en så smidig och många verksamhetsmöjligheter erbjudande värld, att unga och gamla, kvinnor och män, de som tillhör olika nationaliteter och religioner, varje människa med sina personliga egenskaper får plats i den, sida vid sida och likaberättigat.  Männens och kvinnornas jämlikhet måste förverkligas såväl i det offentliga som det privata livet. Arbetsmarknaden, skolningen och arbetsvillkoren måste utvecklas så att kvinnor och män kan fungera lika bra på alla områden. Genom lagstiftning och arbetsmarknadsavtal bör diskrimening förbjudas, förverkligandet av de likaberättigade möjligheterna i praktiken främjas, samt samma lönenivå för kvinnor och män tryggas.  Arbetstiden måste förkortas och göras smidigare så att människor som har barn eller andra hjälpbehövande närstående kan kombinera arbetet och vård verksamheten på ett sätt som för människans fullödiga utveckling framåt. Den samhälleliga service som underlättar hemarbetet bår ökas.  För att utvecklas till fullödiga och ansvarsfulla medborgare behöver barnen skydd, omsorg och uppfostran från föräldrarnas och samhällets sida. Man bör sträva till att föräldrarna, särskilt fadern, och barnet kommer närmare varandra.  Barnets situation blir problematisk på grund av samhållets olika åtgärders differentiering, varför barnets miljö, såsom boendeområdena, daghem och skolorna lått blir ensidiga. Vid planeringen av bostäder, boendeområden, trafik och service och i deras verksamhet bör man sträva till att barnens och de barnavårdande personernas verksamhetsmöjligheter blir mångsidiga.  Kommunal dagvård bör ordnas för alla som behöver det och dagvården bör utvecklas så att den berikar barnets utveckling och ansluter det till hembygden, dess människor, kultur och natur. Man bör gå in för ett sådant tänkesätt och sådana reformer som understöder den jämlika arbetsfördelningen i familjen och ökar männens intresse för att söka sig till vård- och uppfostringsyrken.  Genom samhällets åtgärder bör de unga garanteras skolnings-, praktikant- eller arbetsplats. Att enbart garantera arbete och utbildning är emellertid inte tillräckligt. De unga bör ha möjligheter till en ordentlig bostad, till att odla sina intressen och till att utveckla sig. De unga bör ha större möjligheter än tidigare att påverka sin egen framtid och besluten om samhållets utveckling.  De äldre har rätt till ett ekonomiskt tryggat och andligen rikt liv. Samhället bör känna sitt ansvar för de äldre människornas utkomst.  Även för dem bör det skapas möjligheter till deltagande i arbete och i samhållets olika funktioner i mån av förmåga och kraft. De äldre bör också få vara den givande parten, en för sina närmaste nyttig människa. Genom utvecklingen av den öppna vården och olika tjänster bör det skapas förutsättningar för att de äldre så länge som möjligt får bo i den vanda omgivningen. Kulturservicen för de äldre bör öka och den bör göras lättare tillgänglig.  De handikappades möjligheter att leva ett mångsidigt och tryggt liv måste garanteras. Offentliga byggnader såsom ämbetsverk, kulturinrättningar och sjukhus måste byggas så att också de rörelsehämmade lätt kan nå dem. När nya bostäder byggs, bör man också beakta att de passar de rörelsehämmade. De handikappade måste ha garanterade möjligheter till allmänbildande och yrkesmässig skolning, vid behov även i specialskolor. Deras placering i arbete måste tryggas med särskilda åtgärder. Den allmänna inställningen till de handikappade måste bli mera upplyst, så att de på olika sätt hämmade och de friska på livets olika områden kan verka tillsammans på ett sätt, som tillfredsställer samtliga.  De sexuella minoriteterna bör i lagstiftningen placeras i samma situation som övriga medborgare och diskrimineringen bör i lag förbjudas. Man bör sluta upp med att stämpla dem som sjuka och verka för avskaffandet av de av diskrimineringen förorsakade psykiska och sociala menliga följderna. En uppfostran om de mänskliga relationerna och ifråga om könslivet, baserad på riktiga uppgifter, bör tryggas i skolorna och i informationsmedierna.  Ett eget språk och en egen kultur  Enligt grundlagen är det svenska språket vårt lands andra officiella språk. Tvåspråkigheten är en nationell rikedom. Att kunna bägge språken är viktigt både för de finsk- som de svenskspråkiga.  Man bör se till att den finlandssvenska befolkningen, vars sociala struktur ungefär motsvarar hela befolkningens sociala struktur, får en så mångsidig utbildning som möjligt och de sociala tjänsterna på modersmålet.  Det är av särskild vikt att trygga den finlandssvenska kulturens andliga och materiella utveckling. Den finlandssvenska befolkningens boendeområden bör utvecklas så att de förblir ekonomiskt och kulturellt livskraftiga.  På vårt lands svenskspråkiga områden bor även finskspråkig befolkning. Denna befolkningsdels möjlighet att få samhällelig service på modersmålet måste tryggas.  För bevarandet och utvecklingen av de till numerären små nationella minoriteterna och deras kultur måste det skapas sociala och ekonomiska förutsättningar. Samefolkets naturliga näringar och kultur måste stödas och man måste öka utgivningen av litteratur på samernas språk, samma ifråga om rundradion. Samerna bör garanteras grundskoleutbildning på det egna språket. Även bevarandet av zigenarkulturen och -språket måste tryggas, samtidigt som man utvecklar denna befolkningsgrupps sociala och kulturella förhållanden.  Demokratin  De demokratiska rättigheterna och friheterna i det finländska samhället såsom medborgarnas åsikts- och föreningsrätt, rätt till politisk verksamhet, organisering och partibildande samt folkrepresentationen, baserad på allmän och lika rösträtt är betydande vinningar, som måste försvaras och utvecklas.  Kapitalismens utveckling för närvarande kännetecknas av det ökade trycket för inskränkningen av demokratin, byråkratisering och å andra sidan tåväldets förstärkning. Att försvara vårt samhälles demokratiska principer och att verka för en utvidgning av demokratin är därför synnerligen aktuellt.  Uppgiften består I att avvärja försvagandet av riksdagens ställning av demokratins faktiska innehåll samt nedskärningen av medborgarnas möjligheter till påverkan. Medborgarnas direkta inflytande i samhället måste utvidgas, nya former för demokrati måste skapas och de av medborgarna i val valda beslutande organens, riksdagens och kommunfullmäktiges, position måste förstärkas. En gynnsam vändning i vårt lands utveckling förutsätter att makten, som är baserad på det privata ägandet av produktionsmedel, skärs ner.  Grundlagen bör ändras så att riksdagen blir det centrala statsorganet. För demokratiseringen av mellanstegsförvaltningen bör det bildas länsfullmäktige, utsedda genom val och försedda med tillräckliga befogenheter. Den kommunala självstyrelsen bör förstärkas i relation till statsmakten.  Människorna bör få rätt att delta i planeringen och beslutsfattandet ifråga om produktionen, servicen, arbetet, boendet och livsmiljön samt ha möjlighet att övervaka beslutens förverkligande. Därför måste människornas direkta möjligheter till inflytande i de samfund där de verkar, utvidgas. Löntagarna måste på ett avgörande sått kunna inverka på besluten om arbetsvillkoren och arbetsförhållandet, liksom också på avgöranden, gällande företagets, :ämbetsverkets eller institutionens hela verksamhet, varvid den nödvändiga tillgången på informationer helt måste säkras. Den inre demokratin i skolorna måste utvecklas. Medborgarna bör ha möjlighet att direkt inverka på utvecklingen av boendemiljön.  Administrationen måste effektiveras genom bortskaffandet av byråkratin och genom att göra de administrativa åtgärderna smidigare än hittills. Särskilt de ställen, som betjänar allmänheten, bör förses med tillräcklig arbetskraft. Den faktiska makt, som på grund av den fortsatta kompliceringen av samhället, hopats hos de planerande och verkställande myndigheterna bör skäras ner. Administrationen bör strängt hålla sig till förverkligandet av de demokratiska beslutfattande organens vilja.  Sättet att välja domstolarnas medlemmar bör demokratiseras såväl ifråga om underrätterna som genom att ge riksdagen i uppdrag att utse medlemmarna i de högre domstolarna.  Sådana till sin karaktär samhälleliga institutioner som skolan, kyrkan, armen, polisen och massmedia liksom lagstiftningen formar vårt tänkande och inverkar på ett avgörande sätt på samhällets andliga atmosfär. Så som det är nu förstärker de i första hand de borgerliga värdena och konservativa samhälleliga tänkesätt.  Religionsfriheten bör genomföras fullständigt också i praktiken. I detta syfte bör kyrkan skiljas från staten och staten bör ha en neutral och likvärdig inställning till olika religioner och kyrkosamfund. Ingen medborgare får vara privilegierad eller utsättas för tryck därför att han hör till ett religiöst samfund eller står utanför dem.  I beslutsfattandet om försvarsväsendet bör riksdagens makt utvidgas. Armen bör genomgå en inre demokratisering och den politiska diskrimineringen av vänstersinnade bör avskaffas. För beväringarna och befälet bör rätten till politiskt deltagande och till verksamhet i intresseorganisationerna tryggas. De värnpliktigas sociala situation måste förbättras. Civiltjänstgöringen på grund av etisk eller religiös övertygelse måste göras till ett likvärdigt alternativ till vapentjänsten. Lagstiftningen om försvarsväsendet och undantagsförhållanden bör ändras så att möjligheten att använda armen mot arbetarrörelsen avskaffas och medborgarnas demokratiska rättigheter tryggas också i undantagsförhållanden.  De politiska hindren för anställning i polisyrket måste avlägsnas och lagstiftningen beträffande polisen ändras så att användning av poliser på ett odemokratiskt sätt kan förhindras.  Ekonomiska omständigheter förorsakar olikställighet och hinder för användningen av yttrandefriheten i praktiken. Därför bör staten stöda den ideella och fackliga pressen, så att den kan utvecklas till ett verkligt alternativ till den dominerande kommersiella pressen, som representerar borgerliga tänkesätt.  De offentligt styrda informationsmedlens, radions och televisionens programpolitik bör utvecklas så att de i andra informationsmedia i bakgrunden stående befolkningsgruppernas andel betonas. Den information radion och televisionen ger bör vara sanningsenlig och tjäna människorna. All elektrifierad kommunikation bör övervakas av samhället. Man måste avhålla sig från bruket av satelliter och andra medel som teknologins utveckling för med sig, om detta innebär fara för den nationella programproduktionen och befrämjar den multinationella massunderhållningens oförhindrade utbud i vårt land.  Djupgående reformer och kultur av nytt slag  Det kapitalistiska Finland befinner sig i en bestående kris, som skärper de samhälleliga problemen. DFFF kämpar tillsammans med de arbetande varje dag för avvärjandet av krisens negativa följder och för förverkligandet av positiva lösningar. I denna kamp har det blivit allt tydligare, att bestående resultat och verkliga lösningar kan nås endast med radikala, djupgående politiska och samhälleliga förändringar. En ny riktning måste väljas. Det behövs reformer, som på djupet riktar sig in på det borgerliga samhällets och det kapitalistiska ekonomiska systemets grundvalar.  Det centrala målet är den avgörande inskränkningen av de privilegier och den ekonomiska och politiska makt som är baserad på ägandet av produktionsmedlen och monopolkapitalet, för inriktningen av nationens utveckling på en ny väg. Detta förutsätter och skapar samtidigt demokrati av nytt slag, verklig folkmakt, som grundar sig på människornas egna verksamhet och oförhindrat ger uttryck för deras vilja.  Den avgörande förutsättningen för demokratins förnyelse är den politiska och samhälleliga verksamhetens frihet och skapandet av likvärdiga förutsättningar för den. Medborgarnas och deras organisationers demokratiska verksamhetsrättigheter måste utvidgas och de direkta inflytelse- och övervakningsmöjligheterna beträffande den offentliga makten utvidgas.  De demokratiskt valda statliga och kommunala organens ställning och beslutanderätt bör förstärkas. Förberedandet av besluten, beslutsfattandet och beslutens verkställande måste komma närmare varandra. Offentligheten borde ökas i alla skeden av beslutsfattandet. Administrationen måste lättas upp, de byråkratiska metoderna avskaffas och en öppen och demokratisk förvaltningspraxis skapas.  De ur folkhushållningens synpunkt centrala produktionsbranschernas, de privata affärsbankernas och övriga penninganstalters, försäkringsbolagens och utrikeshandelns överförande till statsmaktens effektiva ledning och övervakning samt i sista hand de stora monopolföretagens och affärsbankernas rationalisering skapar förutsättningar för ekonomins och hela samhällets planenliga utveckling.  Som grundval för den demokratiska planeringen och ledningen bör riksdagen godkänna samhällets almänna utvecklingslinjer, vid vilkas utformning människorna bör kunna ha ett avgörande inflytande på sina arbetsplatser, genom sina fackliga och politiska organisationer och genom en omfattande medborgardiskussion.  Företagens interna beslutsfattande bör demokratiseras. Arbetstagarnas inflytande måste utvidgas så att de på ett avgörande sätt kan inverka på centrala beslut gällande företaget och övervaka deras genomförande.  Som väsentlig del av folkhushållningens utveckling ingår utvidgningen av andelsrörelsens verksamhet såväl ifråga om varudistributionen som produktionen. Samhället bör skapa förutsättningar för småbrukens och familjeodlingarnas frivilliga produktiva samarbete. Den avgörande minskningen av monopolföretagens och affärsbankernas makt skapar förutsättningar för en självständig verksamhet och utveckling för de små och medelstora företagen, som staten för sin del bör stöda.  Människornas direkta inflytande på sin egen livsmiljö och på frågor som rör hela samhället utgör en viktig förutsättning för demokratins utvidgning. Det kan ske genom användningen av kommundelsförvaltningen och motsvarande bestående organ, olika organisationer och rörelser samt medborgarinitiativ. De beslutande organen bör vara förpliktade att behandla förslag, som ställs av medborgarna.  Riktning mot det socialistiska samhället  De djupt in i samhällets strukturer riktade reformerna och skapandet av en ny slags demokrati aktualiserar frågan om hela det ekonomiska och samhällssystemet. Människornas frigörelse från utsugning, förtryck och förödmjukande kräver ett ersättandet av kapitalismen med socialismen.  Det på den privata äganderätten till produktionsmedlen baserade kapitalistiska produktionssättets djupa motsättning kommer till uttryck i att den på grund av de föråldrade samhälleliga strukturerna och produktionsmedlens äganderättsförhållanden inte är i stånd att använda sig av den vetenskapligt-tekniska utvecklingens möjligheter att förbättra människornas livsförhållanden. Kapitalismen klavbinder människans mänskliga växt och innebär att utsugningen av människan och av naturen samt den samhälleliga olikvärdigheten fortsätter.  Finland bör bli ett samhälle, i vilket alla arbetande befolkningsgrupper demokratiskt använder den samhälleliga beslutanderätten. Vi behöver ett nytt, socialistiskt produktionssätt, som bygger på det samhälleliga ägandet av de centrala produktionsmedlen, den planmässiga ledningen av folkhushållningen och människornas omfattande deltagande i beslutsfattandet av produktionen och hela folkhushållningen. Detta skapar förutsättningar för att den vetenskapligttekniska utvecklingens möjligheter skall kunna utnyttjas till förmån för människorna och hela nationen, för det förnuftiga användandet av naturresurserna och för uppbygget av ett ekonomiskt och kulturellt på hög nivå stående, rättvist samhälle.  Socialismen kan förverkligas bara på demokratisk väg med stöd av folkets majoritet och genom dess egen verksamhet. Det internationella styrkeförhållandets förändring till förmån för de socialistiska och andra demokratiska krafterna har särskilt i de utvecklade kapitalistiska länderna skapat nya möjligheter för förverkligandet av djupa samhälleliga förändringar och för att gå framåt mot socialismen på fredlig väg. Detta är DFFFs bestående utgångspunkt.  Med den finländska arbetarklassens kamp har synnerligen omfattande demokratiska rättigheter och friheter vunnits. De är i kraft och utvidgas i socialismens betingelser. Målet är att ge de politiska rättigheterna och friheterna nya innehåll, att utveckla och fördjupa demokratin på samhällets alla nivåer, förstärka de demokratiska institutionernas positioner och skapa nya former för demokratin i arbetslivet, bostadsområdena och överhuvudtaget i den miljö, i vilken människorna verkar.  Socialismens förverkligande skapar helt nya förutsättningar för andelsrörelsens utveckling och ger den nytt innehåll. Det garanterar dem, som lever av sitt eget arbete, företagare och jordbrukare, möjlighet att utöva och utveckla den egna näringsgrenen självständigt, jämsides med den samhälleliga produktionssektorn.  Målet är att bygga ett samhälle, I vilket det skapas förutsättningar för människans frigörelse och mänskliga växt, där människorna härskar över sig själva och där människans åtgärder är i harmoni med naturen.  Framgången med uppbyggandet av det nya finländska samhället förutsätter, att man gör sig förtrogen med olika länders erfarenheter om socialismens förverkligande och utnyttjar dem samt att man beaktar vårt lands nationella särdrag, kulturtraditioner och samhälleliga vinningar.  KULTUREN OCH LEVNADSSÄTTET  Vår nations kultur är resultat av den historiska utvecklingen. Däri återspeglas människans dagliga livs behov och strävan till att förbättra livsvillkoren. Produktionslivet, handeln, servicen, de samhälleliga institutionerna, vetenskapens och konstens vinningar samt traditionerna och framtidens perspektiv ger uttryck för vår kulturs särdrag.  Hur vi byggt upp vår livsmiljö och hur vi förhåller oss till den ännu orörda naturen, dessa återspeglar vår kulturs värden. I människornas umgänge, deras uppträdande, tänkande syns vår kulturs innersta väsen.  Vår nationella kulturs särdrag avskiljer den från mångfalden andra kulturer i världen till en egen enhet. Det är vår uppgift att vårda och utveckla detta andliga arv.  Vårt samhälles utveckling och kulturens samt hela levnadssättets förändringar står i intimt samband med varandra. Förändringen blir allt snabbare.  Det ökade materiella välståndet har inte fört med sig ett motsvarande andligt välstånd. I ett samhälle, som är baserat på det kapitalistiska produktionssättet, får det materiella välståndet starkare betoning, på bekostnad av de andliga värdena. Pengar och varor har blivit det främsta måttet på människans värde. Den alltför långt drivna arbetsuppdelningen, konsumtionsideologin, den osolidariska inställningen till medmänniskor och de orättvisa samhälleliga strukturerna leder till människornas isolering och alienation, tillbakadragande till den privata sfären. De klavbinder människans andliga växt, gör människorna till konsumenter.  En ändring av levnadssättet förutsätter att man lösgör sig från konsumtionsideologin, som förleder ,lösgör till att tillfredsställa sina naturliga behov med mängder av varor. Människans balanserade andliga växt kräver, att man överger den kallt egocentriska inställningen, som leder till att man trampar på de svagare, till brist på solidaritet och upprätthållandet av de orättvisa samhälleliga strukturerna.  Vår nationella grunduppgift är att bygga upp vårt liv med stöd av vår egen kultur och våra egna bildningssträvanden samt att skapa bestående växelverkan med andra folks kulturer.  Det kapitalistiska produktionssättets, den borgerliga andliga övermaktens och imperialismens världsomfattande underkastelsesträvandenas utarmande inflytande på kulturen och levnadssättet måste avvärjas.  Kultursträvandenas mål bör vara frigörandet av medborgarnas andliga resurser till verksamhet för ett bättre levnadssätt. Människans andliga växt, hennes utveckling som skapande och om det gemensamma ansvaret medveten individ är utgångspunkten för ett nyt levnadssätt. Verksamheten för en ny, rättvisare samhällelig ordning bör följaktligen gå ut på en rättvis fördelning av det materiella välståndet och stärkandet av den andliga växten. Kampen om den andliga hegemonin i samhället, om de värden, som utgör grundvalen för levnadssättet har en allt mera djupgående inverkan på vår framtid.  Vår kultur är bunden vid naturhushållningen och de livsvillkor den skapat. Grundvalen för all utveckling är anpassningen av människornas åtgärder till de krav naturhushållningen ställer.  För att vår kulturs livskraft skall bevaras, behövs det ett mångsidigt internationellt samarbete. Vår framtid är förbunden med mänsklighetens förmåga att med fredliga medel lösa även stora problem och intressekonflikter, iakttagandet av principerna om fred, vänskap mellan folken och respekten för de mänskliga rättigheterna skapar perspektiv för hela vår nationella existens och utgör grundvalen för vår kulturs utveckling.
