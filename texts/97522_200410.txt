Temeljne poteze volilnega programa NSi 2004 izhajajo iz našega skupnega prepričanja, da je napočil skrajni čas za novo in drugačno Slovenijo, za takšno Slovenijo, kakršno si slovenski narod želi in zasluži.
S svojim dosedanjim delovanjem, še bolj pa s svojim letošnjim volilnim programom se zato zavzemamo za:
družinam naklonjeno,
gospodarsko uspešno,
finančno trdno
in socialno varno Slovenijo.
Stanje, kakršnemu smo priče danes, zahteva takojšnje, a vztrajno ukrepanje na treh ključnih področjih:
družinske politike in šolstva,
gospodarstva in javnih financ
socialne politike
1. DRUŽINSKA POLITIKA IN ŠOLSTVO
Demografski trendi kažejo, da je obstoj slovenskega naroda dolgoročno ogrožen, saj se je rodnost v zadnjih desetletjih prepolovila.
Zato je naša prednostna naloga zavzemanje za takšno usklajenost vseh sektorjev življenja v naši državi, da bodo demografski kazalci naše družbe dolgoročno kazali na ravnovesje vseh generacij.
Razvijali bomo pogoje, ki bodo državljanom omogočili, da se bodo brez strahu odločali za sprejem novega življenja v svoje družine,
in da bodo prav tako brez strahu spoštovali in cenili navzočnost ostarelih in bolnih v svoji sredi.
Prestrukturirali bomo sistem družinskih prejemkov v prid socialne varnosti vseh družin,
ziasti za pomoč in davčne olajšave družinam z več otroki, družinam z bolnimi člani in družinam v demografsko ogroženih predelih države.
Vzpostavili bomo sistem davkov, ki bo upošteval število družinskih članov.
Prav tako bomo priznali kot kvalifikacijo delo v družini,
skrb za vzgojo otrok in za onemogle člane družine,
ter ga ustrezno povezali s sistemom pravic iz socialnega in drugih oblik zavarovanja.
Pripravili bomo spremembo obstoječega šolskega sistema od začetka do visokih šol.
V NSi hočemo biti politični vzvod za pobude civilne družbe, ki si prizadeva za šolo po meri človeka,
in to ne te na osnovnih šolah, ampak tudi na univerzah.
Poudarjamo kakovost, uporabnost in trajnost znanja!
Dosegli bomo prenos obremenitve stroškov šolanja z družine na državo, za vse stopnje šolanja in študija, s prednostnim poudarkom na družine z več otroki in na družine z oddaljenih in demografsko ogroženih predelov nase države.
Vrnili bomo dostojanstvo učiteljskemu poklicu
ter poskrbeli za večji vpliv staršev in lokalnih skupnosti na šolsko politiko.
Zagotovili bomo večjo pluralnost in odprtost organiziranosti šolskega sistema.
Zaupamo v vrhunske intelektualne sposobnosti Slovencev, zato hočemo uresničiti reformo naših univerz in jih odpreti svetu tako, da bodo nudile najboljšo izobrazbo, ki jo je mogoče najti v Evropi.
2. GOSPODARSTVO IN JAVNE FINANCE
V Novi Sloveniji smo prepričani, da Slovenija nujno potrebuje višjo gospodarsko rast,
ki pa je ni mogoče doseči čakajoč na izpolnitev obljub sedanje koalicije.
Višjo gospodarsko rast bomo dosegli s porastom števila tujih in domačih investicij v Sloveniji.
Ustvarili bomo ugodne pogoje za tuje investicije, a pod enakimi pogoji, kakor za domače
Odprli bomo možnosti za razcvet podjetništva
in se zavzemali za razvoj malega in srednjega podjetništva.
Prizadevali si bomo za večjo fleksibilnost na trgu dela, odprli nove vire financiranja in nove izobraževalne možnosti
Razviti moramo domači kapitalski trg
in preoblikovati sedanji, zastarel bančni sistem.
Potrebujemo okrepitev naše borze
ter vstop podjetij, ki so v državni lasti, na borzni trg.
S tem bo hkrati dosežena in zagotovljena transparentnost njihovega poslovanja in preverjanje njihove uspešnosti.
Uvedli bomo transparentnost na področju javnih naročil in zahtevali odgovorno in pošteno ravnanje z državnim denarjem
Izvedli bomo davčno reformo, ki bo davčno breme prerazporedila tako, da bo delo obdavčeno manj, kakor kapital.
Zavzeli se bomo za takšno fiskalno politiko, ki bo podpora inovativnemu procesu.
Na področju javnih financ se bomo zavzemali za zmanjšanje porabe v sklopu celotnega BDP.
Prizadevali si bomo za celostni pristop k skladnemu regionalnemu razvoju Slovenije.
Uveljavili bomo takšne davčne principe, ki bodo takšnemu razvoju v podporo.
Pri tem se bomo zgledovali po drŽavah, ki so takšen proces uspešno opravile {Irska, Danska, Finska itd.).
3. SOCIALNA POLITIKA
Na vseh področjih socialne politike se v NSi zavzemamo za solidarnost, a hkrati tudi za odgovornost.
Zato bomo spremembe v sociali izvajali tako, da bosta uresničeni tako solidarnost kakor tudi odgovornost.
Zavzemali se bomo za pomoč tistim, ki ne morejo delati.
Uveljavljali bomo spoštovanje pravice do prejemkov iz socialnega zavarovanja za tiste, ki se posvečajo negi bolnika na svojem domu.
Pošteno bomo ovrednotili skrb staršev za vzgojo svojih otrok.
Pospeševali bomo takšno politiko socialne skrbi za brezposelne, ki bo spodbujala brezposelne k aktivnemu iskanju zaposlitve ter k pripravljenosti za sprejem vsakega ponudenega dela, delodajalce pa k večjemu zaposlovanju.
Skušali bomo ustaviti in obrniti trend padanja pokojnin, saj se zavedamo, da so slovenski upokojenci zdaj v manjvrednem položaju
Ustvarili bomo pogoje za kvalitetno zdravstvo in ga približali namembnikom po evropskem vzoru,
skrajšali čakalne vrste
in zagotovili transparentnost na področju hospitalizacije.
Pospešili bomo gradnjo bolnišnic in pocenili stroške, povezane z zdravljenjem.
PROGRAM ZA NOVO SLOVENIJO 2004- 2008
UVOD
Nova Slovenija - krščanska ljudska stranka je stranka jasne politične in gospodarske opredelitve, ki predstavlja Slovenke in Slovence ter vse državljanke in državljane Republike Slovenije.
Trdno smo prepričani, da lahko naša samozavest in povezanost usmerita Slovenijv ustvarjanje celovite in jasne vizije slovenske države, ki bo odražala skupne temeljne interese in cilje.
Spoštujemo vse pretekle žrtve našega naroda za dosego neodvisne in samostojne Slovenije in jih priznavamo za osnovo naše sedanje samozavesti in odprtosti.
Slovenski kulturi in izročilu so dale temeljni pečat skupne evropske vrednote.
Ob tej evropski identiteti pa ohranjamo svojo raznolikost in posebnosti, ki jih prilagajamo nujnim zahtevam Časa in spremenjenim okoliščinam.
Slovenija kot članica Evropske unije mora razviti lastno gospodarsko, kulturno in duhovno moč
Zavzemamo se za dinamični razvoj slovenske družbe
ob njeni notranji stabilnosti in varnosti.
Vsem državljankam in državljanom bomo ponudili višjo kakovost življenja v vseh pogledih,
okrepili vitalnost slovenske države ter dosledno in učinkovito uresničevali zastavljene cilje.
Dejavno bomo sooblikovali usmeritve in delo mednarodnih povezav, katerih Članica je Slovenija, še posebno Evropske unije in Atlantskega zavezništva.
Tako bomo ustvarili okolje, v katerem bodo spet zaživele pristne človeške in domoljubne vrednote.
N.Si črpa iz skupnih vrednot združene Evrope
Zavedajoč se skupnih evropskih korenin, ki segajo v grško-rimsko antiko, razsvetljenstvo in predvsem v judovsko-krščansko izročilo, bo N.Si delovala tako, da bodo vse generacije v Sloveniji in v združeni Evropi živele v miru, svobodi in blaginji.
Pri tem bo spoštovala osnovne človekove pravice in temeljne svoboščine, načela svobode, demokracije in pravne države ter vse vrednote, ki jih priznavajo in sprejemajo države z demokratično tradicijo.
Naš načrt dviga ravni politične kulture vključuje priznanje pravice vsakega posameznika do enakih življenjskih priložnosti
N.Si bo storila vse, da se utrdi položaj posameznika v družbi.
Z odpravljanjem birokratskih ovir mu bo zagotovila ustreznejše pogoje za razvoj in uresničitev njegovih zmožnosti na vseh področjih življenja.
Politični sistem naj bo ločen od sistema javne uprave.
Tako bomo dosegli večjo učinkovitost in odgovornost upravnega, pravosodnega in varnostnega sistema ter zagotovili njihovo usmerjenost k državljanom
Na ta način bo tudi bolje uresničeno načelo javne odgovornosti.
Da bi dosegli višjo gospodarsko rast in uresničili obstoječe potenciale ter s tem ustvarili nova delovna mesta bomo v skladu s smernicami Evropske unije razvili dinamično in konkurenčno gospodarstvo, ki bo temeljilo na znanju in raziskovanju,
Hkrati bomo izvedli vse nujne gospodarske, institucionalne in družbene reforme, da bi zagotovili stabilnost finančnega sistema.
Da bi se Slovenija reslahko prilagodila zahtevam globalnega gospodarstva, bomo v ospredje postavili raziskave in znanje,
in sicer kot ključni dejavnik na področju spodbujanja kakovosti gospodarstva in s tem njegove konkurenčnosti.
Z usmeritvijo na ustrezno izobraževanje in nove tehnologije bomo ustvarili stimulativno okolje, predvsem za srednje in malo podjetništvo.
Ta nov zagon podjetništva v tržnem gospodarstvu, ki je prijazno okolju, bo skupaj z učinkovitim delom državnih institucij pripomogel k uravnoteženemu razvoju vseh regij in celotne države prispeval pa bo tudi k dvigu splošne kakovosti življenja,
Na mednarodnem področju bo N.Si nadaljevala z utrjevanjem Slovenije kot suverene države ter enakopravne Članice Evropske unije in Atlantskega zavezništva.
Z lastno neodvisno, miroljubno in konstruktivno zunanjo politiko bo doprinesla k miru in razvoju na Balkanu,
spoštovala svoje mednarodne obveznosti in se na osnovi dialoga, enakopravnosti in vzajemnosti zavzemala za svoje pravice in interese.
Slovenija potrebuje novo duhovno okolje
Med klasičnimi vrednotami in pozitivnimi sodobnimi težnjami v družbi ni nobenega nasprotja, ampak se te med seboj dopolnjujejo.
Podpiramo varovanje kulturne dediščine
in sodobno avtohtono kulturno ustvarjanje ter spodbujamo vitalnost nove slovenske kulture.
Slovenska znanost, tehnologija in informatika potrebujejo smelo vizijo, zagotovljena sredstva in nov nacionalni program strateškega razvoja.
Slovensko politično, javno in medijsko življenje potrebuje zrelost, svobodo in odgovornost, kulturo dialoga in strpnosti brez prevlade in enostranskega vsiljevanja stališč.
Ustvariti je treba novo duhovno okolje, ki bo zagotovilo državljanom kakovostno, celostno in harmonično življenje.
Družina ostaja središče in temelj družbe
Demografski trendi kažejo, da je obstoj slovenskega naroda dolgoročno ogrožen, saj se je rodnost v zadnjih desetletjih prepolovila.
Zato je naša prednostna naloga zavzemanje za takšno usklajenost vseh področij življenja, da bodo demografski kazalci naše družbe dolgoročno kazali na ravnovesje vseh generacij.
Razvijali bomo pogoje, ki bodo državljanom omogočili, da se bodo brez strahu odločali za rojstvo otrok in da bodo prav tako brez strahu spoštovali in cenili navzočnost ostarelih in bolnih v svoji sredi.
Na ta način želimo podpreti pomen in kakovost družinskega življenja kot enega izmed temeljev naše družbe in naše prihodnosti.
Slovenska država mora biti prijazna do vseh Slovencev
Članstvo v Evropski uniji nas je na poseben način približalo konceptu Zedinjene Slovenije.
Slovenski narod bo živel z izjemo Slovencev na Hrvaškem in v zdomstvu znotraj meja enotne politične entitete, se pravi Evropske unije.
Zato zdaj ne gre samo za prihodnost slovenske države, ampak slovenskega naroda kot celote: skratka, dela, ki živi znotraj meja samostojne slovenske države, kot tudi njegovih delov zunaj teh meja.
Država mora tako sprejeti svoje obveznosti do slovenskih izseljencev in jih priznati kot enakopraven del naroda. Hkrati pa mora priznati in podpreti tudi slovensko manjšino, ki živi na Hrvaškem.
Mladini je treba pokazati smisel življenja v skladu s temeljnimi človeškimi vrednotami.
Odraščanju, vzgoji in življenju v Sloveniji moramo dati jasen smisel, namen in cilj.
Starejšim generacijam izkazujemo spoštovanje, zagotovili jim bomo varnost, dostojanstvo in varstvo pridobljenih pravic.
Zavest o varovanju narave in lepot slovenske države mora postati del naše domoljubne in človeške zavesti in odgovornosti.
Slovenija danes potrebuje stabilno, zanesljivo in učinkovito vlado, ki bo spodbudila in učinkovito uresničila energijo in potenciale slovenskih državljank in državljanov
Program, ki je pred Vami, potrjuje, da Nova Slovenija ve, kako je možno uresničiti te naloge.
OCENA SEDANJEGA STANJA
Vladavina koalicij pod vodstvom LDS v Sloveniji se je znašla v slepi ulici
Trinajst let po osamosvojitvi in procesu demokratizacije se v Sloveniji še vedno uporabljajo vzorci mišljenja in delovanja, kot so se razvili v prejšnjem režimu in nekdanji državi.
Niso še nastopile razmere po vzoru demokratične Evrope.
Predstavniki vladajoče elite iz prejšnjega režima in njihovi nasledniki so ohranili oblast v državi, ki jo po marksistični tradiciji razumejo kot »aparat nasilja, s katerim vladajoči razred obvladuje državljane".
V Novi Sloveniji pa države ne razumemo kot oblasti nad državljani, temveč trdimo obratno, da je država v službi državljanov.
Dolgoletno vodenje države s strani teh sil je tako pripeljalo do neodgovornega delovanja, kije odtujeno državljankam in državljanom.
Politična elita se zapira pred širšimi množicami.
Razmerja med posameznimi vejami oblasti v praksi ne delujejo ustrezno.
Privatizacija ni pospešila gospodarskega razvoja, temveč le povečala družbeno razslojenost in manjšini omogočila bogatenje na račun večine
Podjetništvu jemlje dah pretirana birokracija, ki po drugi strani podpira monopole posameznih gospodarskih subjektov
Pravna država deluje zelo slabo, neučinkovito, ukrpa prepočasi tako, da ogroža obstoj državljanov in nihove živlljenske možnosti in normalno delo.
Nesankcionirano neplačevanje računov in drugih finančnih obveznosti je pogost pojav in ogroža predvsem šibkejše in tudi mala in celo srednja podjetja.
Država se slabo odziva na pozitivne spremembe v evropskih političnih in gospodarskih razmerah, zato doma ostajajo neizrabljeni številni potenciali.
Zadolževanje drŽave v tujini že ogroža njeno makroekonomsko stabilnost.
Uvoz narašča hitreje kot izvoz.
Neenakomeren regionalni razvoj ostaja eden ključnih političnih in družbenih problemov v državi.
Za pogosto prikrojenimi statističnimi kazalci se skrivajo katastrofalno stanje, splošni občutek nemoči, malodušje in negotovost
Pogosto imamo opravka z nestrokovnostjo in 2 nesposobnostjo nosilcev oblasti, katerima se pridružujeta še aroganca in lahkomiselnost
Mnoge politične odločitve so povezane z zlorabo položaja, klientelizmom, korupcijo in nepotizmom.
Država in državljani tako postajajo talci neučinkovite oblasti in zaprtega političnega sistema, ki je oddaljen od ljudi in zato neobčutljiv za njihove težave.
Nezaupanje v pravno državo
Zaupanje v delovanje pravosodnega sistema je na najnižji stopnji od osamosvojitve do danes.
Zaupanje pa ni porušeno zgolj zaradi velikih zaostankov na sodiščih.
Še hujši problem je, ker so ljudje izgubili zaupanje v neodvisnost pravosodnih institucij in v pravično sojenje.
Različne afere in odmevni sodni procesi so v javnosti začeli zbujati dvome o nepristranskosti sodnih organov in celotnega pravosodnega sistema od policije preko tožilstev do sodišč.
Neurejen trg dela, plačni sistem ter razmerja med delavci in delodajalci
Neurejeno stanje je očitno na področju urejanja delovnih razmerij,
medsebojnih pravic in obveznosti med delodajalci in delojemalci,
pri urejanju sistema plač
in varstva pri delu.
V številnih primerih delodajalci delavcem dolgujejo izplačila mesečnih zaslužkov tudi za po več mesecev ali pa jih celo izplačujejo z nezakonitimi plačilnimi sredstvi, kot so razni boni (n.pr. Mercatorja).
Na teh področjih se ne le ohranja, ampak celo krepi vpliv tesno prepletene skupine vodilnih funkcionarjev v državni birokraciji in vodij sicer formalno samostojnih korporacij, ki na ta način obvladujejo področje razmerja med delavci in delodajalci
To škoduje zaposlenim pa tudi večini delodajalcev, koristi le manjšini, ki je povezana s pripadniki vladajočih strank.
Namesto, da bi se zdajšnja vlada zares prizadevala za potno zaposlenost, se na različne načine trudi prikriti brezposelnost.
Z brisanjem nezaposlenih iz evidenc brezposelnih, s preimenovanjem socialnih ukrepov v ukrepe za zaposlovanje s podaljševanjem študija in z zgodnjim upokojevanjem se ohranja število registrirano brezposelnih na približno enaki ravni medtem ko se znižuje delež zaposlenih oziroma aktivnih v celotnem prebivalstvu
Neenakomeren razvoj regij
V Sloveniji se večajo razlike med Ljubljano z okolico ter regijami, ki so oddaljene od tega področja.
Pretirano velike so razlike v bruto domačem proizvodu in s tem povezane razlike v možnostih za zaposlovanje, izobraževanje in kulturno življenje
Zato smo priča izseljevanju ljudi in proizvodnih obratov iz nekaterih regij in njihovo koncentracijo v osrednji Sloveniji.
Do tega je prišlo tudi zaradi napačne regionalne politike in napak oziroma neizvajanja zakonodaje o skladnem regionalnem razvoju.
Ker se zadosti ne upošteva avtonomija lokalnih skupnosti in ni jasne razmejitve pristojnosti in tokov financiranja nalog med državo in lokalnimi skupnostmi prihaja do zapletov, zaradi katerih občine ne morejo razviti vseh svojih možnosti in vedno bolj zaostajajo.
Slabo stanje na področju kmetijstva
Slovensko kmetijstvo ni dovolj pripravljeno za pogoje kmetovanja po vstopu v EU.
Sedanja vlada je sicer uvedla večino subvencij in drugih elementov Skupne kmetijske politike, premalo pa je bilo narejenega na področju prestrukturiranja
Najboljša slovenska zemlja in gozdovi so prevzele nove delniške družbe, v katere so se preoblikovali nekdanji socialistični kombinati, zasebne kmetije pa so štirikrat manjše od povprečja v EU
Kmetijske zadruge so sicer v rokah kmetov, vendar daleč od tega, da bi jih kmetje tudi vodili.
S propadom kmečkega hranilništva je kmetijski sektor izgubil svojo finančno vplivnost.
Dopolnilne dejavnosti na kmetijah ostajajo nerazvite.
Zelo hitro se večajo socialne razlike
Na eni strani se veča število ljudi na pragu revščine, na drugi pa se oblikuje maloštevilen sloj bogatašev
Mnogi med njimi so obogateli na nepošten način in sicer tako, da so si prilastili nekdanjo družbeno lastnino.
Delo se ne ceni.
Delavci večkrat dobijo za delo s polnim delovnim časom manj, kot bi dobili, če bi bili brezposelni.
Krnijo se pravice iz socialnega zavarovanja
V času mandata sedanje vlade so pokojnine zaostale za rastjo plač in podražitvami.
Razmerje med povprečno pokojnino in povprečnoplačo je padlo na najnižjo raven v zadnjih štiridesetih letih kljub daljšanju povprečne pokojninske dobe in višanju povprečne starosti, pri kateri se zavarovanci upokojujejo
Razmerje med aktivnimi zavarovanci in upokojenci se zdaj slabša predvsem zato, ker prebivalstvo v aktivni dobi ni polno zaposleno
Demografski primanjkljaj bo pričel neposredno vplivati na razmerja v socialnem zavarovanju po letu 2010, ko se bodo upokojevale zelo številčne generacije, rojene po vojni, v aktivno delo pa bodo vstopale pol mlajše generacije, rojene po letu 1986.
Slovensko zdravstvo se je znašlo v težkem finančnem položaju kljub visokim obremenitvam s prispevki za zdravstveno zavarovanje
Slabo upravljanje in deficit v javni zdravstveni blagajni obveznega zdravstvenega zavarovanja dolgoročno ogroža temeljno zdravstveno varstvo, onemogoča obnovo potrebne opreme v javnih zdravstvenih zavodih in hkrati vpliva na vse daljše čakalne vrste, ko gre za pomembne življenjske operacije in posege
Visoke cene zdravil so posledica monopolnih pozicij nekaterih proizvajalcev ali distributerjev ter zaprtosti trga.
Veliki stroški v zdravstvu so povezani tudi z neustreznim izdajanjem zdravil in zlorabo povezav med zasebnim in javnim sektorjem
Vlada se izogiba učinkom podražitev zdravil predvsem tako, da vse več zdravil premešča na seznam zdravil, kijih morajo zavarovanci sami plačevati.
Z uvajanjem slabe zdravstvene reforme se je bolnikom močno poslabšal dostop do primernega zdravnika in ustreznega zdravljanja in ljudje se pritožujejo, da brez poznanstev pri zdravnikih ne prideš na vrsto in prej umreš.
Rojstev je premalo
Za prihodnost slovenskega naroda in države so najbolj nevarni akumulirani učinki sedanje koalicije, ki varčuje na račun manjšanja števila rojstev.
To se kaže z ukrepi, ki favorizirajo samstvo, samohranilstvo, z zakoni, ki zapostavljajo družine in jih silijo v revščino, predvsem pa s politično klimo ter javnim mnenjem, ki je neprijazno do družin
Rezultat se kaže v manjšanju števila porok in rojstev, kar ogroža socialno politiko na podlagi medgeneracijske izmenjave.
Prebivalstvo se stara
Naši socialni zavarovalni sistemi temeljijo na predpostavki, daje število aktivnih prebivalcev večje od števila prebivalcev, ki so prestari ali premladi za delo oziroma ne morejo delati zaradi bolezni ali invalidnosti.
Tega ni več.
Prebivalstvo v Sloveniji nazaduje, saj se vsako leto rodi manj otrok, hkrati pa se daljša življenjska doba.
Še vedno se kaže nestrpnost do državljanov, ki so bili zatirani v prejšnjem režimu
Pri urejanju socialnih pravic so še vedno izločeni oziroma slabše obravnavani Slovenci, ki so se že v prejšnjem režimu zavzemali za demokracijo in človekove pravice.
Borci zoper komunistično revolucijo oziroma njihovi svojci še vedno ne morejo dobiti niti materialnih niti moralnih pravic po predpisih ovojnih veteranih, vojnih invalidih oziroma žrtvah vojnega nasilja.
Diskriminirani so celo pri pravici do groba.
CILJI IN VREDNOTE N.SI
Slovenija je z vstopom v Evropsko unijo začela zadnjo fazo tranzicije
V trinajstih letih samostojnega življenja se še nismo iztrgali iz prejšnjega kroga elit, ki so si v novih razmerah prisvojile poleg politične tudi gospodarsko in finančno oblast.
Zavedamo se, da z načinom razmišljanja in delovanja države po dosedanjem vzorcu ne bomo mogli uspešno uresničiti priložnosti, kijih ponuja članstvo v Evropski uniji.
Slovenija zato potrebuje novo razvojno strategijo, ki bo vključevala tudi spoštovanje vrednot.
To pa ponuja Nova Slovenija - Krščanska ljudska stranka.
Že danes moramo vedeti, kaj moramo storiti, da bomo lahko v naslednjih letih uveljavili temeljne vrednote na vseh področjih družbenega življenja.
Subsidiarnost, odločanje od spodaj navzgor
Zavzemamo se za načelo subsidiarnosti,
za odločanje od spodaj navzgor,
za sistem, v katerem ima pri odločanju prednost nižja raven v družbeni organizaciji, na višji ravni pa se nadomestno odloča le v primerih, ko rešitev ni možna na nižji ravni.
Človek je merilo vseh stvari, je neodvisen ter suveren, kolikor s svojim ravnanjem ne posega v pravice drugega.
Tedaj pride do sporazumevanja in do različnih oblik organizacije.
Kadar ni možen dogovor, pravna država nastopi v varstvo dostojanstva posameznika in ga obvaruje pred neupravičenimi posegi v njegovo fizično oziroma moralno integriteto, če ta to zahteva ali mu pripada njena pomoč.
Naloga politike in oblasti je namreč v tem, da uresničuje omenjena temeljna načela in preprečuje ustvarjanje političnih, birokratskih, tehnokratskih in drugih neupravičenih koncentracij moči.
Politika je namreč odgovorna za ljudi, in ne zase oz. za svojo elito.
Gospodarska in družbena moč
V novi ureditvi sveta bo Slovenija zanesljivo in samozavestno izpolnila svoje naloge, če bo gospodarsko in socialno močna.
Zgodovina in izkušnje so pokazale, da so zasebna pobuda, svobodno podjetništvo, konkurenca, tržna disciplina, odpiranje in svobodna trgovina prave gonilne sile ekonomskega razvoja.
Istočasno so se neodvisnost sindikalnih združenj in delodajalskih organizacij, svobodna pogajanja med njimi o pogojih dela in plačilu ter njihova vključitev in odgovornost za zagotavljanje sistema socialne varnosti izkazale za najboljše jamstvo socialnega razvoja.
Državni organi naj ukrepajo samo pri postavljanju in uveljavljanju pravil, ki zagotavljajo, da se upošteva skupno dobro v primerih, kjer je bilo vidno zapostavljeno ali prezrto.
Svoboda poslovanja in pridobivanja poštenega dobička vodi v velike razlike, ki jih moramo blažiti po načelih solidarnosti in pravičnosti.
Trdno in učinkovito delovanje pravne države odpravlja motnje pri sodelovanju gospodarskih subjektov in zagotavlja njihovo spoštovanje okolja in narave ter trajnostni razvoj.
Blaginja za vse
V N.Si verjamemo, da se morajo vsi udeleženci ekonomskega življenja v družbi zavzeti, da bi naredili svet, ki bo boljši za življenje in delo vseh ljudi.
V to morajo biti zajeti gospodarska in finančna politika, usposabljanje in izobraževanje, zaposlovanje in socialna politika ter vsa druga organizirana politična prizadevanja.
N.SI se zavzema za evropski model socialnega tržnega gospodarstva, ki temelji na osebni in politični svobodi, gospodarski dinamiki, socialni koheziji in osebni odgovornosti
ter si prizadeva vsem zagotoviti enake možnosti, da si ustvarjajo svojo srečo in blaginjo.
Pogum in podjetnost
Smernice gospodarskega in družbenega razvoja bomo postavili tako:
da bo Slovenija v naslednjih desetih letih prišla v samo ospredje Evrope;
da bo gospodarstvo oživelo
in se bo bruto domači proizvod približal povprečju vodilnih evropskih držav;
da bo dovolj dela za vse, saj je to najboljši ukrep za izboljšanje socialne varnosti;
da bosta slovensko izobraževanje in visoko šolstvo naše državljane usposobila za enakopraven nastop na evropskem trgu dela;
da bo Slovenija postala uspešna dežela srečnih ljudi.
N.Si se kot stranka socialnega tržnega gospodarstva trudi za rast gospodarske moči,
za dinamični preboj v ospredje Evrope
in za povečanje domačega bruto proizvoda.
Vsem ljudem bomo zagotovili delo, blaginjo in socialno varnost, kot je to primerno za razmere 21. stoletja.
V N.Si ne obupujemo nad sedanjim stanjem.
Prepričani smo, da Slovenci zmoremo več, mnogo več in bolje.
Nočemo se sprijazniti s pomanjkanjem in ne iščemo rešitve današnjih problemov z manjšanjem gospodarske rasti in varčevanjem na račun socialne varnosti.
Naše rezerve in potenciale moramo uporabiti za smel in preudaren preboj v družbo razvitih držav sveta.
Slovenija in njeni državljani to znamo in skupaj bomo to dosegli.
Svet se spreminja
Po vstopu v Evropsko unijo zdaj tudi v Sloveniji na mesto standardiziranega in stabilnega sveta dela in življenja, kjer je imel vsakdo že vnaprej določeno svoje mesto, stopajo novi in individualni delovni in življenjski vzorci, ki nudijo posamezniku večjo mero svobode in samoodločanja kot kdajkoli prej.
Vendar od njega terjajo večjo mero gibljivosti, radovednosti, učljivosti in odgovornosti do sebe in do drugih, predvsem pa veliko znanja.
Nekdanjo zaprtost nacionalnega trga je prekrila vsesplošna konkurenca.
Globalizacija je neizogibna posledica tehničnega napredka in razvoja svetovne trgovine.
Od vseh držav terja prilagajanje ter preusmeritev na tiste dejavnosti, kjer imajo zaradi družbenih, naravnih ali drugih pogojev najboljše uspehe.
Globalni trg ponuja nove možnosti za povečanje blagostanja vseh, tudi za revne dežele.
Te možnosti lahko izkoristimo te, če bodo slovenski proizvodi in storitve kvalitetni in tehnično dovršeni in bo v njih vgrajeno veliko ustvarjalnosti in znanja.
N.Si je stranka svobode
Na Slovenskem sta demokracija in tržno gospodarstvo premagala kolektivizem in plansko gospodarstvo.
Demokracija in socialno tržno gospodarstvo pa bosta živela le, če se ljudje svobodno razvijajo, če svoje talente izkoristijo kot možnosti zase in za druge ter s svojim osebnim uspehom ustvarjajo skupni uspeh.
Svoboda za delo
Poskrbeli bomo, da bodo brezposelni dobili delo in bodo lahko spet sami poskrbeli zase in za svoje družine.
Prepričani smo, da je nedopustno omejevanje svobode, če z davki, s prispevki in z birokratskimi ovirami tako podražimo živo delo, da postane nekonkurenčno in je zato več kot sto tisoč ljudi izključenih s trga dela.
Svoboda za družine in otroke
Poskrbeti moramo za mlade žene in može, ki bi radi usklajevali poklic in družino.
Nedopustno je, da se mora vedno več mladih ljudi odločati, ali bodo uživali svobodo do otrok ali svobodo dela v svojem poklicu.
Zaposlenim materam in očetom bomo z ustreznimi ukrepi omogočili, da ustvarijo družino in dobijo otroke, ne da bi se jim zaradi tega zmanjšale možnosti, da dobijo oziroma obdržijo zaposlitev in da poklicno napredujejo.
Svoboda podjetnosti
Poskrbeli bomo, da bodo lahko ljudje v samostojnih poklicih, obrtniki in podjetniki svobodno sprejemali tržno ustrezne odločitve, izkoriščali nova odkritja, delovne postopke, organizacijske prijeme in druge konkurenčne prednosti.
Nedopustno omejevanje svobode je, če jim z birokratskimi ovirami in s pretiranimi davčnimi bremeni preprečujemo, da bi v Sloveniji več delali in ustvarjali novo vrednost v korist celotne družbe.
N.Si je stranka pravičnosti
Kot pravičnost razumemo sistem, ki nudi enake možnosti in enake pravice za vse, brez privilegijev, koruptivnosti in klienteiizma.
Le v takšnem sistemu ni nobene storitve brez protistoritve, nobene igre na srečo državljanov, ampak več blagostanja in varnosti za vse.
Pravično vključevanje v družbo
Tudi stari, brezposelni, invalidi, otroci, nizko kvalificirani in drugi ljudje, ki zaostajajo v tekmi z večino, imajo pravico do vključitve v družbo in pravico do priznanja.
To zahteva načelo pravičnosti glede udeležbe.
Nikakor ne zadošča, če jih država oskrbi s podporami na bolj ali manj visoki ravni, potem pa jih odpiše ali od njih ničesar več ne pričakuje.
Z reformo socialnih sistemov bomo zato podprli socialne pobude, omogočili večjo udeležbo teh ljudi in jim preskrbeli ustrezne zaposlitve.
Namesto kulture odvisnosti, življenja s socialno podporo in v brezdelju bomo razvili aktivne oblike socialne politike in trga delovne sile.
Pravičnost usposobljenosti
V družbi ne zadošča, če se usposobimo za samostojno življenje in da znamo poskrbeti za družino.
Naša naloga je tudi, da se usposobimo za pomoč slabotnim članom družbe in za sodelovanje pri izgradnji družbe blagostanja za vse.
To nalogo najbolje opravljajo družina, vzgoja in izobraževanje, pravična politika pa ljudem kaže pot, da si pomagajo med seboj in tako pomagajo vsej družbi.
Pravičnost izobraževanja
Revščina izvira predvsem iz pomanjkljive izobrazbe.
Zato se o prihodnosti dežele ne odfoča samo v državnih uradih, ampak tudi v otroških vrtcih in šolah, v laboratorijih in na univerzah.
Samo odlično izobražene in vzgojene nove generacije bodo v prihodnosti sposobne zagotavljati visoko raven socialne varnosti.
Če s socialnimi reformami sprožimo gospodarsko dinamiko, ki bo ustvarila sredstva za izboljšanje izobrazbene ravni, bo to dolgoročno izboljšalo tudi raven socialne varnosti v državi.
Pravičnost med generacijami
Če hočemo zagotoviti socialno pravičnost, ne smemo upoštevati samo sedanjih razmerij, saj bi lahko s tem pretirano obremenili bodoče generacije.
Za N.Si se mora vsaka socialna in pokojninska politika presojati tudi z vidika medgeneracijske pravičnosti.
Zato bomo mlajšim generacijam omogočili, da si za lastno socialno varnost oblikujejo kapitalsko glavnico oziroma rezervacije za čas, ko socialne varnosti ne bo več možno zagotoviti izključno na podlagi medgeneracijske solidarnosti.
Pravičnost porazdelitve
Tudi v prihodnosti bo sistem socialne varnosti temeljil na solidarnosti močnih in slabotnih, bogatih in revnih, zdravih in bolnih, saj je to bistvo socialne pravičnosti, ki pomeni, da se enako obravnava enako, neenako pa neenako.
Vendar pretiravanje pri politiki prerazdelitve - politika, ki torto »pravično« razdeljuje, ne skrbi pa za to, da bo večja - izpodkopava svoje lastne temelje.
Zato moramo skrbeti tudi za prerazdelitev v smeri k družinam in izobraževanju.
Gospodarstvu in drugim sektorjem, ki ustvarjajo novo vrednost, morata ostati moč in volja za nadaljnjo rast.
Menimo, da je mesto, kjer se da najbolj pravično opraviti prerazporeditev družbenega dohodka, učinkovit in pregleden davčni sistem,
N.Si je stranka solidarnosti
Solidarnost razumemo kot pripravljenost za medsebojno pomoč, kot soodvisnost in povezanost različnih ljudi in družbenih skupin.
Je nepogrešljiva predpostavka socialnega in gospodarskega uspeha in se kaže kot pripravljenost starih za pomoč mladim in mladih za pomoč starim, pripravljenost oseb brez otrok za pomoč družinam, pripravljenost zdravih za pomoč bolnim in onemoglim, pripravljenost zaposlenih za pomoč brezposelnim, pripravljenost bogatih občin za pomoč revnejšim.
Slabotnim ne pomagamo, če slabimo močne.
Naš cilj ni izenačenje v revščini.
Solidarnost ni enosmerna pot, organizirana mora biti po načelu medsebojnosti: ko sem v stiski, lahko pričakujem pomoč družbe, ko mi gre odlično, pa sam pomagam drugim.
Solidarnost ima značaj osebne vrednote, sočustvovanja s soljudmi, in je človek ne more odstopiti državi.
Družba, ki prepušča solidarnost državi, postane mrzla in nevoščljiva, saj solidarnost zahteva bližino in udeleženost.
S solidarnostjo je povezana subsidiarnost kot predpostavka, da vsak posameznik alt mala skupnost sam stori vse, kar zmore.
Večje skupnosti jih pri tem podpirajo in jim priskočijo na pomoč le, če je treba.
Tudi v sistemu socialne varnosti razumemo solidarnost kot pripravljenost posameznika, da skrbi za svoje zdravje in se izogiba nepotrebnim tveganjem, saj s tem razbremeni celotno skupnost - več zaposlenosti, rasti, blaginje in varnosti za vse.
Solidarnost v mednarodnem okviru pomeni tudi, da smo pripravljeni reševati tudi številne ekonomske, socialne, okoljevarstvene in varnostne probleme drugih držav , predvsem držav tretjega sveta.
Solidarnost v mednarodnem okviru končno pomeni tudi večjo varnost in večjo blaginjo tudi bolj razvitih!
Delo za vse
Danes, v času sprememb, ljudje iščejo varnost in zanesljivost.
K današnjim osrednjim vprašanjem politike spada vprašanje, kako je mogoče zagotavljati osebno in socialno varnost v svetu, ki se vedno hitreje spreminja.
Naš program daje odgovor na to vprašanje, ki po pravici vznemirja večino ljudi.
Ved delovnih mest
Za dvig splošne ravni standarda bomo poskrbeli tudi zato, da v Sloveniji spet nastane več delovnih mest, ki bodo obvezno vključena v socialno zavarovanje.
Brezposelnost se mora in more zmanjšati
Zato je naš prednostni cilj oživiti trg delovne sile.
V Sloveniji je dovolj dela za vse
Vendar nam že desetletja vedno manj uspeva, da bi obilico dela, ki čaka, da ga bo kdo opravil, smotrno organizirali, ga poverili usposobljenim izvajalcem in razporedili med obvezno zavarovane delavce.
To je jedro in vogelni kamen našega političnega prizadevanja.
Le, če nam uspe v Sloveniji pravilno porazdeliti delo med vse in jih aktivirati, če nam uspe odpraviti vse ovire in nepotrebne stroške, se bo zmanjšala brezposelnost.
Za nas predstavlja vsaka brezposelna oseba, ki najde pot do zaposlitve, našo skupno zmago z vidika produktivnosti, pravičnosti, državnih financ in dolgoročno uspešnih socialnih zavarovalnih sistemov.
Naš cilj ni odpovedovanje in varčevanje za vsako ceno
Naš program je usmerjen k cilju, od katerega bomo imeli korist vsi.
Kolikor bolj se bomo približali cilju polne zaposlenosti, toliko laže bomo zagotovili socialno varnost tudi tistim, ki zaradi mladosti ali starosti, bolezni ali invalidnosti, ne morejo delati.
Vsi državljani bomo lahko uživali večjo blaginjo, če bo več ljudi, ki so sposobni za delo, dobilo zaposlitev, s katero bodo lahko ustvarili dovolj dohodka zase, za svoje družine in za vse tiste, ki so upravičeni do dajatev in storitev iz sistema socialne varnosti.
Deliti se da samo, kar resnično obstaja
Spomnimo se prejšnjega sistema, ki je mojstrsko razvil sisteme prerazporeditve in razdeljevanja, zanemaril pa je področje ustvarjanja nove vrednosti in seje zato pogreznil v inflacijo in korupcijo.
Zdaj se moramo spet naučiti, da je mogoče zagotoviti nemoteno delovanje socialnih sistemov le tedaj, ko gospodarstvo raste najmanj po enaki ali višji stopnji kot socialne potrebe.
Ko nam bo v Sloveniji uspelo zaposliti brezposelne osebe in se bomo približali polni zaposlenosti, bomo vsi zmagovalci:
brezposelni, ki bodo spet prihajali na delo,
mladina in starejši, ki bodo uživali v skupni blaginji,
delodajalci in delojemalci, katerih bremena se bodo zmanjšala, ko bodo razdeljena na več ramen,
upokojenci, katerih pokojnine se bodo lahko spet večale glede na rast plač, ne pa glede na zmogljivost proračuna,
bolniki, ki bodo vedeli, da njihovo zdravljenje ne bo več odvisno predvsem od finančnih zmožnosti, in vsi drugi državljani, ki bomo laže uresničili svoje želje.
Brez strahu pred prihodnostjo
Priznavamo, da so sistemi socialne varnosti v prejšnjem stoletju odlično služili ljudem v Sloveniji in jim zagotavljali varnost pri brezposelnosti, v bolezni in invalidnosti, v starosti in v socialni stiski.
Danes so se socialni zavarovalni sistemi znašli v težavah, saj so bili zgrajeni na drugačnih predpostavkah, na drugačnem razmerju med plačniki prispevkov in upravičenci do dajatev in storitev, kot je zdaj.
Ta temeljna razmerja se bodo v naslednjih letih še poslabšala, zato bomo sisteme socialne varnosti stalno prilagajali.
Tudi v prihodnosti hočemo vsem zagotoviti socialno varnost
Ob tem pa poudarjamo lastno odgovornost in preventivo vsakega posameznika.
Sedanji sistem socialnega zavarovanja se financira po dokladnem načelu, kjer se določa višina prispevkov, ki jih plačujejo aktivni zavarovanci, glede na obseg sredstev, ki je potreben za financiranje že uveljavljenih pravic iz zavarovanja.
Zaradi staranja prebivalstva in s tem povezanega slabšanja razmerje med aktivnimi zavarovanci in tistimi, ki so že pridobili pravice iz socialnega zavarovanja bo vse teže zagotoviti dolgoročno zanesljivost in vzdržnost sistema socialne varnosti.
Naše socialno-zavarovalne sisteme bomo prilagodili spremenjenim razmeram.
Z ustreznimi ukrepi na vseh področjih, vključno z davčno reformo, bomo podprli mala in srednja podjetja, kjer je možno zagotoviti največ delovnih mest in pretrgali navezave med politiko in največjimi podjetji, zaradi katerih ozek sloj privilegirancev z najvišjimi dohodki vedno manj prispeva k financiranju skupnosti.
Utrdili bomo sistem socialne varnosti tako, da bo vsem ljudem v starosti ali v bolezni zagotovljena pomoč skupnosti.
Zavzemamo se za družine, za življenje, za prihodnost
Spoštujemo družino in njeno nenadomestljivo vlogo za skupnost, zato ne bomo več dovoljevali, da se družino odriva na rob eksistenčnega minimuma in zanemarja njena pomembna vloga v državi kot skupnosti državljanov.
Našli bomo dovolj prostora za potrebne investicije v vzgoji in izobraževanju.
Skrbimo za šibkejše
Posebej pozorni smo pri varstvu vseh šibkejših, otrok, manjšin, ogroženih, invalidov in starejših ljudi.
Zavzemali se bomo za spoštovanje človekovega dostojanstva v medicinskih in genetskih raziskovanjih ter ostro nasprotovali evtanaziji, evgeniki in človeškemu kloniranju.
Smo proti rasizmu,
nacionalističnim ideologijam,
neomejenemu individualizmu in relativističnemu pristopu do etike.
Vsakemu članu družbe, moškim in ženskam, zdravim in invalidnim, starim in mladim, bomo omogočili, da sodelujejo z znanjem, ustvarjalnostjo in osebno pobudo v družbi in na trgu dela.
Smo proti rasizmu,
nacionalističnim ideologijam,
verskemu fundamentalizmu,
in verski nestrpnosti,
in ultraradikalnim političnim usmeritvam,
neomejenemu individualizmu in popustljivemu pristopu do etike.
Ukrepi na posameznih področjih
Naše prioritete
Nova Slovenija se pripravlja na obdobje po volitvah.
Naša beseda velja. Zato ne dajemo obljub, ki jih ne bi mogli uresničiti.
Naši državljani zahtevajo varnost, ne lažnih obljub.
Hočejo vedeti, kaj jih čaka jutri, kaj se od njih pričakuje in kako bo država reagirala na njihova upravičena pričakovanja.
Država mora delovati kot servis državljanov in postati njihov partner.
Zato potrebuje uresničljivo strategijo, ki bo o glavnih strateških ciljih dobila podporo strokovnjakov in javnosti.
Koalicija, ki bo po volitvah oblikovala vlado, bo na tej podlagi pripravila vladni program, s katerim bo začrtala smer za izhod iz sedanjega stanja in v politično in javno življenje dodala novo dinamiko.
Na volitve gremo z naslednjimi prioritetami:
Zagotovili bomo stabilne in predvidljive razmere, v katerih se bosta družba in gospodarstvo nemoteno razvijala.
Zagovarjamo pravno državo, kjer zakoni ne zavezujejo samo državljanov, temveč tudi vlado, javno upravo in pravosodne organe, ki nimajo pravice odločati, ali zakone upoštevati ali ne.
Vlada mora biti odgovorna javnosti in vsem državljanom, ne samo volivcem vladnih strank.
To predpostavlja profesionalizacijo, racionalizacijo in depolitizacijo, torej temeljito reformo državne in javne uprave ter pravosodja.
Prizadevali si bomo za razvojno naravnan državni proračun, ki bo v podporo stabilnosti države in bo odprl nov razvojni ciklus.
Nova vlada bo predložila izvedljiv načrt ukrepov za povečanje proizvodnje in izvoza, za manjšanje zunanje zadolženosti države in za uravnoteženo plačilno bilanco.
S stimuliranjem podjetništva se bo povečala konkurenčnost države in izvoz.
Visoko stopnjo rasti bomo dosegali z aktiviranjem in spodbujanjem domačih in tujih vlaganj pod enakimi pogoji.
Zavzeli se bomo za skladen regionalni razvoj in z davčnimi spodbudami in z ustrezno razvojno politiko izenačevali pogoje za življenje in delo v celi državi.
Kot nalogo sprejemamo zavezo, da se državljanom v vseh delih Slovenije omogoči prometna, energetska in komunikacijska infrastruktura, oskrba,
osnovno izobraževanje,
nujna zdravstvena pomoč in drugi osnovni pogoji za življenje in delo.
Razvijali bomo pogoje, ki bodo državljanom omogočili, da se bodo brez strahu odločali za sprejem novega življenja v svoje družine,
in da bodo prav tako brez strahu spoštovali in cenili navzočnost ostarelih in bolnih v svoji sredi.
Država mora postati prijazna do družine.
V Novi Sloveniji bomo uveljavili pobude civilne družbe za šolo po meri človeka na vseh stopnjah.
Resno jemljemo načelo brezplačnega Šolanja
in se zavzemamo za postopen prenos stroškov šolanja z družine na državo, za vse stopnje šolanja in Študija, s prednostnim poudarkom na družine z več otroki in na družine z oddaljenih in demografsko ogroženih predelov naše države.
Vrnili bomo dostojanstvo učiteljskemu poklicu
in zagotovili bomo večjo pluralnost in odprtost organiziranosti šolskega sistema.
V socialni politiki se zavzemamo za solidarnost, povezano z odgovornostjo, in podpiramo vzajemnost med zavarovanci.
Upokojencem, ki jim je sedanja vladna koalicija pretirano znižala pokojnine, se zavezujemo, da bomo spet zagotovili usklajevanje pokojnin z rastjo plač.
V zdravstvu bomo s premišljenimi ukrepi ustvarili pogoje za izboljšanje zdravja državljanov, skrajšali čakalne vrste in brez občutnega povečanja prispevnih stopenj utrdili finančno trdnost sistema.
Celovito bomo pristopiti k reševanju problemov na področju pravosodja, da bi dosegli sojenje v razumnih rokih, enakost pred zakonom.
S spremembami zakonodaje, zlasti pa z izboljšanjem usposobljenosti in opreme javne uprave, inšpekcijskih služb, policije in pravosodnih organov, bomo zagotovili javni red in mir, osebno varnost in varstvo premoženja, kar bo pozitivno vplivalo na razvoj družbe kot celote.
Materialni temelji družbe in države
Dinamična, konkurenčna in solidarnostna ekonomija za preporod naše države, naše Slovenije
Gospodarstvo predstavlja hrbtenico državne samobitnosti in njene prepoznavnosti v svetu.
V modernem svetuje položaj in vpliv države pomembno odvisen od vitalnosti in kakovosti njenega gospodarstva.
Gospodarstvo moramo razumeti kot integralno celoto vseh oblik delovanja državljanov, ki s svojimi aktivnostmi omogočajo pridobivanje in izkoriščanje gospodarnih virov po načelih racionalne rabe z upoštevanjem kakovostnega sobivanja v prostoru vsem našim državljanom in tudi drugim, ki prebivajo na območju naše države.
Prepričani smo, da naša država in njeni državljani potrebujejo dinamično, konkurenčno in solidarnostno ekonomijo.
Naši pogledi ne temeljijo samo na doseganju kratkoročnih ciljev.
Želimo, da državljani spoznajo prednosti našega gospodarskega programa, ki jim bo zagotovil dolgoročno razvoj in kakovost sobivanja z drugimi državami in njihovimi državljani v EU.
Državljanom zagotavljamo, da bomo s povezovalnimi projekti za rast izobrazbe, znanja, upoštevanja ekologije smiselno in v sprejemljivih razmerjih vsem zagotovili vstop v dinamično, konkurenčno in solidarnostno ekonomijo.
Dinamična ekonomija
Dinamična ekonomija zagotavlja rast splošne produktivnosti v državi ter ustvarja pogoje za temelje visokih standardov na socialnem in kulturnem področju.
V naši državi je soodvisnost vseh državljanov zaradi majhnega obsega ekonomije še posebej pomembna.
Ekonomska politika države mora zato zagotoviti možnost razcveta splošnega inovativnega okolja, ki lahko z generiranjem novih idej zagotovi hitrejši razvoj ter hitro odzivanje na spremembe v ožjem ali širšem gospodarskem okolju.
Podjetništvu prijazna oblast mora tako okolje omogočiti, ga skrbno negovati in zagotoviti temelje za bodočnost
Gospodarski subjekti potrebujejo prijazno pravno državo
Prijazna pravna država, ki podpira dinamično ekonomijo, predstavlja mehko vplivanje državne regulative tako, da vzpodbuja samoiniciativnost gospodarskih subjektov, ki morajo delovati v okviru sprejetih zakonov.
Smo proti neposrednemu poseganju države v posamezna podjetja.
Država naj zagotavlja ustrezno, splošnemu okolju in dinamičnemu razvoju prijazno ter na strokovnih in znanstvenih dokazih temelječo razvojno podporo.
Ustrezno vplivanje gospodarske politike pomeni, da se smiselno podpira ustvarjalnost gospodarskih subjektov in da se jim omogoči sodelovanje za optimalno izkoriščanje dejanskih kapacitet države Slovenije s tem, da se dosega Čim večji družbeni proizvod.
Pojem ustrezna državna regulativa predstavlja okvire pravne države, ki bo prijazna gospodarskim subjektom in bo zagotavljala stabilnost v daljšem časovnem obdobju.
Prijazna pravna država zagotavlja pravno varnost vsem gospodarskim subjektom v skladu z načelom enakih možnosti za vse.
Zavzemali se bomo, da se ne bodo ustanavljala vzporedna podjetja z namenom nezakonitega prenosa kapitala, davčne utaje in drugih nezakonitih dejanj ter s tem preprečevala namerne stečaje podjetij.
Posebej se bomo zavzemali za pospeševanje aktivnosti gospodarskih sodišč, njihovo nepristranskost in zagotavljanju kakovosti storitev drugih institucij javnega prava.
Vzpodbujanje podjetniškega potenciala
Prizadevali si bomo, da povežemo vse segmente družbenega razvoja, ki pomembno vplivajo na rast splošne blaginje v enotno nacionalno dinamično ekonomijo.
Pri tem vidimo posebno prednost v malih in srednjih podjetjih, ki jim je potrebno omogočiti lažje poslovanje in vzpodbudo za nastop v razširjenem gospodarskem prostoru.
V ožjem gospodarskem področju bomo še posebej skrbno vzpodbujali razvoj obrtnih podjetij in samostojnih podjetnikov, ki predstavljajo pomemben prispevek v aktiviranju poslovnih sposobnosti državljanov.
V notranjem gospodarskem okolju bomo zagotovili preprostejše poti za aktiviranje podjetniškega potenciala (kratki pretočni Časi za ustanovitev podjetja).
Ustanovitev podjetja naj bi trajala le dva delovna dneva,
finančne obremenitve pri samozaposlitvah ne bi smele več predstavljati ovir.
Povečana produktivnost s preudarnim delom
Zagovarjali bomo smiselno povezanost fizičnega in Človeškega kapitala v njuni optimalni simbiozi.
Posebej skrbno bomo sledili splošnim pogojem učinkovitosti dela, ne le v industriji in kmetijstvu, temveč tudi v občinskih in državnih organih.
Zavzemali se bomo za stalno povečevanje kakovosti in obsega storitev države in občin.
Pri povečevanju produktivnosti in drugih pomembnih kazalcih (poraba energije, uporaba znanja na univerzah in inštitutih, itd.) nam bodo zgled razvite države EU.
S posebnimi ukrepi bomo zagotovili skladno povečevanje produktivnosti v državni upravi, občinah in podjetjih, ki so v večinski lasti države ali njenih skladov oziroma agencij.
V osnovi bomo stremeli k primerljivi produktivnosti v uspešnih gospodarstvih tako, da bo uveljavljena primerljiva in k razvoju usmerjena produktivnost vseh državljanov, ne glede na delovno mesto.
Inovativna družba in njeni državljani
Dinamično ekonomijo bomo zasnovali na inovativnosti državljanov in vzpodbujevalnih ukrepih za inovacije v družbi.
Prepričani smo, da se inovativnost izraža pri vseh aktivnostih oziroma izdelkih.
Vzpodbujali bomo inovativnost, ki bo temeljila na vrhunskih sodobnih tehnologijah.
Razvojni funkciji podjetja bomo namenili posebno vlogo, tako da jo bomo smiselno usmerjali z državno zakonodajo in predpisi k razvoju in osvajanju novih izdelkov.
Posebej bomo podpirali razvoj izdelkov, ki bodo poleg tehnične in tehnološke popolnosti imeli še vrhunsko obliko.
Želimo poudariti našo podporo slovenskemu industrijskemu dizajnu, ki nam lahko dolgoročno omogoči prepoznavnost v širšem gospodarskem okolju.
Dodatno bomo stimulirali razvoj vrhunskih izdelkov, ki bodo zagotovili povečano dodano vrednost, tako v povečanem razvoju regij kot države,
inovacije, ki bodo podlaga nadaljnjemu razvoju znanja, tako v znanosti kot v gospodarstvu, predstavljajo pomembno vzpodbudo za trajnejši razvoj.
V ta namen bomo vključevali povečanje vlaganja v znanost povsod tam, kjer bo razvojna zanka za osvajanje novih izdelkov zaključena z vstopom tehnološko najnaprednejšega izdelka na trg.
Davčno zakonodajo bomo dopolnili tako, da bodo vlaganja v raziskave in razvoj v podjetjih predmet davčnega odbitka (»tax credit«), ki pa bo sorazmerno večji, v kolikor bodo raziskave opravljene skupaj z slovenskimi univerzami ali državnimi inštituti.
Tako bomo dosegli boljše sodelovanje med gospodarstvom in raziskovalnimi ustanovami.
Namen takega razlikovanja je predvsem v tem, da bomo dosegli zgodnje vključevanje študentov in mladih raziskovalcev v razvojne in raziskovalne aktivnosti, na dolgi rok pa zagotovili visoko tehnološko vrednost izdelkov, ki pozitivno vplivajo na okoije.
Slovensko gospodarstvo v svetu
Dinamično ekonomijo bomo zagotavljali predvsem s podpiranjem intenzivnega nastopa na tujih trgih.
Na ta način bomo tudi omogočili in vzpodbujali mlajšo izobraženo generacijo za dokazovanje njihovega znanja v svetovnih pogojih.
Pomembno merilo uspešnosti zunanjega ministrstva in naših predstavništev v tujini bo predvsem njihova podpora slovenskim podjetjem za nastop v tujini.
Zagotovitev tesne in uspešne povezave gospodarskega in zunanjega ministrstva bomo nadzirali z posebnimi metodološkimi instrumenti na naših predstavništvih v tujini.
Članstvo v EU in NATO razumemo tudi kot veliko priložnost za gospodarsko in znanstveno sodelovanje pri uvajanju izdelkov visokih tehnologij, kar neposredno vpliva na povečanje števila delovnih mest in večjo propulzivnost gospodarstva.
Z vstopom Slovenije v EU predstavljajo ožji gospodarski prostor bližnje države v EU, širši pa predvsem države izven EU.
Gospodarska politika mora upoštevati in zagotoviti občutljivo nastavljene pogoje z namenom povečane zanesljivosti, zato da lahko država Slovenija v manjšem obsegu sama nevtralizira negativne vplive iz samo enega gospodarskega prostora.
Veliko prednost Slovenije napram drugim državam EU predstavlja specifičen gospodarski odnos naše države do novo nastalih držav na Balkanu.
Konkurenčna ekonomija
Konkurenčna ekonomija za Novo Slovenijo predstavlja integralno aktivnost državljanov Slovenije v močno zaostrenih konkurenčnih pogojih svetovnega gospodarstva..
Poleg industrijskega potenciala se posebej zavedamo dela storitev, ki bodo v bodočnosti zavzemala v nacionalni ekonomijo čedalje večji del.
Pri tem želimo storitvenim dejavnostim zagotoviti trajno perspektivo, zato želimo podpreti dodatne ponudbe na področju storitvenih dejavnostih.
S povečanim obsegom storitev v celotnem obdobju želimo zmanjšati stroške v časih izven sezone ali spremenjenih pogojih v določenih obdobjih, ki se objektivno pojavljajo.
S tem bomo zagotovili stalno konkurenčno prednost pred drugimi gospodarstvi.
Večanje konkurenčnosti države za večanje konkurenčnosti podjetij
Konkurenčnost ne zagotavljamo samo s povečano produktivnostjo na delovnih mestih.
Formirano gospodarstvo z lastniki samo skrbi za povečevanje konkurenčnosti.
Oblast pa mora zagotoviti, da se povečuje konkurenčnost države.
Kot kažejo mednarodne primerjalne analize, je sedanja konkurenčnost države slaba, zato se domači in tuji kapital naše države izogiba.
Sedanja gospodarska politika je pripeljala do stanja, ko javna poraba predstavlja 43.6 % BDP z omejenimi sredstvi za visokošolsko izobraževanje, znanost in razvojne projekte.
Zavzemali se bomo in izvajali politiko stalnega zmanjševanja deleža javne porabe in bomo uveljavili ustrezne ukrepe, da se bo dolgoročno ta delež zmanjšal na 35 % BDP.
Na ta način bomo bistveno pripomogli k uravnoteženju podjetniškega okolja z drugimi  državami in naredili državo bolj prijazno razvoju zasebnega podjetništva.
Zavedamo se, da bo tak cilj težko doseči, vendar smo tudi prepričani, da je skrajni čas, da se tudi država in proračunski porabniki začno zavedati ključne pomembnosti konkurenčnosti za našo skupno prihodnost.
Povečanje mobilnosti in fleksibilnosti pri zaposlovanju
S posebnimi programi za prekvalifikacije bomo vzpodbujali preusmeritev v deficitarne poklice.
Ti programi so potrebni zato, ker se v zadnjih letih pri nekaterih poklicih pojavljajo izjemni presežki na zavodih za zaposlovanje, kar samo dokazuje nepravilno usmerjanje mladih generacij in razvijanje njihovih talentov.
S posebnimi ukrepi bomo zagotovili fleksibilnost pri zaposlovanju.
Prizadevali si bomo, da bodo lahko državljani zaposleni za krajši delovni čas, enkrat ali večkrat, in tako dosegali polni delovni čas ali več.
Na ta način bodo dobili polne pravice iz naslova polne zaposlitve.
Na ta način bomo bistveno povečali fleksibilnost pri zaposlitvah in vzporedno s tem zagotovili pravno in socialno varnost vsem tako zaposlenim.
Zaradi tega moramo v prvi vrsti zagotoviti zmanjšanje obremenitev plač.
Izobraževanje državljanov skozi vse življenje
Zavzemali se bomo za odpiranje novih delovnih mest za celoten izobrazbeni spekter državljanov.
S takimi ukrepi želimo dodatno odpreti možnost za vlaganje domačih in tujih podjetij z izgradnjo novih proizvodnih zmogljivosti.
Aktivirali bomo v večjem delu mlajše upokojence za servisne dejavnosti, tako da bodo dodatni dohodki stimulativno obdavčeni.
Posebno podporo bomo namenili stalnemu izobraževanju zaposlenih, zato da bodo sedanje strukturne spremembe v gospodarstvu in na sploh vseh zaposlenih pripeljale do hitrejšega uvajanja kadrovskega prestrukturiranja in povečale možnost uvajanja novih izdelkov z višjimi tehnologijami.
Razvoj regij zagotavlja pospešen razvoj vse države
V regijah, ki so manj razvite ali bolj ranljive na nihanja različnih delov gospodarstva (kmetijstvo-suša, turizem-vremenske razmere), bomo aktivirali pogoje za gradnjo kakovostnih industrijskih con s polno komunalno opremljenostjo, ki ne bo bistveno povečevala začetne stroške.
Na drugi strani pa se bo z zaposlovanjem delavcev iz bližnje okolice ustrezno povečeval priliv iz davka na dohodek.
Konkurenčnost države, bomo dosegali z razvojem regij, tako da bomo zagotovili posebne celovite projekte za vsako regijo posebej.
Celovit projekt za razvoj mora vsebovati vse elemente razvojnih potencialov, ki morajo biti usklajeni za vsako regijo posebej.
Z združitvijo razvojnih konceptov države in občin bomo zagotovili integralno obravnavo razvojnih projektov za posamezne regije in tako pospešili njen skladen razvoj.
Davčna politika je pomembna za povečanje konkurenčnosti
Posebej skrbno se bomo posvetili davčnemu razbremenjevanju pri investiranju v nova delovna mesta, še bolj izrazito pa pri novih delovnih mestih z višjo stopnjo tehnološko naprednih izdelkov, ki ne vplivajo na okolje.
Podprli bomo razvoj podjetniških mrež, ki bodo omogočile integriran razvoj posameznih regij.
Posebej pomembne so podjetniške mreže za medregijsko sodelovanje doma in tudi zunaj meja, zato bomo pripravili posebne projekte s podrobnimi vzpodbudami.
Nova delovna mesta vidimo tudi v projektih medregijskega povezovanja z bližnjimi regijami izven države.
Zavzemali se bomo za ekonomske in davčne vzpodbude za inovativne pristope v razvoju tehnološko zahtevnih in mednarodnemu trgu konkurenčnih izdeikov, ki bodo bistveno pripomogli k povečanemu izvozu znanja.
Informatizacija in integracija prometa v državi
Posebej skrbno bo potrebno analizirati v vseh regijah prometno in informacijsko povezavo med posameznimi regijami.
Z nacionalnimi programi bomo zahtevali smiselno skrajševanje pretočnih časov za transport ljudi in materiala med regijami povsod tam, kjer se po nepotrebnem izgublja človeške in materialne kapacitete.
Z vzpodbujanjem konkurenčnosti med podjetji, ki se ukvarjajo z informacijskimi sistemi, bomo zagotovili v celotni državi takšen tehnološki napredek, da bodo lahko podjetja in državljani imeli tehnološko najnaprednejšo komunikacijo s svetovnim spletom in bodo tako dosegali najkrajše pretočne čase pri osvajanju izdelkov.
Znižanje stroškov javne infrastrukture
Pregledati bo potrebno vse stroške komunalne in energetske opremljenosti in jih uskladiti s primerjalno konkurenčnostjo drugih sosednih gospodarstev.
Analiza vseh bistvenih primerljivih kriterijev mora poiskati smiselno prednost pred konkurenčnimi gospodarstvi na določenih področjih.
Ker so v glavnini podjetja v lasti države, občin ali imajo koncesijsko pogodbo, je to neposredna naloga nove vlade.
Gospodarski sistem naše države je relativno majhen, zato mora vodenje ekonomske politike zagotavljati hitro odzivanje na spreminjanje v EU in izven nje.
Varovanje industrijske lastnine za povečevanje konkurenčnosti
Posebno pozornost bomo namenili vrednotenju tistih znanstveno-raziskovalnih dosežkov, ki bodo temeljili na upoštevanju zaščite intelektualne lastnine, tj. industrijskih oblik, inovacij in patentov, ki bodo uveljavljeni v industriji in na trgu.
Zagotovili bomo varnost za vse uspešne raziskovalce in razvijalce ter omogočili hitrejše pretakanje rezultatov kreativnega dela do trga.
Razvoj turizma z dodatno ponudbo o zgodovini na slovenskem ozemlju
Območje sedanje države Slovenije predstavlja pomemben del v zgodovini Evrope.
V zadnjem času se odpirajo zakriti pomniki velike zgodovine, ki je nastajala na naših tleh in predstavlja povezano z celotno evropsko zgodovino pomemben prispevek.
Zaradi tega bomo podpirali zaključene projekte v povezavi z zgodovinskimi pomniki in ostalo turistično ponudbo.
Na ta način bomo povečali obseg storitvene dejavnosti v celoletnem obdobju. Kobariška fronta, rimske utrdbe in poti, Argonavti in mostiščarji, Celjska grofovina, Kozjanska transportna pot, križarske postojanke v Prekmurju ipd.
Naravne lepote Slovenije odkrijmo Evropejcem
S posebnimi projekti za razvoj regij bomo podpirali celovito predstavitev naravnih lepot.
V ta namen bomo podpirali projekte krajinskega razvoja, kjer bodo vključeni vrhunski slovenski strokovnjaki.
Zavzemali se bomo za odpiranje pešpoti in poti za rekreacijsko kolesarjenje.
Podprli bomo prizadevanja Planinske zveze za vzdrževanje planinskih in gorskih poti, saj to ne more temeljiti samo na zavzetosti posameznikov ali skupin.
Prepričani smo, da je to del integralne turistične ponudbe.
Solidarnostna ekonomija
Solidarnost med državljani je temelj vsakega uspešnega gospodarskega programa.
Zaradi tega bomo posebej vzpodbujali programe za zagotavljanje delovnih mest in prihodkov.
Posebej bomo uveljavljali pogoje svobodne ustvarjalnosti vseh državljanov na vseh področjih socialnega življenja,
Z gospodarsko politiko bomo smiselno usmerjali strukturo delovnih mest za zagotovitev zaposlenosti vseh državljanov.
Zagotovili bomo izobraževanje vseh mladih, da bodo lahko po končanem šolanju resnično razvili vse njihove talente, ki so jih s seboj prinesli na svet
Sindikati kot partnerji in ne kot nasprotniki delodajalcev
Solidarnostna ekonomija mora zagotoviti tudi tržno disciplino z vsemi elementi pravne države, saj samo na ta način lahko vzpostavimo kakovost sobivanja v solidarnosti med državljani.
Z elementi gospodarske politike bomo zagotovili tudi človekove pravice.
Zavzemali se bomo za neodvisnost sindikalnih združenj in delodajalskih organizacij.
Želimo zagotoviti pogoje za doseganje trajnejšega jamstva socialnega razvoja, tako da bodo ustvarjeni pogoji za svobodna pogajanja med sindikalnimi združenji in delodajalci o pogojih dela in plačila ter o načinu vključevanja in sprejemanja odgovornosti za zagotavljanje sistema socialne varnosti.
V zavzemanju za projekt solidarnosti oziroma skupne blaginje vidimo pomembno regulativo v izvajanju kolektivne pogodbe za vse zaposlene.
Pri uveljavljanju kolektivne pogodbe pa razumemo, da morajo sindikalni funkcionarji zastopati tudi tiste zaposlene, ki so v manjših in srednje velikih podjetjih.
Odgovornost delodajalcev do solidarnostne družbe
Solidarnostna ekonomija predstavlja med pravnimi subjekti tudi zagotovitev plačilne discipline, ki jo posredno zagotavlja ustrezna zakonodaja in kakovostna bančna informacijska podpora, ki ne upošteva klientelizma.
Solidarnost v ekonomiji tudi zahteva ustrezno obdavčitev kapitala.
Pravna država mora zagotoviti enake pogoje za vse lastnike kapitala
Zavzemali se bomo za svobodo poslovanja in pridobivanja poštenega dobička, zato da bomo uveljavili solidarnost in pravičnost za vse, tudi manjšinske lastnike deležev v gospodarskih družbah.
Posebej bomo vzpodbujali kriterije za pošteno gospodarjenje in se zato zavzemali, da bodo vsi nosilci projektov špekulativnih stečajev ali prisilnih poravnav zakonsko ali drugače sankcionirani.
Na ta način bomo dolgoročno zaščitili manjša podjetja pred velikimi neplačniki.
Enakopravnost državljanov In Slovencev
Zavzemali se bomo za tako ekonomijo, ki bo vsem državljanom omogočila enakopravnost pri uveljavljanju njihovih talentov v družbi na tak način, da bodo vsi deli družbe med seboj notranje povezani v trdno narodno celoto.
Prepričani smo, da bo samo na tak način mogoče doseči trajne pogoje za najprej pospešen razvoj nato pa za skupno bivanje v narodnostno in kulturno različni Evropi.
Ob povečani stopnji zaupanja v gospodarski potencial bomo lahko povečevali povezovanje vseh Slovencev v vseh naših sosednjih državah.
Z namenom, da bomo povezovali Slovence po vsem svetu bomo ob naših diplomatskih predstavništvih smiselno krepili gospodarsko in posredno tudi kulturno povezovanje.
Pri tem bomo predstavili tudi možnost vključevanja druge generacije otrok Slovencev, ki živijo izven matične države, v šolanje na vseh domačih univerzah pod enakimi pogoji kot za državljane Slovenije.
Posebej se bomo zavzemali, da v širši narodni strukturi slovenstva pridobimo večjo stabilnost v razvojnih potencialih, tako da bo slovensko specifičnost moč ohraniti in krepiti v okviru EU in v širšem svetu.
Zaradi tega bo gospodarska politika razvijala vse elemente narodne biti in jih s posebnimi instrumenti skrbno podpirala.
Varstvo okolja
Slovenija je z vstopom v Evropsko Unijo privzela pravni red EU na področju okolja in se s tem zavezala, da bo ta pravni red tudi dosledno spoštovala.
To v praksi zahteva bistveno spremembo vedenjskih vzorcev vseh prebivalcev.
Normativno je varstvo okolja v Sloveniji podrobno urejeno z zakonodajo, kije že povzročila velike premike na področju čiščenja odpadnih voda, ravnanja z odpadki, obvladovanje industrijskega onesnaževanje, ohranjanja biotske raznovrstnosti in drugih pomembnih okoljskih elementov.
Pri varčevanju z energijo ne dosegamo niti mednarodnih standardov.
Še vedno je zelo slabo reguliran inšpekcijski nadzor, zapleteni so upravni postopki in slabo je finančno reguliranje okoljskih dejavnikov.
Okoljske teme so komunikacijsko slabo obdelane.
Zaradi slabe in netočne informiranosti prebivalcev smo še vedno priča odklonilnim stališčem lokalnega prebivalstva do objektov za ravnanje z odpadki, avtocest in drugih infrastrukturnih objektov v njihovi bližnji okolici, čeprav ugodno vplivajo na celovit in celosten sistem varstva okolja.
Solidarnost z okoljem
Veliko pozornost bomo namenili varovanju okolja in vzpostavljanju kakovosti bivanja v celotnem obsegu države.
Mnenja smo, daje popolnejšo solidarnost možno dosegati tudi s tem, da v okolju vsi državljani vidijo posebno dobrino.
Zaradi tega bomo zahtevali najvišje standarde za varovanje okolja.
Zavzemali se bomo za posebne projekte varovanja okolja v vseh predelih države.
Pri tem pa bomo smiselno podprli gospodarno izrabo urbaniziranih predelov.
Načela varstva okolja
Čisto in zdravo okolje je nujno za dobro počutje in blaginjo družbe, vendar nenehna rast na svetovni ravni nenehno pritiska na okolje.
Pogoja za trajnostni razvoj sta preudarna uporaba naravnih virov in varstvo globalnega ekosistema, kot tudi gospodarska blaginja in uravnotežen socialni razvoj.
Naš cilj je spodbujanje in usmerjanje takšnega družbenega razvoja, ki omogoča dolgoročne pogoje za človekovo zdravje, počutje in kakovost njegovega življenja ter ohranjanje biotske raznovrstnosti.
Zato se v N.Si zavzemamo za:
preprečitev in zmanjšanje obremenjevanja okolja;
ohranjanje in izboljševanje kakovosti okolja;
zagotavljanje trajnostne rabe naravnih virov;
zmanjšanje rabe energije in večjo uporabo obnovljivih virov energije;
odpravljanje posledic obremenjevanja okolja,
izboljšanje porušenega naravnegaravnovesja in ponovno vzpostavljanje njegovih regeneracijskih sposobnosti;
povečevanje snovne učinkovitosti proizvodnje in potrošnje;
opuščanje in nadomeščanje uporabe nevarnih snovi.
Program na posameznih področjih varstva okolja
Spodbujali bomo okolju prijazno proizvodnjo in potrošnjo ter razvoj in uporabo tehnologij, ki preprečujejo, odpravljajo ali zmanjšujejo obremenjevanje okolja.
Uveljavili bomo načelo,  da nastalo škodo popravi aii plača tisti, ki izkorišča naravne vire ali onesnažuje okolje.
Varovanje gozdov in tal
V sklopu varstva narave bomo skrbeli za varovanje gozdov in v ta namen zagotovili sprotno ugotavljanje poškodovanosti gozdov ter njihovo sanacijo.
Država mora dobiti tudi podatke o onesnaženju in obremenjenosti tal, da lahko uspešno načrtuje kmetijsko in prehrambeno politiko.
Varovanje morja
V N.Si bomo uredili obveznosti, ki jih ima Slovenija po konvenciji o zaščiti Sredozemskega morja pred onesnaženjem ter pripravili progam ravnanja z odpadki iz ladij in načrt ukrepov ob izrednih dogodkih na morju in v luki.
Odpravili bomo sedanje slabosti pri opremi in organizaciji služb, ki so zadolžene za preprečevanje in odpravljanje posledic morebitne tankerske havarije oziroma razlitja nafte in kemikalij v Severnem Jadranu.
Okolje in zdravje
Za posamezna vodna območja bomo pripravili načrte upravljanja kot temeljne dokumente za vse nadaljnje posege v vodnem okolju.
Posebno pozornost bomo posvetili ukrepom v zvezi z varstvom vode pred onesnaženjem z nitrati in drugimi razpršenimi viri onesnaževanja (živo srebro, nevarne kemikalije).
Z operativnim programom odvajanja in čiščenja komunalnih odpadnih in padavinskih voda bomo predvideli vse aktivnosti za izgradnjo manjkajočega kanalskega omrežja s čistilnimi napravami.
Operativni program varstva podzemnih voda pred onesnaženjem zaradi fitofarmacevtskih sredstev in organskih haiogenih snovi bomo izdelali zaradi vzpostavitve režimov varstva vodnih virov za oskrbo s pitno vodo.
V N.Si se bomo zavzemali za uresničitve Kyotskega protokola o zmanjšanju toplogrednih plinov in za vse druge oblike onesnaženja z žveplom in drugimi emisijami, zlasti iz velikih kurilnih naprav in prometa.
Med pomembnimi okoljskimi dejavniki je tudi ustrezno spremljanje politike ravnanja z nevarnimi kemikalijami.
Zavzemamo se za zmanjšanje hrupa in obremenjenosti okolja z elektromagnetnim sevanjem.
Ukrepi za varstvo okolja
Zavzemali se bomo za ukrepe, ki spodbujali zmanjševanje odpadkov na izvoru, ponovno uporabo, termično izrabo in neškodljivo odlaganje ostanka odpadkov.
Zavedamo se, da gre na tem področju za občutljiva vprašanja, zato bomo iskali možnosti za ustrezen dogovor med lokalnimi skupnostmi in ljudmi, ki prebivajo na območju odlagališč.
Za bolj učinkovito politiko ravnanja z odpadki bomo pripravili posebni program za odlaganje posebej nevarnih odpadkov in za sanacijo starih bremen, ki izhajajo iz prejšnjega režima.
Ustrezna institucionalna organiziranost
Trenutna institucionalna organiziranost reso rja za varstvo okolja ne daje možnosti za učinkovito izvajanje vseh nalog, ki jih je država Slovenija sprejela z vstopom v Evropsko Unijo.
Mnoge naloge se podvajajo, mnoge naloge ostanejo neizvedene.
Zaradi navedenega bomo izdelali temeljito analizo nalog, ki izhajajo iz sprejetih predpisov, in ugotovili vse tiste  točke, kjer se delo podvaja oz. ne izvaja.
Na podlagi ugotovitev pa bomo pripravili novo organizacijsko shemo, ki bo zagotavljata učinkovito izvajanje potrebnih nalog.
Učinkovitejše in transparentno financiranje okoljskih projektov
Financiranje okoljskih projektov trenutno poteka iz več virov.
Projekti imajo značaj lokalne ali državne infrastrukture.
Temeljitega nadzora nad financiranjem kljub številnim predpisom ni.
Zaradi tega se mnogo proračunskega denarja zapravi nekontrolirano in predvsem za investicije, ki morda niso prednostne ali pa upravičene.
Zlasti veliko denarja se zapravi za različne študije in analize, ker naročanje tega poteka nekontrolirano iz različnih oddelkov resorja.
Podobno kot pri upravnih postopkih bomo tudi pri financiranju okoljskih projektov potrebno uvedli metodo preglednosti.
Kontrolo bomo izvajali tudi preko finančnega resorja.
Učinkovitejši inšpekcijski nadzor
Inšpekcijske službe bodo morale postati mnogo bolj samostojne in neodvisne od katere koli trenutne politike. Inšpektorji bodo morali imeti večja pooblastila in predvsem bodo morali biti dobro stimulirani za opravljeno delo.
Racionalizacija lokalnih javnih služb
Z reformo lokalne samouprave je nastalo mnogo novih podjetij za izvajanje javnih služb na lokalni ravni.
Vdanem trenutku imamo preko sto različnih podjetij, ki v 196 občinah izvajajo različne obvezne javne službe.
V povprečju podjetje oskrbuje okoli 15.000 prebivalcev, kar predstavlja izredno neracionalno organiziranost javnih služb, medtem ko je pogoj za racionalno delovanje vsaj 100.000 prebivalcev.
Zato si bomo prizadevali za koncentracijo javnih služb, tako da bo v njih možno zaposliti kritično maso strokovnjakov in bolje organizirati delo.
Posebej se bomo posvetili izobraževanju in okoljskemu ozavesčanju prebivalstva in poskrbeli za korektno informiranje o vseh pomembnih dogodkih, ki vplivajo na Človekovo okolje in zdravje.
Za oživitev slovenskega kmetijstva
Pri programu razvoja kmetijstva bo Nova Slovenija izhajala iz strategije razvoja slovenskega kmetijstva, kije bila sprejeta leta 1993.
V skladu s sprejeto strategijo so osnovna izhodišča slovenskega kmetijstva naslednja:
da je družinska kmetija osnovni nosilec kmetovanja;
da je slovensko kmetijstvo ekosocialno, večnamensko in tržno naravnano;
da lahko slovensko kmetijstvo izkorišča vse naravne danosti in z dvigom produktivnosti in kakovosti povečuje dohodek in si s tem izboljšuje svoj ekonomski položaj;
daje eden od temeljnih ciljev slovenskega kmetijstva zdrava in neoporečna hrana;
da se dosledno izvajajo ukrepi skupne kmetijske politike EU.
Tržno gospodarstvo si prizadeva za večanje dobička in kmetijstvo sili k povečevanju pridelka, ne glede na posledice pa nas usmerja k iskanju novih načinov in postopkov pridelovanja varnih živil.
Stopnja osveščenosti ljudi o vplivu prehrane na zdravje in počutje vodi v razslojevanje prebivalstva glede uživanja varne hrane.
Na eni strani se uveljavljajo »butični načini kmetovanja«, za katere je jasno, da količinsko ne morejo zagotoviti dovolj tako pridelane hrane za celotno prebivalstvo, na drugi strani pa se razvija industrijsko kmetijstvo, namenjeno širokim množicam.
V Novi Sloveniji podpiramo kmetijske, organizacijske in tržne raziskave možnosti za zagotavljanje kakovostne hrane za vse prebivalstvo, ne glede na njihov gmotni položaj.
Razvoj družinskih kmetij
V N.Si bomo dosledno podpirali razvoj družinskih kmetij, kot temelj slovenskega kmetijstva.
Prizadevali si bomo za pomoč kmetijam na področjih z težjimi pridelovalnimi pogoji, na demografsko ogroženih ter obmejnih področjih.
Zavzemali se bomo za finančno in zakonodajno podporo dopolnilnim dejavnostim na kmetijah, ki s samim kmetovanjem ne morejo ustvariti primernega dohodka.
Zagotoviti je potrebno usklajen sonaravni razvoj kmetijstva in gozdarstva z učinkovitim varovanjem obdelovalne in rodovitne zemlje ter zaščito ostalega okolja.
Zakonsko zavarovani predeli in območja morajo nuditi zašito redkim rastlinam in uravnoteženemu številu divjih živali.
Z ustrezno zemljiško in davčno politiko bomo uredili promet in preprečili pretirano koncentracijo zasebne in državne zemljiške posesti, zlasti na območju kompleksov, zavarovanih območjih in posebnih varstvenih območjih, v skladu z zahtevami EU direktiv.
Gozdarstvo
Nova Slovenija bo predlagala spremembo oz. reorganizacijo gozdarstva, tako da bo upravljanje z državnimi gozdovi s koncesijo oddano najboljšemu ponudniku, predvsem pa je potrebno upravljanje z gozdovi zaupati visokogorskim kmetijam.
Omejili bomo sedaj prevelike pristojnosti javne gozdarske službe, ki pokriva ozemlje celotne RS, ne glede na lastništvo.
Kmetijsko-gozdarska zbornica
Zavzemamo se za neobvezno članstvo v vseh zbornicah vključno s Kmetijsko-gozdarsko zbornico.
Spremeniti in poenostaviti je potrebno način volitev v organe KGZ.
Območne enote KGZ se izenačijo z upravnimi enotami in potem območna enota izvoli svet zbornice, ta pa predsednika.
Status selekcijske službe se podeli priznanim rejskim organizacijam.
Raziskovalne institucije znotraj KGZ se priključi Kmetijski fakulteti.
Kmetijsko svetovalna služba ostane znotraj zbornice in jo je potrebno racionalizirati.
Njena naloga je kmete temeljito informirati o možnih ukrepih Skupne kmetijske politike.
Informacija mora biti pravočasna, točna in razumljiva.
To službo bo potrebno prilagoditi organizacijsko enako organiziranim službam v EU.
Strokovne službe iz področja kmetijskega svetovanja je potrebno informacijsko okrepiti in jim zagotoviti potrebno samostojnost.
Sklad kmetijskih zemljišč in gozdov
Potrebno je spremeniti zakonodajo za delovanje sklada v smeri, da bo sklad postal bolj operativen in da bo prihodek sklada večji, kot pa je do sedaj.
Namen sklada ni povečevati površine kmetijskih zemljišč in gozdov v državni lasti, temveč vračanje nacionaliziranih zemljišč, zagotavljanje nadomestnih zemljišč ter intervencije pri prometu s kmetijskimi zemljišči.
Interes države po nakupu zemljišč je le na zavarovanih območjih v skladu z direktivami EU, kjer mora imeti sklad potrebna finančna sredstva in predkupno pravico.
Obseg zavarovanih območij mora biti natančno definiran, kot tudi naloge, ki se opravljajo na teh zavarovanih območjih.
Kmetijstvo in varstvo okolja
Ena od osnovnih funkcij slovenskega kmetijstva je varstvo okolja.
Osnovni poudarek je potrebno dati varstvu zraka, zemlje in vode.
V prizadevanjih za varstvo zraka je potrebno urediti potrebno zakonodajo in finančna sredstva za večjo uporabo lesne biomase.
Potrebno je spremeniti davčno zakonodajo, ki bo spodbujala naložbe in vlaganja v izkoriščanje obnovljivih virov energije, in urediti pogoje za tovrstne dopolnilne dejavnosti na kmetijah.
Nosilci tovrstnih razvojnih programov morajo postati lokalne skupnosti, ki morajo v skladu z evropskimi energetskimi standardi izdelati energetske zasnove v okviru svojih razvojnih planov, država pa mora pri tem pomagati.
Energetske zasnove so predpogoj za pridobivanje državnih subvencij in sredstev evropskih strukturnih skladov za skupinsko ogrevanje, individualne kotle, lokalne skupnosti, združenja kmetovalcev in za povezovanje ogrevalnih sistemov.
Potrebno je zagotoviti učinkovito in namensko porabo sredstev ekološkega sklada.
Pot do subvencij mora biti enostavna, poraba pa nadzorovana in pregledna.
Omejevanje uporabe škropiv in gensko spremenjenih organizmov
S pospeševanjem ekološkega načina kmetovanja, ki je primeren za naše kmetije, se bo zmanjšala ogroženost tal s fitofarmacevtskimi sredstvi.
Iz tega razloga je potrebno pospeševati ekološko proizvodnjo.
En del zmanjšanja uporabe FFS pa lahko pomeni tudi uporaba GSO, kije danes v nekaterih državah že dovoljena in katere uporabo bo potrebno  v skladu z EU vsaj deloma dovoliti tudi pri nas.
Vsekakor bo potrebno zakonsko urejevati natančne pogoje za uporabo GSO organizmov, predvsem pa poskrbeti za temeljito obveščanje potrošnikov.
Spodbujanje ekološkega načina kmetovanja
Ekološko kmetovanje lahko pomeni enega od dodatnih virov zaslužka na manjših kmetijah.
Biološko pridelana hrana predstavlja varnost za potrošnike in zato jo le ti vse pogosteje iščejo.
Slovenija z dokaj naravno ekstenzivno pridelavo je v prednosti, ki jo je treba izkoristiti.
Potrebno je sprejeti zakonodajo, ki bo pospeševala ta način proizvodnje, Čebelarjenje kot naravni indikator stanja okolja, predvsem pa je potrebno poskrbeti za izobraževanje na tem področju ter zmanjšati birokratske ovire in stroške nadzora.
Davčna politika
Obdavčitev kmetijstva mora slediti sosednjim evropskim državam, kot sta Avstrija in Italija.
Obdavčitev mora biti takšna, da se bo ohranila poseljenost in obdelano podeželje.
Za področje kmetijstva je potrebno predvideti tri oblike obdavčitve:
Pavšalna obdavčitev {po oceni dohodka) na podlagi obstoječega katastrskega dohodka, ki naj dejansko oceni dohodek za vsako (katastrsko) kulturo posebej.
Ocena dohodka ali katastrski dohodek se mora povsem na novo preračunati in se letno prilagajati vrstam rabe zemljišč.
Slovenija je zelo različna po naravnih možnostih in pogojih za kmetovanje, zato mora KD ostati ločen po območjih, ki bo določal razlike med posameznimi območji.
Obdavčitev po dejanskemu dohodku za kmetije s specifično proizvodnjo (prostovoljna vključitev).
Sistem bo podoben kot za dohodek iz dejavnosti, kar pomeni odbitek normiranih stroškov (do 50 % ali 4 mio. SIT) in vodenje enostavnega knjigovodstva (FADN ali podobna metodologija) za presežek prihodkov.
Natančno bo predpisano, kaj se šteje kot dopolnilna dejavnost ali vrtnarska proizvodnja na kmetiji.
Obdavčitev gospodarskih družb, ki se ukvarjajo s kmetijstvom in ostalimi dopolnilnimi dejavnostmi, ki presegajo pogoje dopolnilnih dejavnosti.
Obdavčene so po dohodku iz dejavnosti, v katerega se vštevajo tudi ukrepi kmetijske politike.
Elementarne nesreče in pojav živalskih in rastlinskih bolezni
Živalske kužne bolezni (kot so perutninska gripa , BSE, itd.) in rastlinske kužne bolezni (kot so hrušev ožig, itd.) in druge naravne nesreče je potrebno reševati s sredstvi vzajemnega sklada, ki se polni s proračunskimi viri, ter delom od KD oz. davkov iz področja kmetijstva.
Nujno bo potrebno ustanoviti tak sklad in sprejeti jasne kriterije za delitev sredstev iz tega sklada.
V okviru tega bo potrebno določiti, kdaj nastopi obveznost sklada.
Naš predlog je, da bi kmet 20 % škode pokril sam, ostalo pa bi pokrili s sredstvi sklada.
Če namreč kmet ne dobi zaradi naravnih nesreč pričakovanega prihodka, je potrebno to nadomestiti na drug način.
Pri tem pa se je potrebno zavedati, da proračunska sredstva ne morejo biti edini vir, ker so izpadi lahko zelo veliki.
Sistem razdelitve pomoči mora biti enostaven, pregleden in mora preprečiti možne Špekulacije.
Podpiranje zadružništva
N.Si se zavzema za razvoj zadružništva, ki bo temeljilo na vzajemnosti in solidarnosti, kateri bosta pripomogli k učvrstitvi vrednot zadružništva in hkrati tudi izpolnili eno od osnovnih funkcij zadružništva, tj. socialnost.
Sprejeti je potrebno zakonodajo o zadružništvu, ki bo zadružništvo pospeševala, ne pa ovirala kot do sedaj.
Zadružništvo je potrebno podprti skozi davčno politiko in izobraževalni sistem.
Kmetom je potrebno dati možnost, da se organizirajo na številnih področjih v obliki zadrug.
Za tako organizacijo pa potrebujejo veliko znanja, zato je potrebno v kmetijske šolske programe vključiti pouk o zadružništvu.
Kmečko hranilništvo
Zakon o bančništvu je onemogočil delovanje HKS oz. povzročil je njihovo združevanje in pa tudi prehod v banke.
Potrebno bo kmečko hranilništvo vrniti v sfero kmetijstva, ker se sicer kapital obrača izven kmetijskega področja.
To pa za pospeševanje kmetijstva ni dobro.
Ob poostrenem nadzoru in preprečitvi manipulacij je lahko HKS zelo perspektivna, tako kot v sosednji Avstriji.
Na področju hranilništva bi bilo nujno doseči:
pozitiven odnos oblasti do hranilništva in mu dati vlogo, ki mu pripada (za izhodišče lahko velja nemški vzor);
nekatere ugodnosti, ki bi omogočale in stimulirale razvoj zadružništva;
spremembo davčne zakonodaje, ki ni naklonjena zadružnemu načinu delovanja;
da se večina sredstev namenjenih za kmetijstvo transferira preko HKS (subvencije, sredstva za razvoj podeželja, EU, itd.}.
Agrarne skupnosti
Zakonsko je potrebno urediti vzpodbujanje delovanja agrarnih skupnosti povsod, kjer je izkazan interes.
Vrniti jim je potrebno agrarno lastnino, vključno z lovsko pravico, in druge pravice, ki so agrarnim skupnostim bile odvzete.
Agrarne skupnosti lahko predstavljajo del zadružništva.
Podpiranje prevzemnikov
Potrebno je zakonsko urediti pomoč mladim, ki se odločajo za prevzem kmetije.
Zavzemamo se za pomoč mladim družinam, ki prevzemajo kmetijo in uvedbo starostnih rent za kmete, ki predajo kmetijo mlajšim prevzemnikom.
Za področje kmečkih starostnih rent je potrebno pripraviti ustrezen zakon, ki bo opredelil obveznosti, pravice in pogoje za kmete, ki izročijo kmetijo, in za prevzemnike.
Socialna, zdravstvena in pokojninska politika mora zagotavljati enakovreden družbeni položaj kmečkega stanu z drugimi stanovi v državi.
Socialna, zdravstvena in pokojninska politika
Iz zdravstvenega in pokojninskega zavarovanja ter v socialnem varstvu morajo biti kmečkemu življu zagotovljene enake pravica, kot jih imajo ostali državljani (tu gre na primer za: nadomestilo za bolniško, pogrebnino in posmrtnino, poškodbe pri delu, starševski dopust in dopust za nego in varstvo otrok).
Prav tako bo potrebno v bodoče poiskati možnosti za dvig kmečkih pokojnin, ki so izredno nizke.
Razvoj dopolnilnih dejavnosti
V N.Si se zavzemamo za preprečevanje monopolov, ki škodujejo razvoju dopolnilnih dejavnosti na kmetijah, ki bi omogočale preživetje na manjših kmetijah ter območjih z omejenimi razvojnimi možnostmi.
Potrebno bo ustvariti številne priložnosti za dopolnilne dejavnosti na turističnem področju, na področju predelave živil živalskega in rastlinskega izvora ter dejavnosti na področju energetike in drugih komunalnih in storitvenih dejavnosti.
Potrebno bo poenostaviti postopke in pomagati zainteresiranim pri izpolnjevanju zahtev za pridobitev dovoljenja za opravljanje določene dejavnosti.
Prav tako se bodo lahko kmetje povezovali pri izvajanju dopolnilnih dejavnosti v oblike zadružništva v skladu s predpisi EU.
Dopolnilne dejavnosti na kmetiji glede pogojev ne bodo izenačene z industrijsko obliko primerljive dejavnosti.
Lovstvo
Lovsko zakonodajo bo potrebno spremeniti in lastnikom kmetijskih zemljišč vrniti njihovo vlogo pri načrtovanju gojitve divjadi ter pri pridobitvi lovske pravice.
Sredstva pridobljena z lovom morajo biti namenjena poplačilu odškodnin in vlaganj v lovsko divjad.
Poleg pravnih oseb lahko lovišča upravljajo tudi fizične osebe.
Lovišča so lahko različno velika, in sicer od najmanj 400 ha v nižinskih predelih in najmanj 800 ha v višinskih predelih.
Pri ustanavljanju lovsko upravljavskih območij je nujno potrebno upoštevati stališča lokalnih skupnosti, ker le ta najbolj poznajo razmere na svojem področju.
Prav tako pa morajo lokalne skupnosti in predstavniki lastnikov dobiti svojo vlogo pri sprejemanju lovsko gojitvenih načrtov.
Na področjih, kjer so medvedi, je potrebno določiti številčnost mrhovišč in oddaljenost od naselij.
Posebna lovišča je potrebno skrčiti na dejanske potrebe države v področjih parkov.
Živinoreja in zaščita živali
Živinoreja ostaja najpomembnejša kmetijska panoga.
Vsem živinorejskim panogam, kot tudi čebelarstvu, perutninarstvu in ribogojništvu, je potrebno dati pravi poudarek, da bodo medsebojno usklajene.
Zaradi travnatosti Slovenije ostaja prvenstvena vloga govedoreji, v težje dostopnih predelih pa je primerna reja drobnice.
Del mlečne proizvodnje je potrebno usmeriti v rejo krav dojilj.
Slovenija mora najti način za podporo manjšim rejcem govedi.
Slovenija ima tudi idealne možnosti konjereje.
V okviru konjereje je potrebno zagotoviti primeren status Kobilarne Lipica, ki mora imeti status osnovne rejske organizacije.
Poljedelstvo
Rastlinska proizvodnja predstavlja polovico slovenske kmetijske proizvodnje in tudi v bodoče je potrebno ta delež ohraniti.
Predvsem bi bilo potrebno doma pridelati več sladkorne pese.
Posebno skrb je potrebno nameniti področjem z manj ugodnimi pogoji za kmetijsko proizvodnjo.
Zavzemamo se za izgradnjo namakalnih sistemov zlasti na področjih z vrtnarsko pridelavo.
Vinogradništvo, sadjarstvo
Slovenija mora ostati v vinogradniški coni, ki dovoljuje sladkanje mošta.
Zavzemamo se za razumen odnos do vina, ki vključuje tudi pomoč pri trženju in reklamiranje najboljših slovenskih vin.
Predvsem je potrebno okrepiti vlogo zadrug na področju vinogradništva, ker je le tako možno doseči boljše učinke pri trženju.
Obsega vinogradniških površin ni potrebno povečevati, skrbeti pa moramo za obnavljanje.
Na področju sadjarstva je potrebno povečati vlaganja v izgradnjo hladilnic na zadružni osnovi.
Prav tako je potrebno z različnimi olajšavami povečati vlaganja v zaščito vinogradov in sadovnjakov pred zmrzaljo in točo.
Hmeljarstvo
Hmelj spada med tiste kmetijske kulture, ki jih Slovenija izvaža.
Slovenska pivovarska industrija porabi le od 5 do 10 % proizvedenih količin.
Država mora vzpodbuditi izgradnjo namakalnih sistemov, kjer je to možno.
Področje savinjske ima ogromno vodnih virov in je v tem primeru zelo primerno za namakanje.
Slovenska hmeljarska stroka, ki ima vsekakor velike izkušnje, mora tako poiskati odgovore glede sort, ki so odpornejše na pomanjkanje vode in visoke temperature, kakor tudi glede večjega povpraševanja na trgu.
Ribištvo
Povečati je potrebno finančna sredstva za financiranje slovenskega ribištva.
Za nacionalno ekonomijo je ribištvo majhnega pomena, je pa izjemno politično pomembno za državo Slovenijo kot pomorsko državo.
Samo to jo lahko v prihodnosti ohrani kot pomorsko državo in razreši nekatere težave v odnosu do Hrvaške.
Zavzemamo se za razvoj ribogojništva in sladkovodnega ribištva.
V ta namen moramo ostro nastopiti zoper vse oblike onesnaževanja vodnih virov in podpiramo vlaganja v izgradnjo čistilnih naprav.
Kmetijsko izobraževanje
Zavzemamo se za enakovrednost kmetijskih šolskih programov z drugimi šolskimi programi ter za različne oblike rednega in dopolnilnega strokovnega izobraževanja za odrasle.
Izobraževanje na področju kmetijstva in gozdarstva je ena od temeljnih nalog, ki mora poleg razvoja kmetijskih institucij trajno prispevati k krepitvi vloge kmetijstva.
Nemudoma moramo razrešiti vprašanje kmetijske šole v Mariboru.
Ohranitev podeželja
N.Si si prizadeva za ohranjanje vitalnosti vasi z njeno ljubiteljsko kulturno dejavnostjo in podeželsko arhitekturo.
Z regionalnimi razvojnimi spodbudami je potrebno ustvariti pogoje, da bo podeželje dejansko namenjeno kmetijstvu ob doslednem uveljavljanju ekoloških standardov.
Ustvariti je potrebno pogoje, da bo standard uslug na področju zdravstva, kulture, šolstva, sodobnih komunikacij in komunalnih storitev vsaj približno enak v celotni državi.
Nujno je povečati vlaganja v razvoj malih in srednjih podjetij, ker bodo le tako nastajala nujno potrebna delovna mesta, ki bodo služila kot dopolnilna dejavnost v kmetijstvu.
Prav tako je za podeželje izjemnega pomena ohranjanje tradicij in običajev.
Le tako bo možno preprečiti nadaljnjo praznjenje podeželja in ohraniti poseljenost celotne države.
Dokončanje denacionalizacije
Prepočasno in nedokončano denacionalizacijo bo potrebno dokončati takoj, ker sicer na tem področju nastaja velika gospodarska škoda.
Prvenstveno je potrebno vračati v naravi, kot to določa zakon.
Poenostavitev izplačil neposrednih spodbud
V Novi Sloveniji si bomo prizadevali za tiste ukrepe skupne evropske kmetijske politike, ki bodo v maksimalni meri ščitili slovensko kmetijstvo in bodo zagotavljali stabilno kmetijsko proizvodnjo ob osnovni opredelitvi, da je funkcija slovenskega kmetijstva več namenska in ekosocialna.
Kombiniran sistem skupne kmetijske politike SKP za Slovenijo bo najboljši, v kolikor bo možno zmanjšati stroške birokracije.
Nujno je potrebno začeti z deregulacijo na področju predpisov.
Varnost in zdravje pri delu
V RS je potrebno zmanjšati število delovnih nesreč v kmetijstvu.
To je potrebno storiti brez velikih in nepotrebnih stroškov in birokratskih zahtev.
S pomočjo svetovalne službe in izpopolnjevanja po v naprej pripravljenem programu je potrebno permanentno skrbeti za boljšo usposobljenost upravljavcev delovnih strojev na področju kmetijstva in gozdarstva,
istočasno pa bo potrebno poskrbeti za večja vlaganja v obnovo in tehnično brezhibnost kmečkih delavnih strojev, ker so le ti največkrat vzrok delovnih nezgod v kmetijstvu in gozdarstvu.
Agencija za kmetijske trge
Program za nadzor nad podeljevanjem spodbud na področju kmetijstva je dovolj dober in podeljevanje sredstev je dovolj pregledno.
Je ena od najvažnejših agencij na področju kmetijstva.
Njeno delo mora biti pregledno in natančno.
Predvsem pa mora poskrbeti za pravočasno in pravilno informiranje kmetov.
Živilskopredelovalna industrija
Treba bo doseči večjo povezanost v trikotniku »pridelovalci - kmetje, živilskopredelovalna industrija, trgovina« in utrditi zavest, da so slovenski živilski proizvodi izjemno kakovostni.
To kvaliteto in zaupanje potrošnikov v domače živilske proizvode pa je potrebno nenehno budno varovati in na podlagi sodelovanja slovenske javnosti ohranjati.
V praksi to pomeni, da morajo biti vse informacije potrošnikom dostopne in odražati realno podobo trenutnega stanja.
Le tako bo mogoče ohraniti zaupanje v slovensko živilskopredelovalno industrijo.
Ta se bo morala v bodoče tudi ob pomoči države hitreje in učinkoviteje povezovati.
Promet in informacijska družba
V sodobnem svetu predstavlja infrastruktura za transport ljudi, živali in materiala skupaj z informacijsko infrastrukturo osnovo za oceno stopnje razvoja neke države.
Prepričani smo, da lahko Slovenija prav zaradi majhnosti objektivno pridobi na razvojni vrednosti in prednosti, Če se smiselno in urejeno pristopi k razvoju ne samo cest, ampak tudi in predvsem železnice.
Posebno pozornost bomo posvetili in smiselno vzpodbujali investitorje za razvoj informacijske infrastrukture do zaselkov in vasi ter na ta način omogočali posredno razvoj regij in manjših območij.
N.Si se zavzema za ustrezne gospodarske pogoje za financiranje in razvoj ter za ohranjanje prometne infrastrukture in prometnih sredstev.
Prometno infrastrukturo je nujno dograditi in jo vzdrževati tako, da bo zagotovljena ustrezna prometna varnost in udobnost, zmanjšano onesnaževanje okolja in povečana ekonomičnost prometa.
Zagotoviti je treba ustrezno konkurenčnost prometnih storitev in s tem ustrezno trženje prometne infrastrukture, skladno z ustrezno prometno politiko.
Prometna politika mora obsegati gospodarske in politične vidike domačega in mednarodnega transporta, gospodarske in finančne pogoje za financiranje in razvoj, za ohranjanje ter ustrezno trženje prometne infrastrukture.
Povečevanje kakovosti prometne in informacijske infrastrukture ter prometnih sredstev
S preudarno zasnovo bomo zagotovili ustrezne gospodarske pogoje za financiranje in razvoj ter ohranjanje prometne in informacijske infrastrukture skupaj s prometnimi sredstvi.
Skupaj z drugimi odgovornimi ministrstvi bomo uvajali vsa najnaprednejša spoznanja za doseganje in povečevanje ustrezne prometne varnosti in udobnosti.
Še posebej pa bomo uveljavljali principe integralnega vpliva na okolje z različnimi prometnimi sredstvi in pripravili ukrepe za omejevanje onesnaževanja okolja.
Pri tem bomo skupaj s tehnološkimi ukrepi na področju logistike in drugimi ekonomskimi ukrepi vztrajali na povečevanju ekonomičnosti prometa kot storitev.
Prometna politika v državi kot del odgovornosti oblasti
Z analizo sedanje prometne politike bomo opredelili potrebne kazalce primerjalne prednosti za doseganje konkurenčne prednosti.
Na osnovi tega bomo sprejeli ustrezno prometno politiko, ki mora zajemati gospodarske in politične vidike domaČega in mednarodnega transporta.
Posebej mora zagotoviti gospodarske in finančne pogoje za financiranje in razvoj ter za ohranjanje prometne infrastrukture ter ustrezno trženje prometne infrastrukture, zato da bomo ustvarili pogoje za dinamično prilagajanje naše konkurenčnosti pred drugimi državami.
Razvoj avtocestnega sistema približati Slovencem
Mnenja smo, da so avtoceste potrebne za razvoj Slovenije, državljanov in gospodarstva, zato bomo na osnovi strateških kazalcev razvoja Slovenije stalno spremljali in po potrebi prilagajali ter ukrepali, zato da se bo izvajala ustrezna in gospodarna politika gradnje in financiranja avtocest.
Pospešili bomo preoblikovanje DARS-a v agencijo, tako da bo predstavljala javno družbo z ostalim delom državnih cest.
Taka agencija bo namenjena znižanju stroškov obratovanja in povečevanju konkurenčnosti pri stroških uporabnikov.
Na ta način bomo zagotovili celovite rešitve na področju cele države.
Pri tem projektu pričakujemo podporo regij.
Zaradi stanja razvoja tehnologije avtomatskega pobiranja cestnine bomo pripravili projekte za čimprejšnjo uveljavitev tega načina pobiranja cestnine in tako pospešeno povečali sredstva za novogradnjo oziroma za tekoče rekonstrukcije.
Državne ceste za povečano dostopnost občanov do avtocest
Zahtevali bomo detajlni program transportne logistike za vsakega državljana Slovenije in opredelili področja dostopnosti do avtocestnega križa z državnimi cestami.
Na ta način naj bi v naslednjih desetih letih zagotovili bistveno povečanje prometne odprtosti vseh regij.
S takim programom bomo jasno opredelili razvojne potenciale regij, ki morajo zagotoviti enako kakovost bivanja vsem slovenskim državljanom.
Uresničili bomo kriterij ekonomičnosti vlaganj v prometno logistiko skupaj z regijami in občinami.
S posebnim programom bomo državne ceste povezali v celovit inteligentni transportni sistem skupaj z ostalimi transportnimi sredstvi.
Železnica za javni osebni promet
Posebej skrbno bomo zahtevali jasno opredelitev in projekte vseh za dnevno migracijo in z njo povezano logistiko transporta.
Trdimo, da je pomemben prispevek k konkurenčnosti tudi kakovosten javni prevoz, in železnica kot najcenejši transportni sistem mora spet postati bistveni del javnega transporta.
Zavzeli se bomo za enotno vozovnico vlak/avtobus.
Pričakujemo polno podporo in zavedanje tudi železniških delavcev za moderen pristop k osebnim prevozom.
Zato pričakujemo zgoščenost prevozov in dinamično prilagajanje voznih redov, ki pa je pogojeno z uvedbo enotne vozovnice.
Z vstopom v Evropo tako pridobivamo na komunikacijah predvsem na tistih linijah, ki so neposredno povezane z letališči.
Pričakujemo, da se bo modernim konceptom pridružil tudi zasebni kapital, ki ga bomo s primernimi mehanizmi posebej stimulirali.
Tovorni promet za povečevanje gospodarske rasti
Tovorni promet bomo jasneje opredelili kot primerno tržno dejavnost z vsemi elementi.
Podpirali bomo koncepte tovornih kompozicij za določene transporte po principu plačila uporabe železniške infrastrukture, podobno kot na cestnini.
Zato bomo s primerjalno ugodnejšo ceno uporabe železnice nasproti ceni cestnine zagotavljali smiseln in trajno prenesen transport iz cest na železnico.
Pričakujemo popolno podporo zaposlenih na železnici pri uvajanju fleksibilnega delovnega časa podobno kot v Evropi.
Drugi tir proti Kopru in začetek gradnje hitre železnice v petem koridorju ter vertikal proti Beljaku in Šentilju
Z namenom, da se čimprej zagotovi primerna konkurenčnost tudi v železniškem prometu, bomo najprej zagotovili vse potrebno, da se zgradi drugi tir proti Kopru.
Izhajamo iz podmene, da je medcelinski promet za dinamično gospodarstvo Slovenije pomemben, zato je potrebno Luki Koper zagotoviti ustrezno infrastrukturo in to tako, da bo njena ekonomska moč v sedanjem prostoru še bolj povečana.
Podpirali bomo sistematično vključevanje v projekte petega evropskega koridorja, tako da bo naš slovenski del smiselno vključen v nadaljevanje povezav Zagreb - Benetke.
Zaradi povečanega interesa naših komunikacij pa bomo prav tako podpirali pospeševanje vertikalnih komunikacij z 160km/h povezavo do Beljaka in Šentilja.
Na ta način bomo tudi železnici povečali konkurenčnost v celotnem prostoru.
Ureditev primestnega prometa v glavnih mestnih jedrih
Naši strokovnjaki poznajo prednosti uveljavljanja kakovostnega primestnega prometa. Zato bomo v vseh mestnih središčih, kjer je to že mogoče, uvajali prehod na primestni promet, tako na železnici ali kot kombinacija železnica/avtobus
Podpiramo izgradnjo in obnovo kakovostne železniške infrastrukture
Z namenom, da pripravimo kakovosten prehod v oživitev železniškega prometa bomo poskrbeli za tekoče in kakovostno vlaganje v infrastrukturo.
Zagotovili bomo ustrezno strokovno podporo v obravnavanju logistike iz prestopa železniškega tira v skladiščne prostore.
S posebnimi projekti bomo zagotovili kakovostno obnovo obstoječe infrastrukture in neposredno kontrolo dogajanja prometa na vseh linijah.
Poseben program za zavarovanje železniških prehodov bo namenjen, da v dveh letih zagotovimo kakovostno varnost pri vseh prehodih preko železniškega tira.
Morski promet za odpiranje slovenskih medcelinskih poti
Slovenija kot pomorska država mora imeti stalno skrb za razvoj morskega prometa.
Pri tem je bistveno, da so podjetja, ki se s to dejavnostjo ukvarjajo smiselno povezujejo tako doma kot v tujini z popolno podporo države.
Posebej bomo skrbeli preko naših predstavništev, da bodo podjetja za ladijski promet imela kakovostno podporo pri predstavitvi in neposredni navezavi z velikimi uporabniki transportnih storitev.
Luka Koper v verigi sredozemskih pristanišč za srednjo Evropo
Luka Koper predstavlja pomembno logistično središče in zagotavlja precejšen delež storitvene dejavnosti za celotno narodno gospodarstvo.
Ker pričakujemo ob smiselni povezavi ostale prometne infrastrukture povečanje prometa in zato povečanje obrata tovora, si moramo skupaj tudi kot država prizadevati za njeno organsko rast.
V celoti bomo podpirali njeno posebno lokacijo za specifične oblike tovora, ki so lahko usmerjeni h kakovostnim proizvodom, Če bo njena logistična povezanost s Srednjo Evropo ustrezno podprta.
Letalski promet
Letalski promet predstavlja za Slovenijo poseben izziv.
Pri tem mora biti logistika uporabe vseh transportnih sredstev v simbiozi.
Podpirali bomo konkurenčnost posameznih letališč za specifične transporte, manjša letala in helikopterske prevoze z namenom pospeševanja transporta in skrajševanja časov potovanja.
Z namenom logike uporabe hitrih transportov bomo skrbno načrtovali sistem avtocestnih priključkov in hitrih dvopasovnic do letališč.
Na ta način bomo znatno povečali hitrost transportiranja in tako povečevali konkurenčnost naših letališč.
V konceptu lokalnih letališč na relaciji 400 km v Evropski uniji zavzema letališče Ljubljana posebno mesto, zato ga moramo logistično povezati tako, da bo pristop do njega primeren za letalske potnike.
Podpirali oomo razvoj letališča z zmogljivejšim terminalom in odpiranjem kakovostne in široke cestne komunikacije neposredno z avtocesto.
Letališče Maribor je treba zaposliti z lokalnimi letalskimi transporti in ga vključiti v dejavnost letališča Ljubljana.
Manjša letališča je treba usposobiti za poslovne, športne in predvsem za turistične zmogljivosti tako v panoramskih letih kot v razvoju kmečkega turizma.
Podpirali bomo smiselno kapacitete in lokacijo policijskih in vojaških zračnih enot in osebja, saj smo prepričani, da z ustrezno povezavo in sinergijskim učinkom lahko presegamo učinkovitost velikih sistemov za vzdrževanje.
Informacijska družba
Pogoj za informatizacijo družbe je široko dostopna in cenena Širokopasovna povezljivost in ponudba storitev in vsebin, do katerih se dostopa preko take povezljivosti.
V Sloveniji je že doseženo zasičenje fiksnih in mobilnih komunikacij, saj ima fiksni telefonski priključek 95 % gospodinjstev, število mobilnih naročnikov pa se približuje 90 %.
Možnost pridobitve širokopasovnega fiksnega priključka ima 70 % gospodinjstev, dostop do interneta pa že skoraj 50 % prebivalstva.
Pokritost s signalom GSM dosega 90 %. Priključek kabelskega omrežja ima okoli 50 % gospodinjstev.
Veliko število mobilnih naročnikov, navkljub pozni uvedbi GSM storitev, je posledica močne konkurence in posledično nizkih cen in kvalitetnih storitev.
Prav to področje nam lahko služi kot dokaz, da je tudi v Sloveniji mogoče imeti dobro razvite in poceni storitve.
Dostop do interneta preko širokopasovnega omrežja, ki je edini pravi način dostopa v informacijski družbi, ima le okrog 10 % gospodinjstev.
Razlog je v previsokih cenah širokopasovnih dostopov tako preko telefonskega kot kabelskega omrežja.
Edino vzpostavitev primerne konkurence bo znižala cene in omogočila pričetek prave informatizacije družbe.
Tretja generacija mobilne telefonije se uvaja pravočasno.
Med prvimi v svetu pri nas deluje komercialna ponudba digitalne telefonije, širokopasovnega dostopa do interneta in digitalne televizije preko klasičnega telefonskega omrežja, kar je pričakovana smer razvoja fiksnih omrežij in storitev v prihodnosti.
Vse to omogoča domačim inovativnim podjetjem, ki proizvajajo telekomunikacijsko strojno in programsko opremo ali aplikacije in storitve iz področja informacijske tehnologije razvoj in preizkušanje v tržnem okolju, kar jim bo pomenilo konkurenčno prednost pri prodaji na trgih evropske skupnosti in širše.
Omrežja kabelske televizije so v Sloveniji dokaj dobro razvita, saj večinoma omogočajo prenos signalov v povratnem pasu, kar omogoča ponudbo dostopa do interneta in tudi telefonije.
Uporaba slovenskega znanja in sposobnosti
Slovenija ni le uporabnik telekomunikacijske programske in strojne opreme, temveč je tudi v svetovnem merilu pomemben proizvajalec, močan sistemski integrator in ponudnik informacijskih aplikacij.
Izdelava programske opreme ne zahteva velikih materialnih vlaganj, temveč kreativne in inovativne strokovnjake in je zato idealna panoga za Slovenijo.
Obenem je to dejavnost z veliko dodano vrednostjo in velikanskimi možnimi stopnjami rasti.
Tudi ob največjem zagonu Slovenija ne more dominirati na vseh področjih informacijske in telekomunikacijske industrije.
Osredotočiti se mora na nekaj segmentov, na ostalih pa je država vsaj relativno velik kupec programske in strojne opreme.
Zato mora doseči vključevanje slovenskih podjetij v razvoj posameznih sklopov in vključevanje programske in strojne opreme slovenskih ponudnikov kot dopolnilna nosilnim svetovnim platformam pri prodaji le teh na drugih trgih.
Vloga države pri prodoru domačega znanja na svetovni trg
V Sloveniji kot majhni državi ne bi bilo smotrno razvijati praktično nobene programske opreme izven segmenta posebnih aplikacij pisanih na kožo naročniku, prilagajanja programske opreme na lokalne posebnosti in sistemske integracije.
S primerno politiko pa se da doseči več.
Država lahko preko javnih naročil omogoči razvoj in testiranje aplikacij, ki jih potrebuje za svoje učinkovito delovanje,
in s tem omogoči inovativnim in kreativnim podjetjem možnost nastopa na veliko večjih trgih Evropske unije, dežel bivše Sovjetske zveze in bivše Jugoslavije.
Realizacija teh možnosti zahteva bolj ambiciozno in hitrejšo informatizacijo države, ki ne bo namenjena samo promociji vlade, ampak bo podpirala uvajanje rešitev, ki bistveno dvigujejo produktivnost in s tem hkrati znižujejo stroške, ter olajšujejo zainteresiranim vsakovrstno komuniciranje z državo.
Slovenska podjetja imajo možnost predvsem na tržiščih tistih proizvodov in storitev, kjer še ne nastopajo velike nadnacionalne korporacije, oziroma so le te prepočasne v razvoju in tako dopuščajo novim ponudnikom vstop na trg.
Država kot velik spodbujevalec razvoja mora zato orati ledino na področju informacijske opremljenosti, ne pa se truditi biti v povprečju EU, ki na večini segmentov te industrije močno zaostaja za naj razvitejše mi na svetu.
E-družba ne samo v besedi, ampak končno tudi v dejanju
Dosedanji projekt e-družbe je nakazoval pomembno uporabo za vsakega državljana.
Prepričani smo, da je potrebno projekt dopolniti tako, da bodo državljani imeli pred seboj celovitost naše države Slovenije.
Zato mora biti koncept poenoten od občine do državnih organov.
Podprli bomo projekt za celovitost strukture vseh organov, tako da bo vsakemu državljanu podoba državnih organov pregledna in vodljiva jasno.
Informacijska tehnologija je verjetno edino sredstvo za zniževanje proračunskih izdatkov za administracijo, obenem pa znižuje stroške tistim, ki z državo poslujejo, stranski učinek pa je zelo željena transparentnost procesov in odločitev države.
V razvitih državah sveta, predvsem v ZDA, se tega že dolgo zavedajo in zato namenjajo veliko pozornost in težo uporabi informacijske tehnologije.
Slovenijo želimo kar najhitreje in najbolje razviti, da bo preko konkurenčnosti na svetovnih tržiščih zagotavljala prosperiteto in čim višji standard svojim prebivalcem.
Informacijska podpora enotnemu slovenskemu prostoru
Slovenski kulturni prostor ni samo v državi, zato želimo da se informacijska podpora prenese tako v zamejski kot v izseljenski prostor.
Podpirali bomo razvoj manjših komunikacijskih središč v večjih državah ali celinah in tako omogočili tudi hitro odzivnost na lokalnih medmrežjih.
To pa bo Slovence po svetu samo še bolj povezovalo v skupen slovenski prostor.
Popolno informacijsko pokrivanje države Slovenije
Posebej bomo podpirali izgradnjo informacijske infrastrukture v vse predele naše države.
Skupaj z nosilci novih tehnologij za informacijsko povezavo bomo tako z domačimi kot s tujimi viri poskušali povečevati pokrivanje celotne države.
Smiselno bomo v te projekte vključevali tudi lokalne skupnosti in šole, saj pričakujemo pomembno povečevanje produktivnosti tudi na račun skrajševanja komunikacijskih poti tako med državljani in državo kot tudi med gospodarskimi subjekti.
Ob vseh zapletih okoli vračila prekomernih vlaganj v telekomunikacijsko omrežje je primerno s pomočjo stimulacij motivirati podjetja, da tudi na teh področjih izgradijo primerno infrastrukturo in s tem omogočijo perspektivo tamkajšnjemu prebivalstvu.
Informacijska infrastruktura za pospešen razvoj regij
Vzpodbujali bomo projekte v regijah, ki bodo iz različnih skladov in zbranega kapitala strateško pristopali in realizirali visoko zmogljive prenosne sisteme.
Naša vzpodbuda bo temeljila tudi na povezovanju v skupne projekte in pridobivanju tujih vlagateljev za povečevanje zmogljivosti ali neposrednemu vlaganju v kompletno infrastrukturo.
Izobraževanje, znanost, šport in kultura
Izhodišče vzgoje je človek
Nova Slovenija v šoli kot družbeni ustanovi za razliko od dosedanje sociocentrične izpostavlja antropocentrično funkcijo.
Zasledujemo prenovo v spremembi ciljne naravnanosti vzgoje v usmeritev, ki postavlja v izhodišče človeka.
Bistvena funkcija tako usmerjene šole ni zgolj posredovanje znanja učencem, ampak razvijanje njegovih potencialov.
Pri tem pojmujemo učenca v izrazih njegove zavesti, v izrazih nepredvidljivosti, v izrazih ustvarjalca informacij, v izrazih življenja v subjektivnem svetu, v izrazih iracionalnega bitja, v izrazih enkratnosti in svojskosti, v izrazih celovitega človeka v otroku, v izrazih tega, kar lahko postane.
Vzgoja »glave, srca, duše in rok«
Za razliko od pretežnega mehaničnega učenja na pamet nam gre za to, da učenec razmišlja o stvareh in jih tudi živi.
Središče je učenčevo smiselno vrednotno dojemanje šolskih okoliščin.
Pri učenju ne izhajamo iz različnih delov izkušenj, ampak učenec od začetka izhaja iz celote in ustvarja celoto.
Učenje bomo razvijali v vsej kompleksnosti: učiti se, da bi vedeli, učiti se, da bi znali delati, učiti se biti in učiti se sobivati.
Šolsko učenje nam ni zgolj intelektualno razumski proces, temveč naj bi bil učenec pri tem smiselno vrednotno udeležen s celotno osebnostjo.
Zato nam je osmišljeno in izkušenjsko prežeto Šolsko znanje več vredno kot znanje za ocene in točke.
V tem celostnem smislu razumemo ocenjevanje kot povezovanje ocenjevalnih postopkov s postopki pridobivanja znanja.
Enako celostno pojmujemo učiteljevo vlogo: organiziranje učenja kot osebnostne rasti, spodbujanje razvoja raznolikih in vse višjih učenčevih potencialov, razvijanje čustvenih in duhovnih potreb, skrb za sproščene (netekmovalne) in zaupne socialne odnose, tesno povezovanje intelektualnega, čustvenega, socialnega, telesnega, gibalnega s tehnično praktičnim, estetskim in etičnim.
V Novi Sloveniji težimo k razvoju harmoničnega človeka, sposobnega in pripravljenega za uravnoteženo življenje v družbi in zdravo ter zadovoljno osebno življenje.
V vzgojnem okviru našega celostnega pogleda na človeka se zavzemamo za krščansko perspektivo, ki temelji na vzgoji »glave, srca, duše m rok«.
Šolanje za prihodnost
Šolo prihodnosti razumemo kot intelektualno predvidevanje, oblikovanje vizije in alternativnih poti.
Zato spodbujamo razmišljanje, fantazijo, zavzetost, odgovornost in inovativno učenje.
Le inovativno učenje bo pomagalo predvidevati prihodnost in omogočilo demokratično sodelovanje vseh.
V Novi Sloveniji gradimo šolo prihodnosti kot učenčevo samostojno ustvarjanje lastnega znanja, učenje ne zgolj kot intelektualni, ampak tudi čustveno socialni proces, ne le šolsko, ampak tudi zunaj šolsko, ne le zgodnje, ampak vse življenjsko, ne le vsebine, ampak procesi učenja (učenje učenja), ne le sprejemanje danih resnic, ampak postavljanje domnev, vključevanje domišljije, tehtanje vrednot.
Zavzemamo se za tako učenje v prihodnosti, ki ni zgolj enosmerno, temveč je celosten sistemski proces, kjer so napake zaželene kot miselno iskanje, ne le enodisciplinarno zamejeno znanje, temveč medpredmetno povezovanje, ne le količina, ampak kakovost znanja, ne le vodeno, ampak samostojno uravnavano učenje.
Razvijamo osebnostno vrednotno smiselno prežeto znanje
Nova Slovenija za razliko od dosedanjega stanja ne precenjuje pozitivističnega znanja, ampak se zavzema za občečioveške vrednote kot nosilce in merila ravnanja, vedenja in odločanja otrok in odraslih.
Zato mora biti znanje povezano z vrednotnimi sporočili, z resničnimi problemi današnjega sveta, z učenčevimi izkušnjami in težnjami po smislu.
Poudarjamo kritičen odnos do nižjih ravni znanja kot skupku objektivnih spoznanj, ki ob današnjih pretiranih storilnostnih pritiskih postane sredstvo za pridobivanje ocen in ne orodje boljšega razumevanja, zastavljanja vprašanj o učenčevi prihodnosti in lastni vlogi v njej.
Zavzemamo se za sodobno pojmovanje znanja s temeljnimi značilnostmi dinamičnosti, aktivnosti, kritičnosti, celovitosti, povezave teorije s prakso in vrednotne prežetosti.
Namesto dosedanje preobremenjenosti učencev s faktografskim, enciklopedičnim znanjem, verbalnim znanjem brez razumevanja, kopičenja nepovezanih učnih predmetov in povečevanja števila šolskih ur in obsega snovi ponujamo rešitve v globinskem, ustvarjalnem in kritično razumljenem znanju.
Od nižjih k višjim učnim procesom
V šolskem učenju se zavzemamo za premike od nižjih pojmovanj učenja {kopičenje, memoriranje) k višjim pojmovanjem učenja (uporaba, osebni pomen), od površinskih pristopov z zunanjo motivacijo in kratkotrajnimi učnimi rezultati k višjim pojmovanjem učenja, povezanega z globinskim pristopom, s pozitivnimi čustvi in notranjo motivacijo.
Bolj kot vsebinsko znanje nam je pomembno učenje učenja in razmišljanje o svojem spoznavanju.
Pomembnejša kot količina nam je kakovost, trajnost, uporabnost, znanje, ki razvija sposobnosti in samozavest.
Zaradi omenjenih višjih oblik znanja je v Šoli potrebno več svobode, miselne samostojnosti, odprtosti za novo, veselje do učenja, več humorja, drznih idej in originalnosti.
V šoli je potrebno povezati razumljenost in uporabnost, prenosno vlogo znanja predmetov in miselnih procesov.
Iz enostranosti dosedanjih izobraževalnih programov, ki poudarjajo predvsem znanja, ne pa kultiviranje telesa, duha, čustvovanja, estetskega doživljanja in medčloveških odnosov, izhaja tudi enostranost razvoja osebnosti, saj se uveljavlja predvsem splošna inteligentnost, ne pa tudi druge sposobnosti in lastnosti.
Bolje usposobljeni in svobodni učitelji
Osnova za naše predlagane kvalitetnejše spremembe so dobro usposobljeni in samozavestni učitelji.
Posodabljanju dodiplomskega usposabljanja, pripravništva in stalnega strokovnega izpopolnjevanja učiteljev je treba posvetiti večjo pozornost kot doslej.
Med drugim gre za tesnejše povezovanje teorije in prakse, npr. v obliki partnerstva med univerzitetnimi ustanovami in šolami.
Kot prispevek k manjšanju učiteljeve poklicne izgorelosti bomo povečali samostojnost poklicnega odločanja in organizirali več ustreznejše pomoči in opore pri opravljanju poklicnih dolžnosti.
Zavzemali se bomo za večji vpliv učiteljev na šolsko politiko.
Učitelji kot razmišljajoči praktiki in preizkuševalci novosti dajejo od spodaj navzgor, tj. v izmenjevalnem modelu, večje možnosti tvornega soodločanja.
Z ustanovitvijo učiteljske zbornice bi povečali avtoriteto učiteljev za razvoj šolstva.
Učitelji bi preko zbornice začeli voditi razvoj šolstva.
Šolanje v srednjih, strokovnih in poklicnih šolah v skladu z interesi in sposobnostmi
Strokovno, poklicno in srednje šolstvo bomo s strokovno zasnovanim Šolskim in poklicnim svetovanjem v večji meri uskladili z interesi in sposobnostmi učencev.
Večji poudarek bomo dali možnostim povezovanja teorije s prakso in interesno izbirnega usmerjanja v kurikulumu ter doseganja višjih nivojev znanja.
Strokovno, poklicno in srednje šolstvo bomo regionalno mrežno enakomerno razvijali.
Izobraževanje odraslih v skladu z življenjskimi in poklicnimi interesi
Prizadevali si bomo izboljšati izobraženost odraslih v skladu z njihovimi življenjskimi in poklicnimi interesi, v skladu s potrebami dela in v smeri nivojsko in vsebinsko raznolikih programov.
V tem smislu bomo zajeli tudi odrasle s posebnimi potrebami in etnične medkulturne skupine.
Na področju izobraževanja odraslih se bomo zavzemali za pravičnost, enakovredne dostope, za manjšanje socialnegarazlikovanja in socialno kulturne izključenosti.
Večja pozornost družini
Želimo prispevati k oblikovanju družbe, ki bo naklonjena otrokom, kjer bodo le ti pomenili bogatitev življenja in jim bo omogočen razvoj v spodbudno skrbnem okolju.
Zavzemali se bomo, da bosta družba in država priznali in cenili delo vzdrževanja, vzgoje in izobraževanja v družini.
Prestruktuirali bomo obstoječi sistem družinskih prejemkov, izoblikovali diferenciran in uravnotežen sistem davkov in prispevkov, ki bi v večji meri upošteval število družinskih članov.
Vsestransko bomo poskrbeli za pomoč družinam z več otroki.
Vzgoja zavednih državljanov
Ves šolski sistem z intencionalno in funkcionalno vzgojo bo z organizacijo življenja in dela in z neposrednim vzgojnim procesom oblikoval visoko državljansko zavest in kulturo pripadnosti državi Sloveniji.
Ljubezen in spoštovanje domovine bodo spet vrednote, ki se bodo gojile v vseh delih šolskega sistema.
Razvijanje učencev s posebnimi potrebami
Humanost družbe in še posebej humanost njenega izobraževalnega procesa se kaže predvsem v tem, koliko seje sposobna prilagoditi potrebam slehernega posameznika.
Pri učencih s posebnimi potrebami in s težavami v razvoju ne bomo poudarjali prizadetosti, ampak potrebe, ki iz le te izhajajo.
Za učno delo z otroci s posebnimi potrebami bomo v večji meri in bolj kvalitetno usposabljali učitelje in strokovne pomočnike za proces integracije.
Socialno in kulturno prikrajšanim otrokom iz revnih slojev bomo posvetili več pozornost in s tem odpravljali družbene korenine socialne neenakosti.
Skrb za nadarjeno mladino bomo obravnavali kot dejavnost posebnega družbenega pomena harmonično enotno in najsodobnejše v loku zasnove, odkrivanja in vzgoje.
Od reforme h kakovostni prenovi šolstva
Namesto uniformnosti in togosti, ki občasno izzivata velike reforme, s katerimi se želi spremeniti vse, današnja šola potrebuje samoiniciativno prenavljanje šolstva, ki temelji na inovacijah vseh udeležencev vzgojnega procesa: staršev, učiteljev, učencev.
Šola mora nehati biti dekia vsakokratne politike in oblasti.
Prenovo razumemo kot spreminjanje substance šole in ne kot spreminjanje zunanje formalne institucionalne značilnosti šole.
Prav tako strokovne rasti ne razumemo kot nadaljevanje šolskoreformnih Šokov, ampak počasno, mirno zorenje in rast avtentične, demokratsko -avtonomne in zlasti od spodaj navzgor nastajajoče preobrazbe slovenske Šole.
V Novi Sloveniji želimo doseči premik od poučevanja k učenju, premik od učne snovi in učitelja k učencu.
Šola po meri človeka in ne človek po meri šole
Za razliko od dosedanjega tehnično-industrijskega modela šole se zavzemamo za humano šolo, ukrojeno po meri učenca:
optimalen celoviti razvoj vsakega otroka,
pri načrtovanju pouka upoštevanje razvojno psiholoških, biofizioloških, učno psiholoških, mentalnohigienskih načel,
upoštevanje otrokove logike, ne samo logike stroke.
Zavzemali se bomo za uveljavljanje razumevanja, da je proces učenja enako pomemben kot rezultat (zlasti pa učenje učenja), vzgojne sestavine (estetska, moralna, telesna, tehnična, itd.) so enakovredne izobrazbenim oz. so z njimi tesno prepletene, dobro počutje, igrivost in radovednost so pomemben kriterij uspešnosti, spoštovanje in upoštevanje razlik med učenci, itd.
Podpirali bomo snovanje in uresničevanje programov vzgoje, ki bodo razvijali »desnohemisferične» sposobnosti (celostno mišljenje, intuicija, fantazija, itd.) kot enako pomembne kakor programe vzgoje, ki pretežno aktivirajo »levohemisferične- sposobnosti (logika, verbalne sposobnosti, numerične sposobnosti, itd).
Naše vodilo je, da so učni načrti samo okvirni cilji in vsebine, kijih učitelj svobodno izbira glede na individualne potrebe otrok.
Pluralnost kot sestavina demokratičnega šolstva
V Novi Sloveniji se predvsem zavzemamo za vzgojo moralne razsežnosti, ki se razvija v metodah smiselnega učenja, v povezanosti z resničnim življenjem, s samostojnim moralnim razsojanjem.
Za preseganje vrednostnega monopolizma in mestoma moralne praznine, je potreben dogovor o temeljnih vrednotah, kakor je primer v šolskih sistemih z demokratično tradicijo.
V uveljavljanju etične šole bi morali povezati tri razsežnosti vrednotnega presojanja: etika pravice, etika skrbi in ljubezni ter etika kritike.
Poudarjali bomo vzgojo aktivnega, zavzetega državljana, kije zakoreninjen v lastni slovenski kulturi ter hkrati odprt do drugih.
V skladu z evropsko konvencijo o človekovih pravicah bomo upoštevali pravico staršev, da zagotovijo otrokom takšno vzgojo in izobraževanje, ki je v skladu z njihovim lastnim verskim in filozofskim prepričanjem.
Zavzemali se bomo za pluralnost in strpnost v javnem izobraževanju.
Pri tem se bomo zavzemali, da bo država v celoti omogočila ustanavljanje in delovanje različnih, konceptualno stilnih nedržavnih pedagoških ustanov.
Pričakujemo izdelavo zakonodaje, ki bo omenjen servis svojih državljanov (Glasserjeva kvalitetna šola, Waldorfska Šola, Montessori šola, itd.) izenačila z javnimi ustanovami kot v razviti Evropi in v svetu.
Celo več, prednosti teh bi kazalo vnesti v našo šolo, kot npr. učni proces skozi doživljanje, integriranost vsebin, več let trajajoči razredni pouk, itd.
Decentralizacija šolstva kot vzpodbuda konkurenčnosti učenja
Šolski sistem bomo v večji meri decentralizirali, več upravljanja prenesli na ravni šol in zmanjšali nepotrebne vmesne birokratske ustanove.
V nasprotju s prevladujočo centralizacijo bomo podpirali rešitve v nekaterih evropskih državah, ki dajejo okolju ne samo formalne, ampak tudi dejanske pristojnosti v organih upravljanja, tako na Šolski kot regijski ravni.
Pri tem pa si odnose med lokalnim, nacionalnim in globalnim predstavljamo dinamično, z medsebojno vzajemnimi vplivi.
Kultura
V Novi Sloveniji kulture ne štejemo za »porabo«, temveč za območje ustvarjanja, presojanja in plemenitenja duhovnega kapitala, vrednot, ki osmišljajo življenje posameznika in skupnosti ter učinkujejo kot družbeno vezivo.
Za sedanjost in prihodnost narodne skupnosti, katere identiteta ne temelji niti na zgodovinsko poudarjeni državotvornosti niti na izredni gospodarski ali vojaško-politični moči njene elite, je to vezivo nepogrešljivo.
Brez slovenske kulture ne bi bilo ne slovenske države ne slovenske politike.
Kultura ni rezervat za umetnike in druge -kulturnike« {npr. muzealce, založnike), temveč zahteva v svoji ustvarjalni, sprejemalni in posredovalni razsežnosti sodelovanje vsakogar, saj lahko kulturo skupaj s svojo istovetnostjo ohrani le celoten narod.
Izzivi globalizacije so lahko rodovitni samo ob ustrezni zakoreninjenosti nosilcev kulture v domačem izročilu.
Vrednote kulturne dediščine in dosežki sodobne kulturne ustvarjalnosti se lahko uveljavljajo tudi kot gospodarska kategorija (v turizmu, v tiskarski in diskografski proizvodnji, v industrijskem oblikovanju idr.).
Cilji kulturne politike N.Si
Nova Slovenija se na področju kulture zavzema za naslednje cilje:
Družbeno priznanje kulture kot posebnega nacionalnega interesa, tj. kot ustvarjalke vrednot ter poti posameznikovega in narodovega samospoznavanja in osmišljanja. {V zvezi s tem tudi ovrednotenje humanistike kot enega izmed prednostnih raziskovalnih področij.)
Uresničevanje vizije skupnega slovenskega kulturnega prostora. (To pomeni vsaj pogojno integracijo v zgodovini razdrobljenega narodnega telesa, zaviranje asimilacijskih procesov pri slovenski manjšini v sosednjih državah in celo ambicijo oživljanja slovenskih "kulturnih korenin" pri posameznikih, ki so se slovenstvu že napol ali popolnoma odtujili.)
Uspešno uveljavljanje slovenskih kulturnih ustvarjalcev doma, v okviru EU in širše v svetu. (Pri tem se je treba zavedati, da Evropa potrebuje našo izvirnost, ne pa utapljanja v abstraktnem »evropejstvu« in prilagajanja globalni uniformiranosti.
Potrebno je kakovostno šolanje vseh, ki bodo poklicno delovali na področju kulture.
Umetnostnim akademijam je treba zagotoviti ustrezne prostore za normalno delo in kakovosten študij,
poskrbeti tudi za ustrezno šolanje kustosov, konzervatorjev in muzealcev.)
Uveljavljanje slovenskih interesov in stališč pri snovanju kulturnopolitične usmeritve Evropske unije (npr. za nevtralizacijo neugodnih učinkov prostega pretoka kapitala ipd.).
Predstavitev kulturne dediščine v okviru domače in mednarodne turistične ponudbe.
Zvišanje stopnje bralne kulture in njeno ohranjanje ob povečanem vplivu elektronskih medijev.
Uravnoteženje skrbi za množično in elitno, ljubiteljsko in profesionalno, tradicionalno in avantgardno usmeritev kulturne ustvarjalnosti.
Varovanje in razvoj slovenskega jezika
Zavzemamo se za uveljavljanje in razvoj slovenščine na tradicionalnih in novih področjih, zlasti v informacijski tehnologiji (računalništvo, mobilna telefonija ipd.), v podjetništvu in turizmu (javni napisi, turistični vodniki ipd.).
V razmerah globalizirane informacijske družbe to ni samoumevno, zato usode jezika dvomilijonske skupnosti ni mogoče prepuščati tržnemu liberalizmu, potrebna je aktivna jezikovna politika.
Slovenskim državljanom mora biti zagotovljeno, da bodo kot državljani in kot porabniki lahko o vseh javnih zadevah govorili in bili informirani v svoji materinščini.
Ni sprejemljivo, da so znanstvene in strokovne objave slovenskih avtorjev ne glede na vsebinsko kakovost bolj cenjene, če izidejo v tujem jeziku, ali da se vsiljuje slovensko-angleška dvojezičnost v vabilih na imenitnejše domače javne prireditve.
Od ljudi, ki bodo kot poslanci in funkcionarji zastopali Slovenijo v parlamentu in drugih organih Evropske unije, pričakujemo, da bodo tam dosledno uveljavljali pravico do rabe slovenščine, ne pa se ji odpovedovali kakor nekoč v Beogradu.
Uravnoteženje skrbi za osrednje kulturne ustanove in za decentralizirano mrežo po občinah in pokrajinah
Pravico do uživanja kakovostne kulture in do delovanja na področju kulture imajo vsi državljani, ne samo prebivalci večjih mest, zato je treba finančno pomagati občinam pri obnovi in gradnji kulturnih domov
ter ustrezneje razdeliti denar za kulturo, da bi tudi podeželje lahko razvijalo žlahtni amaterizem, ne pa se prepuščalo kulturnemu diletantizmu.
Napredek pri pluralizaciji medijev in pluralizaciji v medijih
Vztrajati je treba pri zahtevi, da državna televizija in tudi komercialne postaje, ki imajo koncesijo za oddajanje programov na območju Slovenije, izpolnjuje predpisana določila glede količine izvirnega slovenskega programa ter da kupujejo kakovostne tuje filme in oddaje, ki bodo ljudi bogatile, jih spodbujale k človečnosti in plemenitosti, ne pa jim vsiljevale nasilja, sovraštva in promiskuitete kot rednega načina življenja in urejanja medčloveških razmerij.
Bistveno je treba tudi povečati število oddaj o slovenski zgodovini, umetnostni zgodovini, etnologiji, muzikologiji itn.
Ukrepi, načini, naloge naše kulturne politike
Navedeni cilji so večinoma kompleksni, tako da bo treba za doseganje vsakega izmed njih uporabljati po več dopolnjujočih se ukrepov.
V nadaljevanju navajamo samo "nosilne" ukrepe kulturne politike po področjih delovanja državnih in drugih organov (vlade, ministrstev, parlamenta, organov lokalnih skupnosti idr.).
Nova Slovenija se bo na zakonodajni in politični ravni zavzemala za uzakonitev pravic Slovencev brez slovenskega državljanstva,
za izboljšanje zakona o javni rabi slovenščine,
za izpopolnitev davčne in medijske zakonodaje (olajšave za knjigo, za donatorstvo, za domačo obrt na področju kulturne dediščine; dodatno obdavčenje pornografije in umetnostno neupravičenega prikazovanja nasilja v medijih; zaostritev zakonskih omejitev za kapitalske povezave med izdajatelji medijev).
Prevzeli bomo dejavno vlogo pri snovanj u kulturnopolitičnih usmerite v EU (z odločnim zastopanjem slovenskih interesov).
Proučili bomo potrebe in možnosti za revizijo nacionalnega programa za kulturo.
Pri upravnih organih se bomo zavzeii za vračanje umetnostnih del in arhivskega gradiva iz tujine,
za povečanje vidnosti programov TV Slovenija v zamejstvu
in za dokončanje težavnih denacionalizacijskih zadev.
Nova Slovenija podpira zahteve o vnašanju kulturnih vsebin v vzgojno-izobraževalne programe javnih šol.
Država mora poskrbeti za kakovosten pouk slovenskega jezika na vseh šolskih stopnjah - tudi v visokem šolstvu,
pri sicer upravičenem populariziranju učenja tujih jezikov pa je treba poudarjati, da znanje tujega jezika ni namenjeno izpodrivanju materinščine na njenih domačih tleh,
ter pri uvrščanju humanističnih raziskav v nacionalni raziskovalni program.
Na finančnem področju se bomo zavzeli za vrnitev deleža za kulturo v državnem proračunu nad 2 %,
za dosledno uresničevanje zakona o kulturnem tolarju.
Država mora zagotoviti ustrezno financiranje znanstvenih raziskav slovenskega jezika, kulture in zgodovine
in poskrbeti za učinkovito črpanje sredstev iz evropskih skladov za obnovo in predstavitev kulturne dediščine in druge projekte, za nadaljevanje in dokončanje zaostalih infrastrukturnih projektov (NUK II, ljubljanska Opera, Umetnostna akademija).
Podpiramo razvoj programskega in projektnega financiranja (skladi).
Država naj z odkupovanjem umetniških del in z naročili podpira umetnost,
s subvencijami pa je treba podpirati nastajanje in dostopnost nekomercialnih kakovostnih del ter prevajanje najboljših del slovenskih pesnikov in pisateljev v tuje jezike.
Smo za uveljavljanje knjižničnega nadomestila avtorjem slovenskih del.
Na kadrovsko-organizacijskem področju se zavzemamo za razširitev demografskih virov s pritegnitvijo in integracijo strokovnjakov iz izseljenstva (tudi druge in tretje generacije),
za zaposlovanje strokovnjakov iz Republike Slovenije v zamejskih kulturnih ustanovah (npr. v glasbenih šolah, gimnazijah, gledališčih),
za kadrovsko okrepitev Urada za slovenski jezik,
za pomoč pri organiziranju in izpopolnjevanju mreže kulturnih ustanov na obmejnih in manj razvitih območjih RS.
Poskrbeti moramo za imenovanje kulturnih atašejev na veleposlaništvih RS v najpomembnejših evropskih prestolnicah.
Premagali bomo krizo pri konstituiranju in delovanju Nacionalnega sveta za kulturo.
Organizacijske in kadrovske spremembe bodo nujne tudi v Ministrstvu za kulturo (npr. sestava in položaj notranjih organizacijskih enot za evropske zadeve, za kulturne pravice manjšin in kulturno raznolikost, za sofinanciranje kulturne dejavnosti Slovencev po svetu, za kulturno dediščino).
Na izobraževalno-informacijskem polju bomo poskrbeli za usposobitev zadostnega menedžerskega kadra za vodenje javnih kulturnih ustanov,
za postavitev in vzdrževanje čim popolnejše (tudi na krajevni ravni) spletne predstavitve žive kulturne ponudbe (koncerti, predstave, razstave, nove knjige idr.),
za redno seznanjanje javnosti s kulturnim delovanjem slovenske manjšine v sosednjih državah
in manjšinskih skupnosti v Sloveniji.
Nujno je povečati dostopnost najboljših slovenskih leposlovnih, likovnih, glasbenih in filmskih stvaritev na spletnih straneh in na stalnih elektronskih nosilcih informacij
in razvijati knjižnice v informacijska in kulturno-družabna središča.
Podpiramo tudi razvojno-raziskovalno delo.
Podrobno bi veljalo proučiti zlasti definiranje javnega interesa v kulturi in kulture kot nacionalnega interesa,
možnosti za sinhronizacijo tujejezičnih filmov,
podpreti ustvarjalce računalniških programov v slovenščini,
spremljati rabo slovenščine v organih EU
in primerjalno pravno proučiti uveljavljanje avtorskih pravic v evropskih državah.
Delo in plače
V N.Si se zavzemamo za vladno politiko, s katero bi dosledno uresničili in zagotovili spoštovanje vseh standardov v zvezi z zagotavljanjem delovnih pogojev, delovnega časa, dopustov, varstva pri delu, pogojev za zaposlitev oz. za prenehanje zaposlitve,
c2 zakonodajo se določi minimalni obseg in pogoji zaposlovanja, vse kar je nad tem, pa je prostor za sporazumevanje med delodajalci in delavci, oziroma njihovimi združenji ali sindikati.
Ohranili bomo kolektivne pogodbe kot pomemben pravni vir in socialni dialog kot obliko sodelovanja in sporazumnega reševanja sporov.
Proti socialnemu dumpingu
Plače in druge pravice zaposlenih morajo imeti takšen status kot sredstva za delo, energija in drugi produkcijski tvorci; konkurenčnosti ni možno zagotavljati samo na račun nizkih plač in socialnega dumpinga.
Kot merilo za določanje plač se po vzoru razvitih držav postavi plača kvalificiranega delavca z določeno delovno dobo in družino.
Povečanje čistih plač bomo zagotovili predvsem z manjšanjem obremenitev dela s prispevki in davki, ki je v Sloveniji najvišja.
N.Si bo predlagala sprejem ustreznih rešitev za uvedbo udeležbe zaposlenih na dobičku in za delavsko delničarstvo.
Javnost plač
Plače članov uprav v gospodarskih družbah in plače funkcionarjev v državnih organih, v organih lokalnih skupnosti, v javnih zavodih in v drugih institucijah, ki se deloma ali v celoti financirajo iz davkov in obveznih prispevkov, morajo biti javne.
Napravili bomo red v plačnem sistemu v javnem sektorju in znižali sedanje razpone med čistimi plačami.
Preverili bomo obstoječi sistem določanja sejnin, nadomestil in drugih prejemkov v zvezi z opravljanjem funkcij v nadzornih svetih in podobnih telesih v javnem sektorju.
Funkcionarjem v upravi, v pravosodju, v javnih podjetjih in članom uprav v družbah v večinski lastnini države se kot plača upoštevajo vsi prejemki iz dela, vključno s honorarji, sejninami in nadomestili.
Učinkovito pravno varstvo
Zmanjšali bomo birokracijo na področju dela in povečali učinkovitost inšpekcijskega nadzora.
Zagotovili bomo pogoje za ustrezno sodno varstvo in ga usposobili za hitro in učinkovito odločanje.
V tem okviru si bo N.Si prizadevala za poenostavitev sodnih postopkov ter za uvedbo poravnav v delovnopravnih sporih.
Zaposlovanje
Brezposelnost ne pomeni zgolj izgube dohodka, ampak pogosto povzroča socialno izoliranost, izgubo perspektiv, občutek manjše vrednosti in poslabšanje kakovosti življenja, zato je naš prednostni cilj zagotoviti delo čim večjemu številu ljudi.
Odpravljanje birokratskih ovir
Prizadevali si bomo za odpravo birokratskih ovir pri iskanju različnih možnosti zaposlovanja, kot so delo na domu, delo s krajšim delovnim časom, zaposlitev za določen čas oz. za  izdelavo določenega projekta.
Podpirali bomo samozaposlovanje, opravljanje samostojnega dela, dopolnilno delo na kmetijah, ustanavljanje novih podjetij in druge možnosti za pridobivanje dohodkov.
Zaposlovanje invalidov
Brezposelne invalide, ki lahko delajo najmanj s polovico polnega delovnega časa oziroma lahko zaradi invalidnosti opravljajo samo določena dela, bomo obravnavali enako kot druge iskalce zaposlitve.
Popravili bomo predpise, po katerih jih zdaj Zavod za zaposlovanje briše iz uradne evidence brezposelnih.
Z olajšavami pri plačevanju davkov in prispevkov oz. z neposrednimi spodbudami bomo pospeševali zaposlovanje invalidov in oseb z zdravstvenimi težavami, starejših delavcev, mlajših žensk, ki ustvarjajo družino oz. skrbijo za otroke, in drugih težje zaposljivih kategorij.
Spodbujanje zaposlovanja s krajšim delovnim časom
V Novi Sloveniji želimo čim večjemu krogu državljanov omogočiti preživljanje z lastnim delom, ne pa s socialnimi pomočmi.
Zato po vzoru Nemčije in nekaterih drugih držav predlagamo davčno razbremenitev oseb, ki delajo z manj kot polovico polnega delovnega časa na podoben način, kot zdaj velja za delo prek študentskih servisov.
Predlagamo, da se od plač za delo z delovnim časom, ki ne dosega polovice polnega delovnega časa oz. so manjše od polovice minimalne plače, ne bi več obračunavali prispevki in davki.
S tem bi velikemu številu brezposelnih omogočili preživljanje z lastnim delom, istočasno pa bi olajšali poslovanje neprofitnih dejavnosti, zlasti na socialnem področju, v nevladnih organizacijah in društvih.
Krepitev zavarovanja za primer brezposelnosti
Zavzemamo se za krepitev zavarovalnih načel v sistemu zavarovanja za primer brezposelnosti.
Zavarovanje brezposelnih oseb mora biti usmerjeno predvsem v ukrepe za čim prejšnjo zaposlitev brezposelne osebe na delo in ne sme niti posredno dajati spodbud, zaradi katerih bi bil lahko status brezposelnega bolj privlačen kot status zaposlenega.
Kot socialno zavarovanje, ki temelji na načelih solidarnosti in vzajemnosti, mora zavarovanje za primer brezposelnosti prevzeti tudi socialne naloge, vendar le, Če so v neposredni povezavi s pravicami za primer brezposelnosti ali s financiranja preventivnih ukrepov, ki varujejo pred brezposelnostjo ali izboljšujejo možnosti zaposlitev.
Družinska politika
Družina kot edinstvena povezava med moškim in žensko si zasluži posebno in trdno podporo družbe posebno danes, ko smo priča vidni krizi institucij.
Kar je dobro za družino, je dobro tudi za družbo.
Tudi reševanje demografskih problemov je možno le s spodbujanjem družin.
N.Si bo oblikovala novo in koordinirano družinsko politiko na vseh področjih, na katerih država s svojimi ukrepi vpliva na življenjske pogoje družin ter njihov nastanek in razvoj.
Poseben poudarek bo dan tistim ukrepom, ki zagotavljajo pogoje za ustvarjanje mladih družin.
V predpisih na področju davkov, stanovanjske pomoči in v vseh drugih predpisih si bo N.Si prizadevala za uvajanje spodbud za družine.
Spremenili bomo sedanjo zakonodajo, po kateri so družine z otroki diskriminirane v primerjavi s pari brez otrok ali samohranilkami, tako da se bo mladim parom izplačalo, če se poročijo.
Zagovarjamo stališče, da mora biti zakonska zveza kot institucionalizirana trajna zveza moškega in ženske zaščitena z ustavo.
Priznavamo tudi izvenzakonsko skupnost in zavestno odločitev moškega in ženske za skupno življenje zunaj okvira zakonske zveze, vendar dajemo prednost zakonski zvezi.
OdloČili smo se za nadaljevanje prizadevanj za razvoj in prestrukturiranje obstoječega sistema družinskih prejemkov, tako da bodo otroški oziroma starševski dodatki dejansko zagotavljali socialno varnost vsem družinam.
Prav tako si bomo prizadevali za izgradnjo diferenciranega in socialno uravnoteženega sistema davkov in prispevkov, pri katerem bo upoštevano tudi število družinskih članov.
Starši z več otroki naj bi plačali ustrezno nižje davke in prispevke.
Pri obračunu davčne obveznosti po progresivni stopnji se upošteva dohodek na člana družine.
Pri odmeri dohodnine se staršem mladoletnih otrok kot davčna olajšava Štejejo obroki za odplačevanje hipotekarnih kreditov za nakup stanovanja oz. hiše.
Moškim in ženskam moramo pomagati pri usklajevanju družinskih obveznosti in poklicnega življenja.
Opozarjamo, da starši za opravljanje domačih del in vzgojo otrok porabijo več ur kot v delovnem razmerju, zato se zavzemamo, da bi tudi država priznala to dejstvo.
Veščine, ki se zahtevajo za opravljanje hišnih opravil in za skrb za družino, morajo biti priznane kot kvalifikacije.
Koraki proti našemu cilju so: finančna podpora za čas skrbi za otroke, dopust in priznanje tega časa za pokojnino.
Spodbujanje starševstva
Po porastu rodnosti v času Demosove vlade se od leta 1992, ko so vladanje prevzele koalicije pod vodstvom LDS, v Sloveniji zmanjšuje rodnost.
Ob še vedno upadajočih stopnjah umrljivosti, zlasti ko gre za starejše prebivalstvo, narašča delež starega prebivalstva, ki je bil v Sloveniji v preteklih desetletjih relativno nizek zaradi velikih Človeških izgub v času komunistične revolucije v štiridesetih letih prejšnjega stoletja in emigracije v obdobju po II. svetovni vojni.
Koeficient rodnosti se giblje v Sloveniji že tretje leto okrog 1.20 in je med najnižjimi v svetu.
Poleg objektivnih razlogov, kot sta pomanjkanje stanovanj ter problemi pri zaposlovanju žensk, če je pričakovati, da bodo morale še roditi, na zmanjševanje rodnosti vpliva tudi družini neprijazna politika.
Predvsem zaradi politike LDS, ki je izrazito nenaklonjena družini in otrokom, večina žensk v rodni dobi odlaga poroko in rojevanja na čas, ko se bo ta politika spremenila.
V anketah je ugotovljeno veliko nesorazmerje med številom željenih otrok in številom v resnici rojenih otrok.
To pomeni, da so v Sloveniji možnosti za občutno povečanje rodnosti, ko bodo ženske, ki so doslej odlagale poroko ali rojstvo, ugotovile, da je nova vlada, v kateri bi bita tudi N.Si, bolj naklonjena družini.
Spoštovanje in upoštevanje starševstva
V Novi Sloveniji starševstvo in vzgojo lastnih otrok priznavamo kot pomembno delo za skupno dobro, za zagotavljanje prihodnosti, razvoja in konkurenčnosti slovenskega naroda in države.
Ob tem, ko so splošni družinski prejemki (otroški dodatek) in olajšave na razmeroma primerni ravni, je starševstvo na mnogih drugih ključnih področjih povsem neustrezno upoštevano ter temu primerno slabši položaj staršev, kar pomeni velike ovire pri odločanju za starševstvo.
Med ukrepi za izboljšanje sedanjega položaja so pomembni zlasti:
vzpodbude delodajalcem za zaposlovanje mater po izteku starševskega dopusta;
pri obdavčitvi nepremičnin je potrebno zagotoviti, da bo stanovanjski prostor, kije potreben za dostojno življenje otrok, v celoti izvzet iz tega davka;
uvedba posebnih stanovanjskih olajšav ali stanovanjskega dodatka (po nemškem vzoru) v odvisnosti od števila otrok za družine, ki si same rešujejo stanovanjsko vprašanje;
spremembe sedanjega načina odmere nadomestila za porodniški dopust in dopust za nego in vzgojo otroka, ki izrazito zapostavlja mlajše matere s kratko zavarovalno dobo oz. z nizkimi plačami;
povišanje dodatka za otroke, ki niso v javnih vrtcih, do ravni, ki bo primerljiva s subvencijami za otroke, ki so v javnih vrtcih;
povečanje pomoči nosečnicam, ki so v stiski in razmišljajo o splavu.
Mladoletnim mamicam in ostalim socialno ogroženim mora drŽava zagotoviti varno zatočišče tn posebno pomoč pri urejanju razmer;
ustvarjanje družinam in otrokom naklonjeno javno mnenje.
Prebivalstvena politika
Z vidika obstoja in razvoja naroda in države se premalo staršev odloča za več kot enega ali dva otroka, preveč parov pa zelo pozno odloči za prvega otroka, kar posledično pomeni tudi premalo časa, da bi se sploh lahko odločili za več otrok.
Zato se zavzemamo za ukinjanje taks in za materialne vzpodbude za sklepanje zakonske zveze in za nagrajevanje zgodnejšega odločanja za prvega otroka.
Po norveškem zgledu bi veljalo vzpodbujati krajšanje časovnega razmika med prvim in drugim otrokom in povečati otroške dodatke oziroma davčne olajšave za tretjega in nadaljnje otroke.
Pokojninsko zavarovanje
Kot najboljši ukrep za ozdravitev sistema pokojninskega in invalidskega zavarovanja Štejemo izboljšanje razmerja med številom zavarovancev in upokojencev s povečanjem števila delovnih mest.
Prizadevati si moramo za večanje deleža zavarovancev v celotnem prebivalstvu in daljšanje aktivnega obdobja v življenju vsakega posameznika.
V zvezi z usklajevanjem pokojnin bo N.Si podprla rešitev, da se vzpostavi načelo, da se pokojnine usklajujejo glede na ugotovljeno gibanje povprečne plače na zaposlenega delavca s polnim delovnim časom.
S popravkom valorizacijskega pravila bomo odpravili možnost počasnejše rasti pokojnin od rasti plač, zaostanke v rasti pokojnin za obdobje od prejšnje uskladitve se bo upokojencem pokrilo v obliki poračunov.
Glede na umirjeno inflacijo naj bi se pokojnine povečale v začetku leta, ko so objavljeni uradni statistični podatki o gibanju plač za prejšnje koledarsko leto.
Pri medletni uskladitvi, ki se opravi septembra glede na porast povprečnih plač v prvih sedmih mesecih tekočega leta v primerjavi s povprečjem za prejšnje leto, se upokojencem izplača poračun od začetka leta.
Poleg dodatnega individualnega in kolektivnega zavarovanja, ki se že uvaja, bomo za mlajše zavarovance uvedli dvostebrni sistem zavarovanja, po katerem se bo del njihovih prispevkov upošteval kot njihova varčevalna vloga za lastno pokojninsko rento, ki jo bodo prejemali poleg pokojnine po sedanjem sistemu.
S tako kombiniranim zavarovanjem bo možno omiliti pričakovane učinke neugodnih demografskih gibanj.
Privilegije in ugodnosti, ki ne izhajajo iz vplačanih prispevkov oziroma zavarovanih tveganj, temveč so bile v prejšnjem režimu priznane za revolucionarne ali politične zasluge, bomo izločili iz sistema pokojninskega in invalidskega zavarovanja in jih prenesli v breme državnega proračuna.
Invalidsko varstvo
Na področju invalidskega varstva se bo N.Si zavzemala za izenačevanje možnosti invalidov in jim zagotovila možnosti za vključevanje v življenje ob upoštevanju vseh posebnosti njihovega položaja in upoštevanju posebnih potreb zaradi invalidnosti.
N.Si bo podprla uveljavitev kvotnega sistema zaposlovanja invalidov,
nove oblike subvencij
in ustanavljanje novih, invalidom prilagojenih oblik organizacij za usposabljanje in delo.
Pri varstvu invalidov zagovarjamo koncept individualnih pravic, ki gredo vsakemu posamezniku.
Vojni veterani, vojni invalidi in žrtve vojnega nasilja
V zakonodaji o pravicah vojnih veteranov, vojnih invalidov in žrtev vojnega nasilja bomo odpravili sedanje razlike med udeleženci in žrtvami vojne in komunistične revolucije, ki temeljijo na ideoloških razlogih.
Veteranom vojne za osamosvojitev Slovenije moramo zagotoviti ustrezno priznanje.
V primeru invalidnosti, izgube zaposlitve ali druge socialne stiske jim mora biti zagotovljena posebna pomoč oz. ustrezno denarno nadomestilo.
Država je dolžna z ustrezno pieteto in obzirnostjo urediti doslej nerešena vprašanja v zvezi z žrtvami državljanske vojne in komunistične revolucije na območju Slovenije.
Socialno varstvo
Država in avtonomni sistemi socialne varnosti bodo še naprej ljudem, ki se znajdejo v socialni stiski in težavah, nudili pomoč in zagotovili minimalni dohodek za dostojno preživetje.
Zdravstvo
Zagotovitev pravičnosti, učinkovitosti ter solidarnosti
Temeljna zdravstvena oskrba se zagotavlja z javno-obvezno zavarovalno shemo, nadstandardna in dopolnilna, ki ni neobhodna za življenje, pa z zasebnimi sredstvi.
Popolna solidarnost ni moža - takšni poskusi so privedli do hudih nedostonosti in kolapsa sistema - vendar pa je solidarnost v zdravstvenem zavarovanju in enakost ljudi v pravicah in obravnavi v zdravstveni dejavnosti temelj zdravstvenih zavarovanj in sistemov zdravstva v Evropi.
Praksa pri nas kaže, da je to načelo porušeno, saj je celo dostop do temeljnih storitev za posameznike različen.
Če plačamo, preskočimo vrsto, če ne, ostanemo na dolgih seznamih za različne operativne posege.
Dogaja se celo, da s plačilom pri istem zdravniku opravimo takoj, sicer čakamo pri nekaterih posegih neznano dolgo.
Sicer pa je potrebno v Sloveniji na podlagi izkušenj držav z večjo tradicijo v večji meri uveljaviti principa vzajemnosti pred solidarnostjo, ki izhaja iz prostovoljne odločitve in ne obveznosti.
Vsi državljani morajo imeti možnost ostati zdravi in Imeti ustrezno zdravstveno oskrbo v primeru bolezni
Državno urejanje zdravstvenega sistema mora biti omejeno na določanje okvirov, znotraj katerih lahko delujeta državna zdravstvena preventiva ter zdravljenje in skrb za bolne, pa tudi zasebno zdravstvo.
Temeljna elementa svobodnega zdravstvenega sistema sta svobodna izbira zdravnika in neodvisnost zdravnikov.
Zavzemamo se tudi za preventivno zdravstvo in zdravstveno izobraževanje, ki posamezniku pomaga skrbeti za njegovo zdravje.
Ljudi moramo spodbujati, da si sami prizadevajo za zdravo življenje, da uporabljajo preventivna sredstva in aktivno sodelujejo pri terapiji in okrevanju, če se jih je bolezen že lotila.
Poudarjamo pomen rehabilitacije, saj pacientu povrne zdravje in neodvisnost ter je zato pomembnejša od samega zdravljenja.
Enaka stopnja prispevkov za delodajalce in delojemalce
Razmejiti je potrebno obvezno zdravstveno zavarovanje in zavarovanje za primer poškodbe pri delu in poklicno bolezen ter poleg ločenih prispevnih stopenj predpisati tudi obvezno ločeno evidentiranje prihodkov in stroškov za vse skupine tveganj.
Pri čemer bi prispevno stopnjo za bolezni in poškodbe pri delu plačevali le delodajalci (sistem bonus-malus).
Izločiti pa je treba iz obveznega zdravstvenega zavarovanja vsa tveganja, ki so že zavarovana po zakonu o obveznem avtomobilskem zavarovanju in te izdatke (skladno z evropsko prakso!) prenesti na zavarovalnice;
uvesti posebno doplačilo za poškodbe zavarovancev, ki se zavestno izpostavljajo velikim tveganjem, kot so npr. adrenalinski športi (avtomobilizem, motociklizem, planina rje nje, plezalni Športi, padalstvo, pa dal no jadralstvo, zmajarstvo, potapljaštvo, jamarstvo, alpsko smučanje, tekmovalni športi, borilni športi), poškodbe v primeru alkoholiziranosti ipd.
To doplačilo bi lahko bilo tudi predmet dopolnilnega zdravstvenega zavarovanja.
Potrebno je vključiti z zakonom v obvezno zavarovanje še osebe, ki imajo zagotovljeno kritje vseh stroškov za zdravstvene storitve (brez doplačil), vse brezposelne osebe, ki prejemajo nadomestila ali denarno pomoč od Zavoda za zaposlovanje, osebe brez prihodkov (za katere plačuje prispevke država ali občine) in upokojence z varstvenim dodatkom ter morda še kakšno socialno ogroženo skupino.
S to spremembo bi bila bistveno popravljena neustreznost sedanje ureditve za socialno najbolj ogrožene skupine zavarovancev.
Še naprej bodo oproščeni doplačil otroci, šolarji in študentje (do določene starostne dobe), preventivne storitve in storitve, ki so z zakonom predpisane kot obvezne, storitve v zvezi z načrtovanjem družine, nosečnostjo ter materinstvom, nekatere storitve zgodnjega odkrivanja bolezni, individualne storitve za preprečevanje nalezljivih bolezni ter storitve nujnega zdravljenja.
Čakalne vrste so nedopustne
Čakalne vrste ljudi za življenjsko pomembne operativne posege najbolj motijo naše državljane, saj se počutijo zlorabljene, ko ob izpolnjevanju obveznosti plačevanja prispevkov ne morejo priti do posega, ki odloča o njihovem življenju.
Še bolj pa je zanje nesprejemljivo to, da ugotovijo, da se vrste preskoči s poznanstvom ali plačilom, kar daje sistemu nelegalnost, koruptivnost in nepravičnost.
Vrste so posledica slabo načrtovanega dela oziroma menedžiranja, neusklajenih kapacitet, zlasti opreme (operacija srca, sečil, rakaste tvorbe, itd.), premalo zdravnikov, premalo organiziran delovni čas in izraba kapacitet in nedopustnega mešanja javne in zasebne prakse, kije postala rak rana in povzročila izgubo zaupanja v zdravstveni sistem in moralno nedopustno prakso.
Okrepljeno zaupanje med izvajalci in zavarovanci
Spremeniti je potrebno upravljanje s programom zdravstvenih storitev, kije doslej potekalo v pogajanjih in dogovarjanjih med predstavniki interesnih skupin izvajalcev in zavarovancev.
V teh postopkih urejajo praviloma medsebojne pravice in obveznosti tisti, ki plačujejo prispevke in potrebujejo zdravstvene storitve, ter tisti, kijih opravljajo.
V državah s socialnim zdravstvenim zavarovanjem, država z zakonom le predpiše postopek in okvire za urejanje odnosov med izvajalci in plačniki, sama pa se v njih ne spušča.
Njena vloga na tem področju je zakonodajna, planska in arbitrarna.
Država (ministrstvo, vlada) določi strategijo razvoja področja in plan njegovega izvajanja ter določi roke in postopke urejanja odnosov med izvajalci in plačniki storitev, izvedbo pa prepušča njihovim predstavnikom.
Poleg tega se mora vloga pacientov kot zavarovanih osebah povečati.
Teh ni mogoče obravnavati le kot »paciente«, ki v.stiski iščejo zdravniško pomoč in oskrbo, ampak so plačniki prispevkov, ki finančno vzdržujejo celotni sistem, in hkrati tisti, zaradi katerih je sistem sploh potreben.
Zato je premalo, da bi z reformnimi spremembami le bolje uredili varstvo njihovih pravic ob uveljavljanju zahtev do zdravstvenih storitev in izboljšali dostopnost do zdravstvenih storitev.
Kot plačniki prispevkov morajo imeti možnost in pravico tudi odločati in soodločati o svojih obveznostih in pravicah iz zdravstvenega zavarovanja, o razporejanju in gospodarjenju z denarjem, ki ga plačujejo v obliki prispevkov, o razvoju mreže javne zdravstvene službe, dostopnosti do zdravstvenih storitev, njihovih cenah itd.
Izboljšanje poslovanja javnih zavodov
Boljše poslovanje zavodov je možno doseči z okrepljeno odgovornostjo menedžerjev in ostalega vodstvenega osebja, ne nazadnje pa tudi s stimulativnim nagrajevanjem, ki bo odvisno od količine in kvalitete dela.
Nujno je treba okrepiti vlogo svetov zdravstvenih zavodov, v katerih naj bi bili po novem ljudje z določenimi poslovno-organizacijskimi znanji, torej strokovno dovolj usposobljeni kadri;
poleg tega morajo v njih imeti možnost izražati svoje interese predstavniki zavarovanih oseb.
Nujna je okrepljena vloga najpomembnejših nosilcev zdravstvenega varstva države in vseh drugih, ki se vključujejo v upravljanje sistema.
Ti morajo biti pri uresničevanju in izvajanju svojih nalog avtonomni, saj delujejo le v okviru zakonskih pooblastil.
Namesto centralizacije odločanja in etatizacije postopkov bomo uvedli sistem decentraliziranega upravljanja Bismarckovega vzora ter vključevanje širšega kroga izvajalcev, interesnih skupin in civilne družbe v upravljavske postopke.
Potrebna so pooblastila ustanoviteljem, da ustrezno ukrepajo, če menedžment ne izpolnjuje svojih nalog in dolžnosti, če poskuša poslovati nad razpoložljivimi materialnimi okviri, najema kredite brez kritja oz. poroštva ustanovitelja, neopravičeno ustvari primanjkljaj itd.
Stabilnost javnega financiranja
V zadnjih treh letih se slovensko zdravstvo koplje v vse večjih finančnih deficitih v javni zdravstveni blagajni obveznega zdravstvenega zavarovanja.
Te se približujejo 50 mrd SIT.
To dolgoročna ogroža temeljno zdravstveno varstvo, onemogoča obnovo prepotrebne opreme v javnih zdravstvenih zavodih, ki postaja zastarela, deficite in zadolževanje v javnih zavodih ter posledično vpliva tudi na čakalne vrste, ki so vse daljše.
Tudi daljša življenjska doba in demografske spremembe - in tudi napačne odločitve v preteklosti - terjajo spremembe, ki bodo zagotavljale finančno vzdržnost sistema obveznega zdravstvenega zavarovanja.
Nujno bo treba proučiti dosedanje kapacitete, uhajanje javnih sredstev neznano kam, zlasti v zasebne žepe, kakor tudi analizirati vse možne bonitete na področju zdravstva in zdravstvene nege ter jih razdeliti na tiste, ki bi jih predvsem iz socialnih razlogov moralo še naprej v celoti zagotavljati obvezno zdravstveno zavarovanje, in na tiste, ki so stvar posameznika.
Finančna gibanja kažejo, da bomo v prihodnosti morali razširiti področje, na katerem lahko posamezniki sami poskrbijo za svoje zdravje z različnimi oblikami zavarovanja.
Istočasno pa želimo sistem javnega zdravstva preoblikovati tako, da bi imeli vsi vpleteni oseben interes do sistema zdravstvenega zavarovanja, ki bi bil human, učinkovit in bi omogočal primerne storitve za primerno ceno.
Povečati moramo konkurenčnost med ponudniki zdravstvenega in nezgodnega zavarovanja.
Za neposredno izvajanje storitev in zdravljenja je potrebnih več sredstev, ki jih lahko brez škode za pacienta pridobimo na podlagi zmanjšanja nepotrebnega ponavljanja raznih laboratorijskih in drugih preiskav, z delitvijo dela na primarno in sekundarno dejavnostjo, boljšo organizacija dela, podprto z informacijsko podporo, elektronsko izmenjavo informacij in naročanj med enotami zavodov in med zavodi, racionalizacijo dežurstev, s prepovedjo samoplačništva med delovnim časom, namenjenim uresničevanju obveznosti do ZZZS, koriščenjem delovnega časa idr.
Izravnalne sheme - tudi starejši in bolni morajo imeti enake možnosti vstopa v zavarovanje in zdravljenje
S spremembo zakona o zdravstvenem zavarovanju moramo preprečiti selekcijo rizikov in uvedbe obveznosti izravnave tveganj; uvesti je potrebno izravnalne sheme za pokrivanje razlik v rizikih, ki izhajajo iz razlik v starosti zavarovancev ali v njihovi obolevnosti.
Teh minister za zdravje v štirih letih ni uspel urediti, zato so se začeli procesi izločanja bolj tveganih kategorij oseb in sistema zdravstvenih zavarovanj.
V Zakonu o zavarovalništvu je treba uvesti nadzor nad temi zavarovanji s strani Ministrstva za zdravje, preprečevanje selekcije rizikov, načine oblikovanja premij, možnosti ustvarjanja dobička, posebnosti pri oblikovanju rezervacij, izravnave tveganj med zavarovalnicami
Dvigniti profesionalnost planiranja
Planiranje je šibka točka slovenskega zdravstvenega varstva nasploh, saj se začenja že na državni ravni.
Težava, s katero se srečuje menedžment, je tudi dejstvo, da v Sloveniji še nismo določili mreže javne zdravstvene službe, ki bi dala javnim zavodom možnosti realnega planiranja svojih zmogljivosti in obsega dela.
Potrebna so bolj jasna in večja pooblastila vodilnih, predvsem pa uveljavljanje ukrepanja v primeru »neupoštevanja ciljev nadrejenih«.
Enako je treba povečati stimulacijo in motivacijo delavcev (zlasti zdravnikov), ki so kvalitetni, marljivi, varčni, imajo primeren odnos do zavarovanih oseb in spoštujejo načela racionalnosti itd.
Tega tudi ne bo mogoče spremeniti, dokler bomo imeli uravnilovko, ki krni marljivost in povzroča nedelavnost.
Jasnejša mora biti vloga ustanoviteljev: opredeliti je treba njihove dolžnosti in pristojnosti v primeru delovanja javnega zavoda v skladu s cilji zdravstvenega varstva, razvoja, spoštovanja pogodbe s plačnikom, v primeru primanjkljaja, ugotovljene prekapacitiranosti itd.
Cene zdravil so poletele v nebo
Poleg referenčnih cen je treba predvideti tudi druge ukrepe za obvladovanje cen zdravii ter obvladovanje predpisovanja in porabe zdravil.
Med temi so v EU znani ukrepi občasne zakonske zamrznitve cen zdravil, kar so v zadnjih 10 letih storile že skoraj vse države EU vsaj enkrat, nekatere pa tudi večkrat.
Naslednji ukrep je zakonsko opredeljen način določanja cen v pogajanjih med proizvajalci ter dobavitelji zdravil, ministrstvom, ZZZS in predstavniki izvajalcev, ki pomenijo tudi materialne odgovornosti posameznih pogajalskih skupin za sprejete ukrepe obvladovanja izdatkov za zdravila.
Eden od ukrepov se nanaša na omejevanje dobička proizvajalcev in dobaviteljev zdravil na račun domače porabe, obdavčenje sredstev proizvajalcev za »reklamiranje zdravil« itd.
Tekmovalnost med izvajalci bo prinesla znižanje stroškov in kakovostnejše storitve
Z uvedenimi elementi tekmovalnosti (»kompetitivnosti«) med izvajalci na razpisih za programe zdravstvenih storitev bi se znižale cene in izboljšala storitve.
Takšna tekmovalnost je možna npr. s ponudbo nižje cene, večje produktivnosti, s krajšo čakalno dobo itd.
Konkurenca je tesno povezana tudi z načinom plačevanja dela zaposlenih,
stimulacija ali sankcioniranje menedžmenta za dosežene rezultate je premalo za spreminjanje odnosov, ki vladajo pri nas v zdravstvenih dejavnosti, ko večino zaposlenih sploh ne ve za določila pogodbe med ZZZS in njihovim zavodom ali pa jeza njihovo uresničevanje nezainteresirana, saj je po njihovo za to odgovoren le menedžment.
Zato je nujno iskati druge vzvode ali načine plačevanja zaposlenih v zdravstvenih zavodih in njihovo plačo vezati na opravljeno delo.
Uveljavitev predloga o »svobodnem zdravniku «
Določiti je potrebno pogoje za opravljanje dejavnosti v obliki svobodnega poklica, obveznosti takšnih zdravnikov vključevanja in dela v mrežo javne zdravstvene službe, način sklepanja pogodb med njimi in menedžmentom javnih zavodov, merila za določanje plačil njihovega dela itd.
Realno pa je pričakovanje, da bi ti zdravniki vnesli več tekmovalnosti v sistem zdravstvenega varstva in zvišali njeno produktivnost.
S tem bi zmanjšali tudi potrebo po novih zaposlitvah, kar je prispevek k racionalnosti in povečanju učinkovitosti sistema.
Privatno izvajanje zdravstvenih storitev - da, vendar ne tako kot doslej
Sedanje izvajanje privatne prakse ni zadovoljivo, kakor tudi ne sistem samoplačništva, ki pravno ni urejen in se odvija na javnih delovnih sredstvih, s kadri, ki so plačani iz javnih sredstev, ustvarjajo pa dohodek iz zasebnih sredstev,
enako velja za primere popoldanskega dela zdravstvenih delavcev, zaposlenih v javni zdravstveni službi, pri zasebnikih, pri čemer svoje dopoldansko delo nekateri izkoriščajo za pridobivanje in preusmerjanje pacientov v privatne ordinacije.
Ob spreminjanju zakonov je potrebno zastaviti povsem jasno mejo med zasebno in javno dejavnostjo, pri Čemer mora biti to v javnih zavodih ločeno fizično, kadrovsko in prostorsko in glede kvalitete, cene storitev in drugih pogojev pod nadzorom ministrstva.
Pediater in ginekolog ostaneta na primarni ravni zdravstvenega varstva
V N.Si sprotujemo načrtu sedanje vlade pod LDS, ki je nameravala ukiniti pediatra in ginekologa na primarni ravni.
Te zdravstvene storitve, ki imajo velik vpliv na uspešno preventivo, so se izkazale za uspešne in učinkovite.
Če je populacije manj (npr. zlasti otrok), mora biti zato ustrezno prilagojena mreža.
Nedopustno je, da bi izrazito specialistično delo zaupali splošnim zdravnikom brez potrebnega zunanja in veščin, kar bi se daljnoročno izkazalo za zelo problematično.
To je pokazala tudi Široka strokovna razprava v Sloveniji.
Državna ureditev
Cenejša država
Enakost pred zakonom in pravna država
Nova Slovenija - Krščanska ljudska stranka želi zagotoviti vsem državljanom Republike Slovenije pravičnost in preglednost na finančnem področju.
Enakost pred zakonom in zmanjševanje javne porabe naj bosta vodilo k uspešni finančni politiki, ki bo ohranila Slovenijo suvereno tudi na tem področju.
Za finančno področje naj še posebej velja, da mora vse delovanje temeljiti na spoštovanju veljavne zakonodaje - na vseh nivojih, od vrha navzdol.
Na vseh področjih je potrebno okrepiti finančno disciplino in s popravki zakonov pripomoči k Čimprejšnjemu odpravljanju zaostalih obveznosti (hitrejši sodni postopki, večja odgovornost uprav, natančno izvajanje zakona o finančnem poslovanju podjetij).
Zahtevamo poostritev kazenskih določb v primerih finančne nediscipline.
Država naj daje zgled v finančni disciplini in naj jo tudi s strožjimi zakonskimi osnovami zahteva od državljanov.
Evropske vrednote
Ob tem izpostavljamo evropske vrednote, kot so: resnicoljubnost, poštenost, odgovornost, vestnost, natančnost.
Brez teh vrednot ne moremo izvajati finančnih načrtov za boljšo prihodnost v skupnosti evropskih narodov.
Po vstopu v Evropsko unijo dajemo prednost tudi finančnem področju.
Finančno sodelovanje z EU naj spremljajo pretehtane odločitve za zaščito lastnih interesov in pridobivanje namenskih sredstev.
Podpiramo skupno valuto evro.
Za Čim manj boleče prilagajanje Evropski uniji moramo takoj urediti denacionalizacijo,
privatizacijo,
pravosodje
kmetijstvo.
Za Čim manj boleče prilagajanje Evropski uniji moramo takoj urediti denacionalizacijo, privatizacijo, pravosodje, kmetijstvo.
Zlasti moramo urediti vprašanja, kot so: inflacija, javni dolg in proračunski primanjkljaj.
Pretok kapitala
Podpiramo privatizacijo bank s kakovostnim tujim naložbenim kapitalom, ki bo zagotavljal tudi nadaljnje vlaganje v naše gospodarstvo.
Bank naj bo več za zdravo konkurenčnost.
Vzpodbujajo naj domače varčevanje in naložbe v razvojne projekte.
Zagotavljajo naj predvsem varnost in donosnost naložb.
Podpiramo prost pretok kapitala s tujino.
Želimo si več odgovornosti in transparentnosti pri prodaji državnega premoženja s širšim konsenzom v DZ in pozitivno podporo strokovne javnosti.
Naše finance bodo urejene po evropskem vzoru in vzoru uspešnih držav v razvoju.
Delovanje bo usmerjeno k zmanjševanju zadolževanja in izkoriščanju ugodnih posojil ter namenskih sredstev EU.
Davčna politika
Smo proti zviševanju DDV in prispevnih stopenj, obenem pa za poenostavljen in stimulativen sistem davkov.
Pomembno področje je tudi izenačevanje obračunavanja davkov in prispevkov za vse pravne in fizične osebe.
Poenostavljati je potrebno sistem davkov in s preglednejšim pobiranjem davkov in prispevkov zagotoviti uspešno realizacijo proračunov.
Pobiranje davkov je potrebno razdeliti med državo in občino.
Treba je težiti k zmanjševanju obremenitev gospodarstva z zmanjševanjem državne porabe in varčevanjem državnih institucij ter z boljšim in bolj učinkovitim delovanjem javnih institucij na vseh ravneh.
Finančni trg
Nujen je novi zagon razvoja finančnega trga, Še posebej investicijskih skladov, ki bodo prispevali k varčevanju in pretvorbi depozitov v investicijski kapital.
Povabili bomo tuja investicijska vlaganja.
V lastništvu države so še vedno tovarne, ki jih je potrebno privatizirati.
V današnjem sistemu se je ta privatizacija odvijala pod vplivom interesnih lobijev in najpogosteje na Škodo države.
Nova vlada bo izdelala novo strategijo privatizacije.
Davčna politika in spodbudni ukrepi morajo spodbuditi nove razvojne projekte in zagotoviti začetna vlaganja v malo in srednje podjetništvo na teh področjih.
Racionalizacija uprave
Nujno je omejevanje števila zaposlenih v negospodarstvu, posebej še v državnem aparatu, ki ga je treba prilagoditi našim zmožnostim in velikosti.
Od državnega aparata bomo zahtevali, da sam opravi delo, ki mu je naloženo, ne pa, da ga tako kot zdaj prepušča subjektom zunaj uprave, kar draži poslovanje, slabi varnost podatkov in manjša preglednost in otežuje nadzor.
Javno porabo je potrebno prilagoditi normativom Evropske unije ter finančnim zmožnostim našega gospodarstva.
Zagotavljati želimo kar največjo kontrolo računskega sodišča nad občinami in njihovimi proračuni.
Izvajati moramo strogo kontrolo nad javnimi naročili in podeljevanjem sredstev.
Javna poraba naj bo na vseh ravneh pregledna ter kontrolirana tako s strani javnosti kot s strani nadzornih služb.
Javni skladi
Zavzemamo se za kontrolo nad poslovanjem skladov in državnih organizacij preko računskega sodišča ali posebnih nadzornih skupin.
Računskim sodiščem je potrebno dati več pristojnosti in s tem zagotoviti večji nadzor.
Takoj je treba ukiniti nepotrebne sklade ali vsaj zmanjšati njihov kapital.
O ukinitvi skladov naj odloča DZ.
Zavarovalstvo
Zavarovalniški sistem je potrebno dokončno privatizirati s strani tujih zavarovalnic ter zagotavljati ustrezna in takojšnja izplačila ob ustreznem kapitalu zavarovalnic in oceni tveganja.
Ustrezni kapital naj se redno kontrolira.
Vedno znova je treba ljudi vzpodbujati k namenskemu varčevanju, tudi pri državnih projektih, posebej pa k varčevanju za pokojninske namene in pri tem varčevalce ustrezno stimulirati.
Igralništvo
Denar igralnic naj se preusmerja v turizem in kulturnozgodovinske objekte.
Denar klasičnih iger na srečo z udeležbo državljanov pa naj gre v največji meri v zdravstvo, šport, šolstvo ter nadzorovanim invalidskim organizacijam.
Zbiranje in razporejanje teh sredstev naj bo pregledno in naj preprečuje vsako navzkrižje interesov.
Nadzor
Javni prihodki in odhodki naj bodo kar najpogosteje kontrolirani s strani računskega sodišča z večjimi pooblastili.
Nujna je kontrola nad vsemi oblikami javnih pomoči, nepovratnih in namenskih sredstev, javnih razpisov, zaščit vlagateljev.
Statistične podatke moramo povsem uskladiti z normativi Evropske unije.
Proračun naj se izdeluje v realno dosegljivih okvirih, z dovolj veliko rezervo in vsaj minimalnim presežkom.
V proračunu naj se postavke na odhodkovni strani ustalijo ali celo zmanjšajo, presežek pa nameni v nove spodbude gospodarstvu in za večanje natalitete.
Javni dolg
Javni dolg se mora zmanjševati ali ga vsaj ne smemo povečevati.
Jemanje kreditov naj sloni na realnih predračunih in točni kalkulaciji porabe.
Država naj poskrbi, da bodo projekti financirani iz slovenskega zasebnega in tujega denarja.
Pravosodje: pravica odložena - pravica odrečena
Usklajeno delovanje pravosodnega sistema v pogojih tržnega gospodarstva in varstva človekovih pravic in temeljnih svoboščin je pogoj za vladavino prava v državi.
Pravosodni sistem moramo zasnovati tako, da se v izhodišču čim več sporov iz premoženjsko-pravnih odnosov reši sporazumno med strankami, v kazenskih zadevah pa je potrebno povečati vlogo tožilcev v predkazenskem postopku, potrebno pa je razmisliti tudi o reorganizaciji tožilstva v smeri, ko tožilec spremlja zadevo od začetka do konca, ne pa da hodijo tožilci nepripravljeni na obravnave.
Tožilci morajo dobiti večja pooblastila pri usmerjanju dela policije.
Organizacijsko se tem načelom in izhodiščem prilagodi delovanje Ministrstva za pravosodje ter na novo opredeli delovanje Sodnega sveta.
V novem vladnem mandatu bo potrebno z ustreznimi organizacijskimi, spremenjenimi zakonskimi določili, vključno z novimi zakoni, začeti spreminjati neustrezne razmere v slovenskem pravosodju.
Potrebno je celovito pristopiti k reševanju posameznih sklopov problemov z učinkovito povezavo med prakso in teorijo v katerem mora imeti vodilno vlogo Ministrstvo za pravosodje, katero mora skrbeti za pripravo takšne zakonodaje, ki bo v praksi zaživela in učinkovito delovala in vplivala pozitivno na razvoj družbe kot celote.
Nova vloga sodnika
Zakonodaja mora sodnikom omogočiti učinkovito vodenje sodnih procesov in odgovorno ter strokovno odločanje in jim zagotoviti, da se bodo lahko v vsem svojem delovnem času posvečali le svojemu strokovnemu delu.
Zagotoviti jim je potrebno strokovno in tehnično pomoč pri delu in ustrezne delovne prostore.
Pri napredovanjih sodnikov je potrebno upoštevati zgolj strokovna merila in učinkovitost njihovega dela.
Sodni svet je nujno preoblikovati, da bo postal neodvisen in nepolitičen.
Po našem mnenju bi moralo Vrhovno sodišče aktivneje posegati v izboljševanje stanja s svojimi konstruktivnimi predlogi, samoiniciativno iskati možne rešitve in oblikovati pripombe in predloge k obstoječi zakonodaji v smeri njene izboljšave in učinkovitosti.
Reorganizacija tožilstva
Celotno zasnovo državnega tožilstva bi bilo potrebno ponovno preveriti.
Nedavni dogodki z vodjo gospodarskega oddelka so pokazali, da organizacija tožilstev ni zasnovana pravilno.
Oblikovati bi bilo potrebno hierarhično piramido po kateri bi predstojniki imeli vpogled in vpliv na delo nižjih tožilcev.
Zmotno je mišljenje, da je tožilec neodvisen, saj je v vlogi zaščite pravic prebivalcev in države Slovenije.
Njegovo delo ne moremo enačiti z delom sodnikov, ki so pri svojem delu neodvisni.
Tožilci morajo ščititi pravni red in pri tem delu morajo delovati v smeri čim večje uspešnosti svojih postopkov.
Ob odkrivanjih, preiskovanjih in ugotavljanjih kaznivih dejanj so premnogokrat pozabljene človekove pravice oškodovancev - žrtev teh kaznivih dejanj.
Njihovi zaščiti bi bilo potrebno posvetiti več pozornosti.
Razvoj in specializacija odvetništva in ukinitev privilegijev v notariatu
Odvetniške pisarne bi bilo potrebno s prilagojeno zakonodajo spodbujati k povezovanju, saj lahko le velike in močne pisarne nudijo svojim strankam kvalitetno pravno pomoč.
Predlagamo, da se overovitve in podobna administrativna opravila prepustijo drugim službam,
notarjem kot vrhunskim strokovnjakom pa naj se dopusti vodenje zapuščinskih postopkov in enostavnejših nepravdnih postopkov, kar bi razbremenilo sodišča.
S spremembo zakona o notariatu bi bilo potrebno v skladu z ustavo odpreti notarski poklic za vse.
Tudi notarji bi morali opravljati ta poklic kot svoboden poklic dostopen vsem, ki izpolnjujejo stroge pogoje.
Tako pa se je izoblikovala ozka skupina izjemno dobro plačanih ljudi, ki so bili izbrani na podlagi političnega kadriranja in so praktično nedotakljivi, kar so pokazali tudi zadnji primeri (Orion, Zbiljski gaj, itd.).
Izboljšanje sistema kazenskih sankcij
Potrebno je zagotoviti večja sredstva za izgradnjo sodobnih priporov in zaporov, saj bodo le na tak način zagotavljali svojo funkcijo.
S tem bi preprečili trgovino z mamili v zaporih, ki je ravno zaradi prenatrpanosti zaporov velik problem.
Bolj se zavzemamo za večje število manjših zaporov kot za velike komplekse, v katerih je zapornike mnogo težje varovati in jim zagotavljati osnovne življenjske potrebe.
Vzgojni domovi morajo s spremenjeno politiko do gojencev opustiti sedanji sistem, po katerem gojenci iz njih prihajajo še bolj »izobraženi« v kriminalnih dejanjih, namesto da bi jih vzgojni dom odvrnil od njih.
Večjo vlogo je potrebno posvetiti izobraževanju gojencev in njihovem odnosu do sebe in drugih.
Predlog sprememb na področju pravosodja
Usklajeno in učinkovito delovanje pravosodnega sistema v pogojih tržnega gospodarstva
in varstva človekovih pravic in temeljnih svoboščin je pogoj za vladavino prava v državi.
Pravosodni sistem moramo zasnovati tako, da se v izhodišču čim več sporov iz premoženjsko-pravnih odnosov reši sporazumno med strankami, v kazenskih zadevah pa je potrebno povečati vlogo tožilcev v predkazenskem postopku, s poudarkom na reorganizaciji tožilstva v smeri, ko tožilec spremlja zadevo od začetka do konca.
Tožilci morajo dobiti večja pooblastila pri usmerjanju dela policije.
Potrebno pa je tudi reorganizirati tožilstvo v smeri večje hierarhične odgovornosti za delo.
Tožilcem za katere se ugotovi, da ne delujejo v skladu s svojimi pooblastili, je potrebno odvzeti mandat in jih zamenjati s takšnimi, ki bodo opravljali svoje naloge.
Organizacijsko je potrebno prilagoditi delovanje Ministrstva za pravosodje ter na novo opredeliti delovanje Sodnega sveta kot tudi Vrhovnega sodišča.
Procesno zakonodajo na področju kazenskega prava in civilnega prava je nujno spremeniti tako, da bodo postopki kratki in učinkoviti, in bodo sankcionirali zavlačevanje postopkov.
Stranka, ki se bo pritoževala izključno zaradi zavlačevanja postopka naj bo ustrezno finančno obremenjena z visokimi sodnimi taksami.
Predvsem pa je potrebno temeljito poseči v izvršilni postopek.
V zahodni Evropi (npr. v Nemčiji) sploh ne poznajo posebnega izvršilnega postopka v zadevah, v katerih je sodišče s pravnomočno sodbo že naložilo dolžniku plačilo določene dajatve.
Ta sodba v razviti Evropi predstavlja neposredni izvršilni naslov, katerega morajo takoj izvršiti izvršitelji.
Zaradi učinkovitosti in pocenitve dela izvršiteljev, je potrebno bistveno povečati število izvršiteljev, da se bo vzpostavil sistem učinkovitosti dela sodnih izvršiteljev,
V ta namen je potrebno spremeniti zakonodajo tako, da bodo izvršitelji plačani Šele po rezultatih zaključene izvršbe.
Glavni posegi v obstoječe stanje pravosodja in programski cilji so:
Za potrebe pravosodja bomo pripravili programe za izobraževanje pravnikov, predvsem s področja evropskega prava.
Postopno se mora dvigniti nivo pravnega študija, predvsem v smeri večje specializacije, s čimer mislimo tudi na spremembo sedanjega fakultetnega izobraževanja.
Uveljaviti moramo nov koncept, ki bo zmanjšal Število sodnikov, uveljavil strukturo sodnih strokovnih uslužbencev, ki bodo razbremenili sedanjega sodnika - uradnika, vplivali na učinkovitost postopkov in ne nazadnje pridobivali izkušnje za morebitno sodniško kariero.
Posebna pozornost bo namenjena organizaciji in delovanju Vrhovnega sodišča, ki mora postati vzor vsem sodiščem v državi
Vrhovno sodišče mora po svoji funkciji skrbeti za učinkovit sodni sistem z različnimi formalnimi in neformalnimi metodami.
Za rešitev zaostankov na sodiščih bo moralo Ministrstvo za pravosodje skupaj s Sodnim svetom in Vrhovnim sodiščem pripraviti poseben program ter zaostanke odpraviti ali omejiti v normalne okvire.
Učinkovitost samega sodnega sistema bomo izboljšali z ureditvijo odnosa tožilec policija - preiskovalni sodnik.
Tožilstva morajo prevzeti v svojo pristojnost tisti del preiskovalnih nalog, ki jih sedaj samostojno opravlja policija, katera pa strokovno ni najbolj usposobljena za tovrstna dejanja.
Za boljšo učinkovitost dela državnih tožilcev bomo na podlagi strokovnih stališč pripravili novo organiziranost tožilstev.
Ob tem bomo pripravili tudi novo zakonsko ureditev, ki bo učinkoviteje urejala področje skupine državnih tožilcev za posebne zadeve in gospodarski kriminal.
Posebno pozornost bomo posvetili reševanju problematike mladinskega kriminala.
Z ustreznimi zakonskimi spremembami je potrebno izboljšati položaj upnika nasproti njegovemu dolžniku, kar bo imelo tudi velik gospodarski značaj.
Tisti del postopkov, ki se rešuje na sodiščih in je vezan na denacionalizacijske postopke, moramo v največji meri pospešiti in jih čimprej dokončati.
Bistveno pospešiti moramo tudi urejanje zemljiškoknjižnih zadev in poskrbeti za delovanje elektronske zemljiške knjige.
Sodiščem moramo zagotoviti materialne pogoje za posodobitev vodenja sodnih registrov in zemljiške knjige ter za vnos podatkov iz javnih listin na internet oz. druge ustrezne informacijske sisteme, tako da bodo ti podatki lažje dostopni zainteresiranim subjektom.
Zavzemamo se za racionalizacijo izvršilnega postopka, tako da bo dokončna upravna ali pravnomočna sodna odločba veljala za izvršljivo, država pa bo zagotovila pogoje za hitro in celotno izvršitev.
Ministrstvo za pravosodje je potrebno strokovno okrepiti, saj lahko le tako opravlja svojo funkcijo.
Ministrstvo mora prevzeti aktivno vodenje sprememb na področju pravosodja v sodelovanju z vsemi vejami pravosodja, v smislu zagotavljanja večje učinkovitosti pravosodnega sistema.
Samo učinkovit pravosodni sistem zagotavlja vladavino prava in razvoj demokracije.
Notranje zadeve
Lokalna samouprava
Nova Slovenija se skladno z načelom subsidiarnosti zavzema za pravico lokalnih skupnosti, da samostojno urejajo in upravljajo v svoji pristojnosti vse javne zadeve, ki se tičejo življenja in dela prebivalcev na njihovem področju in ne posegajo v pravice in obveznosti drugih lokalnih skupnosti.
Sistem upravljanja mora biti čim bližji ljudem in mora omogočiti uspešno načrtovanje in usklajevanje različnih interesov.
Zato se v Novi Sloveniji zavzemamo za uveljavitev pokrajine kot vmesne stopnje med občino in državo za opravljanje nalog, ki presegajo zmogljivosti manjših občin.
Vendar vztrajamo, da se pokrajine ustanovijo od spodaj navzgor, na predlog oziroma s soglasjem vseh občin, kijih pokrivajo, ne pa z zakonom ali drugim aktom drŽave.
Če občine oblikujejo pokrajino, lahko država nanjo prenaša del svojih nalog in s tem krepi policentrični kulturni ter gospodarski razvoj posameznih delov države.
Tak prenos sproži decentralizacijo, razbremenitev države na eni strani in pomoč šibkejšim občinam na drugi strani.
V Novi Sloveniji se zavzemamo za uresničevanje samostojnost občin vključno s finančno avtonomijo, ki lokalno samoupravo varuje pred posegi države.
Zavzemamo se za povečanje neposrednih prihodkov občin.
Če se na občine s prenosom z državne pristojnosti naložijo nove naloge, jim mora država zagotoviti vsa potrebna finančna sredstva.
Manjšim, demografsko ogroženim občinam se zagotovijo finančne izravnave.
Pri tem moramo oblikovati objektivna in pregledna merila za dodeljevanje finančnih sredstev občinam.
Državna uprava
Nova Slovenija se zavzema za povečanje učinkovitosti državne uprave
za skrajšanje in poenostavitev upravnih postopkov,
za zmanjšanje birokratizacije državne uprave,
in za večjo preglednost javnih naročil,
ter samostojnega dela državnih organov.
Zamotane procedure in nesposobno, počasno in neproduktivno državno upravo bomo podvrgli strogim zakonom in jasnim predpisom: birokracija je servis za državljane in mora delati v interesu državljanov, za kar je plačana, in je ni treba prositi.
Preverili bomo sedanjo organizacijo posameznih služb in jo prilagodili potrebam državljanov ter jo racionalizirali.
Zavzemamo se za depolitizacijo in profesionalizacijo državnih uslužbencev in za objektivna merila za napredovanje in zasedanje položajev.
Pri tem se zavzemamo za objektivna merila, ki ne bodo dajala absolutne prednosti uradnikom, ki so zasedli položaje zaradi političnih zaslug do dosedanje vlade.
Zavzemamo se za stalno strokovno izobraževanje javnih uslužbencev.
Predlagali bomo dejansko vzpostavitev sodobnega plačnega sistema v javnem sektroju, ki bo dejansko odpravil nesorazmerja med plačami v javnem sektorju,
še posebej pa se bomo zavzemali za bistveno zmanjšanje nesorazmerno visokih plač direktorjev v posameznih delih javnega sektorja.
Dejstvo namreč je, da reforma plačnega in uslužbenskega sistema sedanje vlade samo še povečuje nesorazmerja med plačami v javnem sektorju in jih ne odpravlja.
Od državnih uradnikov bomo zahtevali osebno in odškodninsko odgovornost za opravljanje nalog, za katere so zadolženi, in za stanje na področju, ki ga pokrivajo.
To velja zlasti za uradnike na najvišjih položajih.
Pri organizaciji in urejanju položaja državnih uslužbencev bomo uveljavili načela strokovnosti, etike in delovne morale vseh zaposlenih in normiranje, izboljšanje motivacije in sistema nagrajevanja ter druge ustrezne ukrepe za izboljšanje učinkovitosti dela.
V delovanje državne uprave bomo uvedli več preglednosti in zagotovili nadzor kakovosti in pravočasnosti dela.
Državna uprava mora poenostaviti upravne postopke in državljanom zagotoviti, da bodo vse opravke, ki so potrebni za določen namen, opravili na enem kraju, ne pa, da jih pošiljajo od vrat do vrat oziroma od okenca do okenca.
Ne glede na finančne učinke si bomo prizadevali za znižanje upravnih taks in drugih stroškov pri izdaji dokumentov, dovoljenj in potrdil.
Ponovno bomo uvedli možnost overitev pri pristojnem organu, ne pa pri notarju.
Še posebej se bomo prizadevali za znižanje upravnih taks in obveznih nalepk pri registraciji osebnih vozil, ki dodatno obremenjujejo prebivalstvo in za njihovo plačilo se samo okorišča zasebnik, ki jih izdeluje, državni proračun pa z njihovim izdajanjem nima nobenih proračunskih prihodkov.
V čim krajšem času bomo zaključili denacionalizacijo, ki se neutemeljeno zavlačuje že predolgo časa, s tem pa se dodatno obremenjujejo državna sredstva zaradi nemožnosti uporabe nacionaliziranega premoženja.
Urejanje pravic tujcev
Zaradi evropske integracije in tesnejših vezi med Slovenijo in preostalim svetom bo vse več Slovencev živelo v tujini, v Sloveniji pa vse več ljudi iz drugih držav.
Zavzemamo se za mirno sožitje Slovencev in tujcev.
Želimo omejiti in nadzirati priseljevanje ljudi iz držav zunaj Evropske unije, istočasno pa spodbujati integracijo tujcev, ki že dolgo živijo v naši državi.
Integracija nam pomeni življenje in delo ljudi iz različnih kultur v naši družbi, zato spoštujemo njihove potrebe in željo po ohraniti lastne identitete, kulture, jezika in načina življenja.
Podpiramo ustavno pravico do azila za politične begunce, vseeno pa moramo preprečevati zlorabo te pravice.
Prizadevali si bomo za oblikovanje skupne evropske politike za odpravljanje razlogov za beg iz posameznih držav in za učinkovito ureditev vprašanj, ki se nanašajo na azil in priseljevanje.
Pri sprejemanju tujcev moramo upoštevati interese in sposobnost integriranja priseljencev. Poudarjamo pa, da ima vsak Slovenec vedno pravico do vrnitve v domovino.
Radi bi omogočili naturalizacijo tujcev, ki živijo v Sloveniji, pod pogojem, da znajo slovensko, priznavajo našo ustavno in družbeno ureditev, se želijo vključiti v našo družbo in imajo dolgoročno možnost za preživljanje.
Dvojno državljanstvo mora ostati izjema.
Naši tuji sodržavljani bogatijo našo družbo, vendar življenje skupaj z ljudmi iz drugih kultur poraja tudi težave in strahove, ki lahko vodijo v ksenofobijo in nasilnost proti tujcem.
Spopasti se moramo z razlogi za nestrpnost med tujci in Slovenci.
Ne bomo pa dopuščali uvoza nasilnih konfliktov iz drugih držav v Slovenijo.
Slovenci in tujci se lahko učimo drug od drugega, če medsebojno delujemo v duhu vzajemnega spoštovanja.
Javni red in varnost
N.Si zagovarja politiko doslednega zagotavljanja varnosti vseh prebivalcev Slovenije.
Naš cilj je ustanovitev družbe, znotraj katere se ljudje lahko prosto gibljejo in počutijo varne.
Za boj proti kriminalu in nasilju moramo uporabljati ustrezna sredstva in ukrepe.
Zavzemamo se javni red in varnost v državi.
Podpiramo policijo in pravosodne organe v njihovem boju proti kriminalu.
Naše policijske enote morajo biti dobro izurjene in opremljene, ustrezno plačane in morajo uživati ustrezno javno priznanje.
Zavzemamo se za stalno izobraževanje in usposabljanje policistov, še posebej dela policije, ki se ukvarja z odkrivanjem organiziranega in gospodarskega kriminala.
Policija in pravosodni organi se pri izvrševanju svojih težkih nalog morajo opirati na sodelovanje državljanov.
Državljani si s policijo in pravosodnimi organi delijo odgovornost za notranjo varnost in zato smejo oziroma morajo po svojih močeh sodelovati z državnimi organi pri preprečevanju kriminala ter se tudi samostojno upreti nasilju in pokazati svoj "civilni" pogum.
Po drugi strani mora biti tudi policija prijazna do državljanov in jim mora pomagati, ne pa jih nadlegovati.
Preprečevanje kriminala je naloga vseh članov družbe, ne le policije in pravosodja, pač pa tudi družin, Cerkve, sindikatov, industrije, združenj, medijev in celotne javnosti.
Promocija spoštovanja zakonov, obsojanje vseh vrst nasilja in vera v svobodo in človekovo dostojanstvo so naloge šolstva in naše politične strukture nasploh.
Dolžnost vseh je, da spregovorijo o osnovnih vrednotah naše demokratične države.
V zadnjem desetletju so droge prerasle v svetovni problem.
Za učinkovit spopad z odvisnostjo od mamil moramo združiti ukrepe in organizacije, namenjene preprečevanju in terapiji odvisnosti in, kolikor je potrebno, uporabiti tudi represivne metode.
Zavzemamo se za krepitev preventivnih ukrepov in vrnitev zasvojencev v življenje brez mamil.
To zahteva tudi redne in raznolike programe za odvajanje, terapijo in stalno podporo državljanom, ki se skušajo ozdraviti odvisnosti.
Nasprotujemo poskusom legalizacije tako trdih kot tudi mehkih drog.
Legalizacija vzbuja vtis, daje uživanje mamil neškodljivo in znatno zmanjšuje dopustni prag, ki mladino varuje pred svetom mamil.
Zunanja politika
Pri določitvi zunanjepolitičnih smernic se mora danes vsaka država, tako tudi Slovenija, zavedati priložnosti pa tudi tveganja, kijih prinašata globalizacija oz. hitro se spreminjajoči svet.
Ta po eni strani vodi k večji odprtosti in naraščajoči medsebojni odvisnosti, po drugi pa ima za posledico večjo ranljivost posameznih držav ter obstoječih nacionalnih in mednarodnih struktur.
Cilj odgovorne politike, kije blizu državljanov, je tako povsem jasen: treba se je izogniti tveganjem globalizacije, hkrati pa uporabiti možnosti, ki jih ta nudi.
Tako mora ustrezna zunanja in varnostna politika svojim državljanom zagotoviti oblikovanje prostora svobode,
Miru
in varnosti.
Temu se pridružujejo zagotovitev spoštovanja človekovih pravic in teh manjšin po vsem svetu,
demokracije in pravne države,
pa tudi trajnosten gospodarski razvoj v vseh področjih sveta,
preseganje socialnih napetosti,
odprava verskih in etničnih konfliktov,
preprečitev ekoloških katastrof
ter aktivno sodelovanje v boju proti mednarodnemu terorizmu.
Slovenija in Evropska unija
V svojem programu je Nova Slovenija zapisala, da sta vključitev v Evropsko unijo in Atlantsko zavezništvo (zvezo NATO) prednostni nalogi predvsem zaradi nas samih in zaradi trdne umestitve Slovenije v evropski vrednostni, pravni, gospodarski, finančni in varnostni prostor.
Ta dva cilja smo Slovenke in Slovenci letos dosegli.
V svojem evropskem poslanstvu Nova Slovenija ni zaprta v slovenski prostor, ampak se čuti sestavni del velike družine strank, ki sestavljajo Evropsko ljudsko stranko (EPP).
Kot dedinja domačega ljudskega in krščanskodemokratskega političnega izročila, ki je odločilno prispevalo k oblikovanju identitete slovenskega naroda, prepoznava dosežke političnih sil iz okrilja omenjene stranke.
Te so namreč na podlagi enakih temeljev odločno pripomogle k oblikovanju in prenovi svobodne, demokratične Evrope.
Tako se skupaj z EPP Nova Slovenija čuti za dedinjo velikega izročila ustanovnih očetov evropskega povezovanja iz petdesetih let 20. stoletja, kot so bili Robert Schuman, Alcide de Gasperi in Konrad Adenauer.
Zaradi velikih razlik med življenjskim standardom in gospodarsko produktivnostjo med starimi in novimi članicami bo projekt evropske integracije verjetno postal bolj kompleksen in počasnejši.
To pa vseeno ni razlog, da bi se odstopalo od skupnega, evropskega projekta, katerega namen je oblikovanje dejanske združene Evrope.
V letih priprav na vstop je bila prav takšna Evropa cilj državljank in državljanov Slovenije.
Zato se nam zdi pomembno, in to bi moralo po našem mnenju biti stališče Slovenije, Čimprej doseči ratifikacijo ustavne pogodbe, da bo ta lahko stopita v veljavo, saj omogoča namreč kolikor toliko usklajen razvoj Unije kot entitete.
Tako se nobena od novih članic ne bo znašla oz. počutila v drugorazrednem položaju.
Sicer ni nujno, da bi se vse članice, če tega ne želijo, povezovale na različnih področjih z enako hitrostjo.
Treba pa bi bilo predvideti ustrezne mehanizme, ki bi kljub različni hitrosti, če bi do nje vendarle prišlo, zagotovili ohranitev komunitarne metode oz. načela nadnacionalnosti.
Pozivi po večji in hitrejši integraciji ter s tem po vodilni vlogi nekaterih držav namreč pogosto zbujajo sum, da gre za odmik od te izvirne, komunitarne metode, saj je namesto načel solidarnosti in skupnega prizadevanja za skupne cilje v njih čutiti sledove po nekakšni hierarhični integraciji.
Nova ustavna pogodba nam zato pomeni poroštvo, da bo evropsko povezovanje še naprej potekalo v skladu z izvirno komunitarno metodo, saj bo le tako Evropa ostala v službi malih in velikih narodov ter vseh svojih državljank in državljanov.
Tako bi tudi odpadle ideje, kot sta ti o Evropi več hitrosti ali o direktoriju nekaterih držav, ki v nekem smislu pomenijo - kolikor niso skladne z ustanovnimi pogodbami - odmik od metode povezovanja, ki je iz Evropske unije napravil skupnost držav sui generis.
Po vstopu Slovenije v Evropsko unijo je treba v sodelovanju s pristojnimi resorji oz. področji določiti temeljne slovenske prioritete
ter poskrbeti za zadostno število usposobljenega strokovnega kadra na teh področjih.
Izhodiščno stanje zaenkrat je teoretično gledano zadovoljivo.
V pogajanjih z Evropsko unijo so si naši pogajalci izpogajali sorazmerno dobro štartno pozicijo, zlasti za obdobje 2004-2006.
V tem obdobju bo Slovenija, če ji bo uspelo pridobiti razpoložljiva ji sredstva, imela status neto prejemnice iz evropskega proračuna.
Podoben cilj sije treba tudi zastaviti pri pogajanjih finančne perspektive za obdobje 20072013; le-to je treba sprejeti do konca leta 2005.
Kar ostaja trenutno problematično, je dejstvo, da trenutna vladna koalicija ni razvila ustreznih mehanizmov za pripravo ustreznih projektov za področja, ki so za Slovenijo temeljnega pomena, ko gre za pridobitev sredstev, ki so bila dodeljena Sloveniji.
Predvsem velja tu omeniti področji kmetijske.
in regionalne politike.
Zdajšnja koalicija je zanemarila obveznosti do izobraževanja potencialnih prejemnikov teh sredstev oz. je to izvajala selektivno.
Zato je treba takoj pričeti z ustreznimi delavnicami in seminarji ter razviti primerne institucije in mehanizme, ki bodo v razumljivi obliki zainteresirane državljanke in državljane (z ustreznimi idejami v tem pogledu) dobesedno naučili postopke in metode, ki so povezani s pripravo projektov, predvsem na omenjenih dveh področjih, kjer so sredstva teoretično razpoložljiva.
Temeljni nalogi v prihodnosti v evropskem smislu bosta torej za Slovenijo izpogajanje zanjo ugodne finančne perspektive za leta 2007-20.13 ter oblikovanje ustreznih pogojev, ki bodo omogočili njeno uspešno vključenost k doseganju ciljev Lizbonske strategije.
Mnoga druga področja oz. njihova adaptacija se s tema dvema temeljnima ciljema povezujejo.
Področje evropskih zadev opravlja zato predvsem vlogo koordinatorja med posameznimi področji oz resorji.
Poleg gospodarskega, kmetijskega in regionalnega področja bo treba posebno pozornost nameniti tudi koordinaciji dejavnosti na področju notranjih in zunanjih zadev.
Slovenska južna meja je zunanja meja EU, Slovenija bo lahko odigrala vlogo veznega člena, če bo to hotela in znala, med EU in državami t. i. Zahodnega Balkana, potencialnimi bodočimi članicami te povezave.
Nova Slovenija je zagovornica odločnega, a hkrati realističnega procesa širitve Evropske unije po eni in poglobitve evropske integracije po drugi strani.
Proces evropske integracije seveda ne pomeni prenosa vseh pristojnosti, ampak vključuje ustrezno spoštovanje načela subsidiarnosti, ki določa primerno porazdelitev teh pristojnosti med različnimi ravnmi; Unije, nacionalne države, pokrajine in občine.
Na ta način naj bi se zagotovila preglednost pri sprejemanju odločitev, ki bi morale biti sprejete na državljanu čim bližji ravni.
Kot nova članica se Slovenija zavzema za uresničitev združene Evrope, kar hkrati pomeni, da nasprotujemo nastanku novih meja, še posebej do držav v naši bližini.
Svojo posebno nalogo vidimo še posebej v ustreznem prispevku pri stabilizaciji ter postopni uveljavitvi koebenhavnskih meril v državah t. i. Zahodnega Balkana.
Pri tem današnja slovenska politika ne igra ustrezne vloge, saj ne izpolnjuje tega, kar od nas države članice Unije pričakujejo.
Tako vlogo mostu med Unijo ter zahodnobalkanskimi državami danes vse bolj prevzemajo druge naše sosede.
Naše izkušnje prehoda v demokratično državo, v kateri so se uveljavila načela tržnega gospodarstva s socialno korekturo, bi nedvomno lahko pomenilo pomembno izhodiščno točko tem državam, ki na tej poti bolj ali manj počasi napredujejo.
Slovenska država zaenkrat spodbuja predvsem nastop slovenskega gospodarstva, manj pa projekte - lastne in te Evropske unije - za demokratično stabilizacijo tega območja Evrope.
V tem pogledu se nam zato zdi nujno večje angažiranje Slovenije v okviru Pakta za stabilnost jugovzhodne Evrope, saj ta lahko pomembno prispeva k oblikovanju območja miru, blaginje in demokracije na tem delu celine.
S tem bo namreč tudi olajšana integracija sprva Hrvaške, kasneje pa tudi Bosne in Hercegovine, Srbije in Črne gore, Makedonije in Albanije v Unijo in njene strukture.
Odnosi s sosednjimi državami
Med Slovenijo in sosednjimi državami si bomo prizadevali za vzpostavitev dobrososedskih odnosov.
V Avstriji, Italiji in Madžarski, ki so kot Slovenija članice Unije, vidimo države zaveznice pri sprejemanju odločitev na evropski ravni, saj državljane Unije na tem delu celine povezujejo številni skupni interesi.
Posebej bomo spodbujali skupne čezmejne projekte, zlasti na obmejnem področju, ki naj bi omogočili po eni strani skladen gospodarski razvoj in družbeni napredek na teh območjih, po drugi pa boljše medsebojno poznavanje prebivalcev, kar bo pripomoglo k odpravi morebitnega nezaupanja, predvsem zaradi nezadostnega poznavanja drug drugega, ki ga še najdemo med njimi.
Nova Slovenija pri tem zahteva - in za to si bomo v delovanju še nadalje prizadevali - spoštovanje evropskih standardov pri obravnavi slovenskih manjšin v teh državah.
Njihov trenutni status je namreč daleč pod tistim, ki ga svojima manjšinama zagotavlja Slovenija.
Slovenske manjšine v omenjenih državah, ki so članice Evropske unije ali / in Atlantskega zavezništva ne morejo biti obravnavane kot faktor nestabilnosti, ampak - nasprotno - kot most, ki povezuje.
Na državni ravni bomo zato opominjali omenjene države k ustrezni obravnavi in zaščiti manjšin ter zavračanju cenenega lokalnega populizma.
Posebno mesto pripada prijateljskim odnosom s Hrvaško.
Nova Slovenija si želi, da bi ta kot sosedna država izpolnila vse pogoje za članstvo v Evropski uniji in Atlantskem zavezništvu ter tako postala njuna članica.
Če bo Hrvaška od Slovenije na tej poti želela pomoči, smo ji vedno pripravljeni po svojih najboljših močeh pomagati.
Slovenija na more pristati na reševanje odprtih vprašanj med državama s populističnimi gestami, ki samo povečajo napetosti.
Pri reševanju vprašanja pomorske meje s Hrvaško zahtevamo dosledno spoštovanje temeljne ustavne listine in načela, da se pri razmejitvi upošteva stanje na dan 25, 6, 1991, torej ob osamosvojitvi Republike Slovenije.
Po tem pravilu ima Slovenija jurisdikcijo nad celotnim Piranskim zalivom in štirimi zaselki ob Dragonji.
Pri odnosih s Hrvaško je potrebno izpostaviti zahtevo enakopravnosti Slovencev in slovenskih družb z vsemi drugimi državljani Evropske zveze.
Zavzemamo se za sporazumno rešitev vseh odprtih vprašanj, ki ne bremenijo samo slovenske strani, kot v primeru Ljubljanske banke, temveč gre tudi za upravičene zahteve slovenske strani, kot v primeru istrske železnice, lastnine slovenskih podjetij in posameznikov na Hrvaškem in vprašanj v zvezi s poslovanjem in razgradnjo Nuklearne elektrarne Krško.
Če sporazuma ne bo možno doseči bomo za rešitev odprtih vprašanj uporabili vsa pravna sredstva, vključno z arbitražo.
V tem primeru pa ne bomo izhajali izključno iz stanja ob osamosvojitvi obeh držav,
temveč bomo izhajali iz stanja ob ukinitvi Svobodnega Tržaškega ozemlja in določitvi meje med nekdanjo SFRJ in Italijo, ki je šla izključno v škodo Slovenije in v prid Hrvaške.
Po mnenju Nove Slovenije bi si morala naša država prizadevati tudi v bodoče, da bo politika do Hrvaške mirna in uravnotežena, za kar pa pričakuje tudi ustrezen povratne signale.
Zahtevamo, da potekajo vsi razgovori med Hrvaško in Slovenijo na popolnoma enakopravni ravni ob upoštevanju dejstva, da je Slovenija že prehodila zahtevno pot do polnopravnega Članstva v Evropski zvezi in v Atlantskem zavezništvu, Hrvaško pa to še čaka.
Predvsem pa bi radi poudarili, da se morajo odprta vprašanja reševati v duhu evropskega sodelovanja in ne enostranskih potez.
Le na ta način se bo krepilo sodelovanje med državama v korist obeh narodov.
Slovenija in Atlantsko zavezništvo
Hkrati v N.Si podpiramo poglobitev partnerstva med Evropo in Združenimi državami Amerike.
Ker ju povezujejo iste temeljne vrednote in isti cilji, je treba okrepiti njuno sodelovanje na vseh področjih, odkrito razpravljati o morebitnih razlikah v pogledih in interesih ter se držati dogovorjenih obveznosti.
Odnose med EU in ZDA je treba utrditi z ustreznim sodelovanjem na političnem in gospodarskem področju.
Po našem mnenju bi Unija in v njenem okrilju Slovenija morali odigrati ustrezno vlogo pri skupnem iskanju odgovorov na globalne izzive, kar pomeni okrepiti svoj prispevek pri politični in vojaški porazdelitvi obveznosti v okviru zavezništva.
Oblikovanje samostojne skupne varnostne, obrambne in tudi vojaške politike bi moralo biti eden od pomembnejših prihodnjih ciljev Unije, pri čemer bi se ta morala izogniti podvajanju nalog z zavezništvom oz. zagotoviti ustrezno koordinacijo med Natom in od njega neodvisnimi evropskimi obrambnimi silami, ko gre za prevzetje posameznih nalog.
Pri tem je treba zlasti naglasiti odločen skupen nastop Unije in ZDA proti terorističnim organizacijam, ki predstavljajo eno od največjih nevarnosti za varnost državljanov.
Organiziranje ustreznih oblik obrambe pred njimi in boja proti njim bi morala biti ena od njunih prednostnih nalog, pri čemer ne gre le za morebitne vojaške operacije, ampak za celotni proces, s katerim bi se preprečilo njihovo operativnost sploh.
Posebno pozornost in pomoč je treba ob tem nameniti tudi žrtvam terorističnih napadov.
Omeniti je treba tudi pomoč državam v razvoju.
Učinkovita razvojna politika po našem mnenju vključuje oblikovanje ustreznega socialnega tržnega gospodarstva v teh državah.
To je tako najustreznejši model za resnično vključitev teh držav v svetovno gospodarstvo.
Z njim pa so seveda povezane tudi določene politične zahteve, kot sta na primer uveljavitev demokracije in pravne države ter spoštovanje človekovih pravic vseh, ki bodo lahko omogočile dejanski gospodarski, politični in socialni vzpon teh držav.
Tudi pri tem mora Slovenija kot Članica Evropske unije odigrati ustrezno vlogo.
Slovenija v multipolarni ureditvi sveta
V gospodarski, manj pa v politični ureditvi sveta multipolarnega značaja Evropska unija poleg ZDA pomeni enega od vodilnih središč.
Kar zadeva pristojnosti na zunanjepolitičnem, varnostnem in obrambnem področju, so te zaenkrat še vedno predvsem v domeni nacionalne in ne komunitarne politike, toda v prihodnosti bo potreben njihov postopen prenos na nadnacionalno raven, če bo Unija hotela imeti enako vlogo na političnem področju, kot jo ima na gospodarskem.
V tem pogledu je potrebno oblikovanje fleksibilne in moderne Evrope, ki bo ustrezna partnerica ZDA, pa tudi drugih držav, ki predstavljajo enega od svetovnih središč moči, kot na primer Kitajska, Rusija, Japonska, Indija, Iran, Brazilija.
Pri tem Slovenija ne sme ostati pasivna opazovalka, ampak se mora po svojih možnostih in v skladu s svojimi interesi in prioritetami vključiti v proces sprejemanja odločitev, ki določajo globalni gospodarski in politični položaj.
Takšno moderno in fleksibilno Evropo pa je mogoče uresničiti najprej le z uspelo letošnjo širitvijo {pa tudi nadaljnjimi), ki bodo zagotovile novim članicam enako stopnjo stabilnosti v vseh pogledih, kot jo poznajo zdajšnje članice Unije, da bo ta res uresničena kot prostor svobode, varnosti in pravičnosti.
To pa vključuje še posebej vzpostavitev zaupnega razmerja z Rusijo, kije pogoj za resničen mir in stabilen položaj v Evropi.
Zato je za nas sodelovanje z Rusijo na bilateralni ravni kot v okviru Organizacije za varnost in sodelovanje v Evropi ter v partnerstvu z ostalimi članicami Evropske unije in Atlantskega zavezništva izrednega pomena.
Sodelovanje z Rusijo, ki temelji na priznavanju skupnih interesov, bi tako moralo ob gospodarskem sodelovanju vključevati še posebej področje varnostne politike, boj proti terorizmu, dobavo energetskih virov, jedrsko varnost, okoljevarstvena vprašanja ter boj proti različnim oblikam organiziranega kriminala.
Nova Slovenija vidi v Združenih narodih tisto politično organizacijo, kije v obdobju po drugi  svetovni vojni odločilno prispevala k gospodarskemu razvoju sveta, k preprečevanju konfliktov, k boljšemu upravljanju z zemeljskimi viri in zaščiti skupne dediščine človeštva.
Da bi v novih okoliščinah po koncu hladne vojne še naprej imeli pomembno vlogo, je potrebna njihova prilagoditev novemu mednarodnemu položaju oz. ustrezna reforma njihovih glavnih organov, predvsem Varnostnega sveta.
V okviru koordinacije dela in konzultacij med članicami Unije v okviru OZN pa bi Slovenija morala prevzeti večjo odgovornost, še posebej pri reševanju tistih vprašanj, pri katerih ima naša država potrebne izkušnje, kot je bilo na primer oblikovanju dokumenta o samoodločbi narodov.
Uresničitev ideje Zedinjene Slovenije
Ne nazadnje slovenska pridružitev Evropski uniji pomeni naloge, ki so hkrati zunanje- in notranjepolitičnega značaja.
Ta pridružitev je v nekem smislu namreč uresničitev prve slovenske narodnopotitične zahteve: po Zedinjeni Sloveniji.
Prvič v zgodovini bo namreč slovenski narod živel znotraj meja enotne politične entitete, se pravi Evropske unije.
To pa nedvomno pomeni nove izzive za določitev skupne slovenske prihodnosti.
Ta ne vključuje le vizije in prioritet slovenske države, ampak slovenskega naroda kot celote: skratka, deta, ki živi znotraj meja samostojne slovenske države, kot tudi njegovih delov zunaj meja.
Varna Slovenija, varna Evropa, varen svet
Varnostna politika, za katero se zavzema stranka Nova Slovenija, zahteva celostni pristop k zagotavljanju lastne varnosti, varnosti v Evropi In sploh varnosti celotne mednarodne skupnosti. Ta politika ne zadeva samo obrambne politike, ampak obsega tudi varstvo pred naravnimi in drugimi nesrečami, delovanje na področju zunanjih in notranjih zadev, gospodarstva, znanosti, sociale, zdravstva in kulture.
Nujno je tudi del splošnega mednarodnega zavzemanja za boj proti revščini, lakoti, nerazvitosti, za človekove pravice
in socialne reforme,
za varovanje okolja in naravnih virov,
za boj proti mednarodnemu terorizmu, organiziranemu mednarodnemu kriminalu, ilegalnim migracijam in zajema tudi preprečevanje in blaženje posledic naravnih in ekoloških katastrof.
Spremembe v varnostnem okolju
V vedno bolj globaliziranem svetu, ko postajajo meje med državami vedno manj pomembne in postajamo vedno bolj izpostavljeni naravnim in ekološkim katastrofam, ki so tudi posledica našega,Človeškega delovanja, se moramo zavedati, da postajamo soodgovorni za mir in varnost tudi sosednjih in celo bolj oddaljenih držav.
Varnost tu razumemo v najširšem pomenu tega pojma, ki presega samo vojaške vire ogrožanja in zajema tudi vse različne pojave nevojaških groženj in tveganj.
Zaradi asimetričnih groženj varnosti na svetu nasploh in zaradi vedno večje teže nevojaških virov tveganj vseh vrst smatramo, da mora Slovenija poleg sodelovanja pri mednarodnih akcijah umirjanja in obvladovanja kriz, mirovnih in humanitarnih akcijah posvetiti še večjo pozornost varovanja in preprečevanja nevojaških virov ogrožanja prebivalstva in ozemlja in poskrbeti za takojšnje in učinkovito posredovanje pri odpravljanju in blaženju posledic možnih naravnih ali po človeku povzročenih katastrof ali terorističnih napadov tako na slovenskem ozemlju kot v njegovi okolici.
To zahteva posebno pozornost do področja zaščite, reševanja in pomoči (ZRP), tj. do služb civilne zaščite (CZ) in reševanja, gasilcev in drugih prostovoljnih organizacij (gorska reševalna služba, radioamaterji, potapljači, jamarji, kinologi, skavti, taborniki, itd.), javnega zdravstva in zajema tako profesionalni kot tudi prostovoljni segment teh služb.
V silno nemirnem globaliziranem svetu je ključnega pomena, da država razvije učinkovite obveščevalno-analitične/varnostne službe, ki bodo sposobne zgodaj odkrivati vse možne grožnje in nevarnosti neposrednega napada mednarodnega terorizma, kriminala, ilegalnih migracij in škodljivega človeškega delovanja (po človeku povzročene katastrofe).
Versko oskrbo pripadnikov Slovenske vojske (SV) je treba stalno dopolnjevati in kadrovsko okrepiti.
Skrb za versko oskrbo mora tudi upoštevati, da bo SV vedno bolj angažirana v mirovnih operacijah, v operacijah obvladovanja kriz ter humanitarnih akcijah in to daleč zunaj domovine ter v nevarnih okoliščinah.
Tu bodo pripadniki SV tako oskrbo vedno bolj potrebovali.
Politika N.Si na področju obrambe in nacionalne varnosti
Celokupni obrambni sistem, to je njegov vojaški in civilni del, pa tudi tisti, s področja notranje varnosti države, obravnava Nova Slovenija kot celoto, ki je tesno vpeta v vse sfere delovanja države.
Obrambni sistem obravnavamo ne kot samo izključnega potrošnika proračunskega denarja, ampak ga obravnavamo kot sistem, ki je lahko delodajalec, promotor izobraževanja na različnih področjih, tudi izven specifičnih strok, promotor tehnološkega razvoja, znanosti, zdravstva.
Je lahko tudi izvir novih vlaganj, torišče in pobornik znanstveno-tehnološkega sodelovanja z najbolj razvitimi državami na svetu.
Vlaganje v obrambni sistem ponuja dodatne pozitivne učinke praktično na vseh področjih delovanja države, dodatno poleg njegove vitalne naloge zagotavljati mir in varnost države in prebivalstva.
Obramba države se prične pri vzgoji vseh njenih državljanov v patriotskem duhu in v spoštovanju v ustavi zapisanih vrednot, ne glede na njihovo politično, etnično ali versko pripadnost.
Družinska politika ima pomembno vlogo tudi pri obrambi države, saj vpliva na pozitivne demografske pokazatelje.
Države, ki ostaja brez prebivalcev, nima kdo braniti.
Nova Slovenija zastopa mnenje, da je kolektivna varnost optimalna rešitev zagotavljanja varnosti naše države in se zato iskreno zavzema za učinkovito delovanje Slovenije tako znotraj Atlantskega zavezništva (zveze NATO) kot tudi v okviru Evropske unije in njene Skupne zunanje in varnostne oz. obrambne politike.
Naša obveza je, da slovenske oborožene sile in policija sodelujejo v okviru multinacionalnih posegov preprečevanja konfliktov, pri obvladovanju in umirjanju kriznih žarišč in ohranjanju miru.
Trdno tudi zagovarjamo sodelovanje Slovenije v protiteroristični koaliciji, pri preprečevanju Širjenja jedrskega orožja in drugih orožij za masovno uničevanje.
Slovenija je s svojo centralno lego na križišču tranzitnih poti in je lahko zlorabljena tudi kot odskočna deska za akcije teroristov drugod po Evropi.
Sodelovanje v protiteroristični koaliciji je torej nujno ne samo zaradi naše varnosti, ampak tudi zaradi naše solidarnosti z napadenimi in zaradi naših obveznosti do Evropske unije in Atlantskega zavezništva.
Nova Slovenija zagovarja, naj bo jedro Slovenske vojske sestavljeno iz profesionalnih kadrov, moderno opremljeno in kompatibilno z vojskami držav članic Atlantskega zavezništva.
Bistven pogoj za delovanje v okviru zveze NATO je, da se Slovenska vojska razvija in prilagaja standardom te zveze.
Moderno opremljeno, mobilno profesionalno jedro Slovenske vojske naj bi bilo sposobno opravljati misije pomirjanja, obvladovanja in vzdrževanja miru na možnih kriznih žarišč izven Slovenije, skupaj z drugimi državami zavezništva NATO, EU ali pod okriljem mednarodnih organizacij, kot sta Organizacija združenih narodov (OZN) in Organizacija za varnost in sodelovanje v Evropi (OVSE).
Poleg profesionalnega jedra pa mora Slovenska vojska sloneti tudi na pogodbenih prostovoljcih, ki med vojaškim usposabljanjem dobijo osnovna vojaška in obrambna znanja in vzgojo v patriotskem duhu.
Za sodelovanje v pogodbeni rezervi moramo stimulirati tako mlade posameznike, tudi strokovnjake kot tudi njihove delodajalce.
Oboji morajo dobiti primerna nadomestila za čas njihovega urjenja.
Ob res velikih kriznih situacijah in vojni nevarnosti, ob izrednih katastrofalnih razmerah pa moramo biti pripravljeni na mobilizacijo aktivne populacije, zlasti mladine.
Poskrbeti moramo, da bo tudi ta vsaj minimalno obrambno osveščena in z vsaj minimalnimi vojaškimi znanji.
V vojaški izobraževalni sistem je treba vpeti domače višje in visoko šolstvo.
Poleg študija obramboslovca in področja vojaško/obrambno usmerjenih mednarodnih odnosov in vojaške diplomacije dajemo poseben poudarek tehniškim vedam, vojne in katastrofne medicine in epidemiologije, varovanju okolja in preprečevanju oz. blaženju posledic različnih katastrof (usposabljanje gasilcev, civilne zaščite in zaščite pri delu).
Na nivoju visokih šol in univerz moramo odpreti nove učne smeri, ki so relevantne za obrambo.
V tem smislu je treba tudi pričeti širše podpirati raziskovalno delo v okviru doktorskega študija.
V mnogo večji meri se je treba posluževati izobraževanja in dopolnilnega izobraževanja na tujih obrambnih izobraževalnih institucijah, ki nam jih omogoča naše članstvo v zvezi Nato in EU.
K modernizaciji oborožitve in druge opreme, vključno z opremo za Upravo Republike Slovenije za zaščito in reševanje (URSZR), naj bi tvorno prispevala tudi domača namenska industrija in domači raziskovalno-razvojni inštituti.
Vizijo opremljanja naše vojske vidimo v sodelovanju domače industrije in pameti s tujimi (NATO, EU) institucijami in industrijo, pri čemer je poleg proti dobav treba poskusiti doseči tesnejše sodelovanje na komercialnih in razvojnih projektih.
Za dosego zastavljenih ciljev in večje varnosti Slovenije pa moramo poskrbeti, da bo država Slovenija v načrtovanem roku vsaj že do leta ????? namenila za obrambo in lastno varnost stabilna proračunska sredstva v višini 2 % BDP, a kar bo vseeno najmanj dva do trikrat manj, kot bi ga morala odvajati v primeru, da bi se odločili za »oboroženo nevtralnost« kot na primer nekdanja SFRJ.
Nova Slovenija si prizadeva, da se povrne ugled in avtoriteto slovenski vojski, policiji, carini, sodstvu in drugim organom nadzora in pregona, tako da bodo lahko ti uspešno opravljali svoje državotvorno delo in imeli vse zaupanje državljanov.
Pretehtati bo treba organizacijsko strukturo obveščevalno-varnostno-policijskega kompleksa in zagotoviti transparentnost delovanja OVS in drugih služb (SOVA, itd.) s strani DZ in njegovih organov.
Strateški akcijski načrt doseganja zastavljenih ciljev na področju obrambe
Vse spremembe na področju zakonodaje, prestrukturiranja OS, razvojnih planov, planov opremljanja in oboroževanja bomo izvedli postopoma, mehko, pri čemer bomo upoštevali mnenja obramboslovne, varnostno slovne, raziskovalne, gospodarske in druge stroke.
Pritegniti bo treba kot svetovalce in eksperte tuje strokovnjake zavezniških držav.
Možne spremembe in dopolnitve obstoječega ne smejo ogroziti našega sodelovanja in misij v okviru NATO ali EU in naših mednarodno sprejetih obveznosti
Izvršiti bo treba temeljit pregled stanja v SV, porabljenih sredstev, nabave opreme in oborožitve, kadrovske in organizacijske strukture, načrtov in razvojnih planov.
Poskrbeti moramo za zadostno financiranje služb za varstvo pred naravnimi in drugimi nesrečami (VNDN),
Še zlasti gasilcev, ki imajo poleg gašenja požarov vrsto dodatnih nalog (ukrepanje ob ekoloških in naravnih katastrofah, prometnih nesrečah, itd.).
V razvoj SV bomo aktivno vključili tako domačo namensko industrijo kot znanstveno raziskovalne kapacitete RS, tudi v povezavi z izobraževalnimi procesi znotraj Ministrstva za obrambo (MO) in Ministrstva za notranje zadeve (MNZ).
Poskrbeli bomo, da bodo domača namenska industrija in znanstveno-raziskovalne institucije (univerze in VŠ, industrija) vključeni v kratkoročne, srednjeročne in dolgoročne razvojne načrte in plane opremljanja oz. oboroževanja.
Kadrovska prenova SV mora dobiti nov zamah.
Delovanje bo tu potekalo v dveh smereh.
V izobraževalne procese je treba čimbolj vključiti domačo univerzitetno in visokošolsko sfero, predvsem pri izobraževanju častnikov in relevantnih civilnih oseb MO in služb VNDN.
MO mora stimulirati permanentno izobraževanje članov, tudi v okviru kadrovskega prestrukturiranja, saj tako omogoči, da se kadrovski viški potem lažje vključijo v civilno sfero in tu najdejo novo zaposlitev.
Pomembna aktivnost bo posvečena medijski promociji OS, tudi z namenom, da se bo večje število mladih odločalo za vojaški poklic.
Ugled SV v javnosti je treba povečati in SV približati ljudem, da bodo videli, zakaj se porablja državni denar.
Na področju duhovne oskrbe pripadnikov OS bomo morali povečati število osebja in verskega tiska, skladno z versko strukturo pripadnikov SV.
Vzgoja mladine v domovinskopatriotičnem (državljanskem) duhu mora postati skrb tudi slovenske vojske.
