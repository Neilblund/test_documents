SUOMI NOUSUUN EDUSKUNTAVAALIT 1979  SDP :n vaaliohjelma eduskuntavaaleihin 1979  Kohti parempia aikoja  Suomen taloudellisessa kehityksessä on tapahtumassa käänne parempaan. Hintojen nousu on selvästi hidastunut. Yritysten kilpailukykyä on kohennettu. Palkansaajien verotaakkaa on kevennetty. Talous on pitkästä aikaa saatu kasvuun.  On luotu edellytyksiä yhteiskuntamme pahimman epäkohdan, työttömyyden voittamiseksi.  huolimatta on voitu jatkaa yhteiskunnallista uudistustyötä. Parempi eläketurva, pitempi äitiysloma, asumistuki, yritysdemokratia ja kuluttajansuoja ovat esimerkkejä tästä.  Eduskuntavaaleissa ratkaistaan, jatkuuko myönteinen kehitys. Sosialidemokraattinen puolue vetoaa kaikkiin vastuuntuntoisiin suomalaisiin: jatkakaamme määrätietoista työtä taloutemme saattamiseksi terveelle pohjalle. Joukkotyöttömyys voidaan poistaa ja toimeentulomahdollisuudet@ turvata  ponnistukseen paremman tulevaisuuden puolesta.  Seuraavaa eduskuntaa odottavat suuret tehtävät. Sosialidemokratia edustaa vakaata kehitystä, suomalaista kansanvaltaa ja yhteisvastuullista uudistustahtoa. Vaalien jälkeenkin tarvitaan nykyisenkaltaista laajaa yhteistyötä poliittisten puolueiden kesken.  Tarvitaan yhteistyötä valtiovallan elinkeinoelämän ja palkansaajajärjestöjen kesken. Tarvitaan jokaisen kansalaisen rakentavaa panosta ja ennen kaikkea työtä yhteisen päämäärän hyväksi.  Korkeampaan työllisyyteen  Sosialidemokratian perinteinen tavoite on turvata jokaiselle työikäiselle kansalaiselle työtä.  Työllisyyden parantamiseksi on aikaansaatava vakaa ja hallittu taloudellinen kasvu. Tuotanto on saatava toimimaan täysitehoisesti. Teollisuudessa on luotava uusia työpaikkoja. Taloudellista kasvua on ohjattava entistä enemmän raaka-aineita, energiaa ja ympäristöä säästävään suuntaan. Kotimaisen energian osuutta on lisättävä rahoitusmahdollisuuksien mukaan.  Suomen viennille on kaikilla markkinoilla avattava uusia mahdollisuuksia tehostamalla tuotteiden kehittelyä ja markkinointia. Neuvostoliiton ja muiden sosialististen maiden kanssa harjoitettavaa pitkäjänteistä yhteistyötä on edelleen lisättävä. Kehittyvien maiden kasvaville markkinoille on suunnattava tehokkaita vientiponnistuksia.  Työllisyyden parantaminen ja vakaan taloudellisen kehityksen turvaaminen voi onnistua vain, mikäli inflaatio pidetään kurissa. Teollisuuden kilpailukyky on turvattava niin koti- kuin vientimarkkinoilla. Toimenpiteitä pienen ja keskisuuren yritystoiminnan kilpailukyvyn parantamiseksi on jatkettava.  Yritykset on saatava tuntemaan vastuuta työllisyydestä. Yhteiskunnan yrityksille antamaan tukeen on liitettävä työllistämisvelvoite  Ostovoiman ja toimeentuloturvan parantaminen tukee kotimarkkinateollisuuden ja palveluelinkeinojen työllisyyttä. Ostovoimaa  voidaan parhaiten lisätä hallitullatulo-, sosiaali-, vero- ja hintapolitiikalla.  Julkiseen palvelujen laajentaminen on työllisyydenkin kannalla avainasemassa. Etusijalle on aseteltava ne julkiset palvelukset, joiden tarve on suurin ja joissa voidaan luoda työpaikkoja taloudellisesti edullisimmin. Näitä aloja ovat mm. kansanterveystyö, lastenhoito ja vanhusten avohoito sekä koulu- ja kirjastotoimi.  Äitiyslomaa pidentäen, koulutusta kehittäen ja eläkkeelle siirtymistä helpottaen voidaan myös parantaa työllisyystilannetta.  Tasapainoiseen kehitykseen  Maassamme harjoitettavan aluepolitiikan tavoitteena tulee olla eri alueiden tasapainoinen kehittäminen.  Heikoimmin kehittyneiden ja taantuvien alueiden tukeminen ja rakenteellinen vahvistaminen on parhaiten mahdollista silloin, kun koko maan tuotantoelämän tehokkaalla hyväksikäytöllä luodaan siihen riittävästi voimavaroja. Aluepolitiikan keinojen suunnittelemattomalla käytöllä ei tule kärjistää maan eri osien välisiä vastakohtaisuuksia.  Yritysten mahdollisuuksia sijoittua toimintansa ja aluepoliittisten näkökohtien kannalta tarkoituksenmukaisella tavalla on edistettävä. Samalla on turvattava eri alueitten työllisyyden suotuisa kehitys.  Maatalouspolitiikkaa on harjoitettava pitkäjänteisesti ja suunnitelmallisesti sopusoinnussa muun kansantalouden kanssa. Tavoitteena tulee olla kohtuuhintainen ja omavarainen maataloustuotanto, joka samalla takaa viljelijäväestölle riittävän toimeentulon. Maatilatalouden rakennetta tulee kehittää näitä tavoitteita tukevaksi. Yrittäjien ammattitaidolle on annettava entistä suurempi merkitys. Maatalouden sisäisiä tuloeroja on tasoitettava.  Ammattikalastajien elintaso on  turvattava hintatukijärjestelmää kehittämällä. Saariston alkuperäisen väestön toimeentuloa on kohennettava säätämällä erityinen saaristolaki.  Nuorille yhteiskunta takuu  Nuorison työllisyys on turvattava valtiovallan ja elinkeinoelämän määrätietoisin toimin. Nuorille on taattava oikeus työhön, työharjoiteluun tai koulutukseen. Nuorille on järjestettävä työmahdollisuuksia valtion ja kuntien tehtävissä.  Taloudelliseen kansanvaltaan  Suomen kansantaloudessa on käynnissä vaikea ja pitkäaikainen rakennemuutos. Sen hallitseminen edellyttää suunnitelmallista talouspolitiikkaa. Yhteiskunnan on saatava paremmat mahdollisuudet ohjata kehitystä yhteistyössä palkansaajajärjestöjen ja elinkeinoelämän kanssa. Valtiosääntöä on uudistettava taloudellisen lainsäädäntötyön kansanvaltaistamiseksi.  Tuotantoelämän rakennemuutos lisää palkansaajan turvattomuutta. Työtä tekevän ihmisen tarpeet on aseteltava etusijalle muutosta ohjattaessa. Yksityisen työntekijän oikeuksia ja palkansaajajärjestöjen vaikutusmahdollisuuksia on tuntuvasti lisättävä kehittämällä yritysdemokratiaa ja luomalla palkansaajarahastojärjestelmä.  Kansalaisten vaikutus on muiden pohjoismaiden tapaan ulotettava pääoman suuriin keskittymiin, kuten liikepankkeihin.  Uudistukset rahoitettava oikeudenmukaisesti  Yhteiskunnallisten uudistusten toteuttaminen edellyttää oikeudenmukaiseen verotukseen perustuvaa rahoitusta. Vero- ja maksupolitiikan uudistamistyössä on ensisijaisesti parannettava pieni- ja keskituloisten asemaa. Painopistettä on siirrettävä palkkatulojen verottamisesta kulutuksen verottamiseen sosiaalisesti oikeudenmukaisella tavalla. Verotuksen rakennemuutos on toteutettava siten, ettei synny reaalitulojen ja kilpailukyvyn kehitystä vaarantavia hinta- ja kustannuspaineita. Uudistuksen on myös tähdättävä verotuksen yksinkertaistamiseen.  Palkkatulojen veroasteikkotarkistukset on edelleen tehtävä vähintään inflaatiota vastaavasti. Lapsiperheiden ja yksinhuoltajaverotusta on kevennettävä.  Verotuksen rakennemuutoksen avulla on tuettava työllisyyttä ja suhdanteiden tasausta. Liikevaihtoverotus, sosiaaliturvan rahoitus ja yritysverotus on järjestettävä siten, ettei työntekijäin korvaamista koneilla kiihdytetä. Välillisten työvoimakustannusten alentaminen on sen vuoksi asetettava etusijalle.  Työelämää uudistettava  Taloudellinen lama on tuonut entistä selvemmin esille palkansaajien turvattomuuden ja puutteelliset vaikutusmahdollisuudet.  Lainsäädäntöä on kehitettävä siten, että kansalaisten perusoikeuksiin kuuluva oikeus työhön turvataan kaikille. Perusteettomat ja laittomat irtisanomiset sekä lomautukset on ehkäistävä. Ammattiyhdistysliikkeen toimintamahdollisuuksia on laajennettava.  Sosialidemokraattien vaatimuksesta hyväksytty laki yhteistoiminnasta yrityksissä on toteutettava tehokkaasti käytännössä. Yritysdemokratiaa kehitettäessä työntekijöille ja toimihenkilöille taataan työtään ja työllisyyttä koskevan tiedon saanti ja mahdollisuus vaikuttaa yrityksen kehittämiseen. Työnantajan yksipuolista tulkinta-oikeutta on rajoitettava.  Irtisanomisaikaa on jatkuvassa työsuhteessa pidennettävä kaikille kolmeen kuukauteen. Määräaikaisen työsuhteen epäasiallista käyttöä on rajoitettava.  Osa tuottavuuden kasvusta tulee edelleen suunnata palkalliseen työajan lyhentämiseen. Kaikki työntekijät on saatava riittävän työaikasuojan piiriin. Kaikille työntekijöille on asteittain toteutettava kahden viikon talviloma. Terveydelle vaarallisissa sekä raskaissa ja kuluttavissa työoloissa on työaikaa lyhennettävä mm. eläkeikää aientamalla ja ylitöitä supistamalla. Vuorotöiden työajan  lyhentäminen on myös asetettava etusijalle.  Työympäristön parantamiseksi on tehostettava työsuojelua ja työterveyspalveluja. Työturvallisuuslaki on uudistettava.  Näiden ja muiden työväenliikkeen tavoitteiden toteuttaminen edellyttää sosialidemokraattisen puolueen ja ammattiyhdistysliikkeen läheistä yhteistyötä.  Sosiaaliturvaa ja palveluksia  kehitettävä  Sosiaalinen uudistustyö on vakaan taloudellisen kehityksen ja työllisyyden hoitamisen tärkeä edellytys. Etenkin pienituloisten ja vähävaraisten kulutusmahdollisuuksia on parannettava sekä lisättävä palveluja lapsille, nuorille, perheille, vammaisille ja ikääntyneille.  Byrokratian vähentämiseksi palvelut on tuotava ihmisten luo. Palveluja on järjestettävä asuinympäristössä, eristämättä tuen tarpeessa olevia perheestään ja elinympäristöstään. Vapaaehtoinen naapuriapu yksinäisille, ikääntyneille ja vammaisille ansaitsee lisääntyvää tukea.  Sosiaaliturvajärjestelmän väliinputoajien toimeentulo on taattava. Sairaus-, työttömyys- ja tapaturmavakuutuksen etuisuuksia on parannettava yleistä toimeentulokehitystä vastaavasti.  Eläkejärjestelmän kehittämistä on jatkettava. Pienten työeläkkeiden tasoa on nostettava. Ylisuuria eläkkeitä on leikattava ja tasoitettava eläketuloissa vallitsevia eroja.  Eläkepäätösten toteuttamista on nopeutettava.  Lapsiperheille lisää tukea  Perheen lisäys ei saa johtaa perheen taloudellisen aseman heikkenemiseen. Perhekustannuksia on sen vuoksi tehokkaasti tasattava. Lapsilisiä on korotettava ja säilytettävä perhepoliittisten tukimuotojen reaaliarvo'.  On turvattava kodissa ja kodin ulkopuolella tapahtuva lasten turvallinen hoito ja kasvatus. Äitiysloma on pidennettävä vähintään vuoteen ja sen puitteissa kehitettävä vanhempainloma. Lasten hoitopalvelut on sijoitettava lähelle kotia. Peruskoulun alaluokkien oppilaille on järjestettävä turvallinen hoito- ja leikkipaikka iltapäivisin. Hoitohenkilökunnan mahdollisuuksia lasten yksilölliseen hoitoon ja kasvatukseen on parannettava.  Asumisturvaa parannettava  Jokaiselle on taattava turvallinen ja kohtuuhintainen asuminen. Vuosittain on rakennettava vähintään 50.000 uutta asuntoa, joista vähintään 10.000 pysyviksi vuokra-asunnoiksi, ja niiden ensisijaisrahoitus on turvattava. Pientalojen osuutta tuotannossa on lisättävä.  Asumiskustannukset on saatava kohtuullisiksi pidentämällä laina-aikoja, toteuttamalla tasoituslainajärjestelmä ja säätämällä vuokrakatto. Nuorille myönnettävien valtion asuntolainojen on katettava vähintään 50 % asunnon hankkimisen kustannuksista. Oman pääoman osuus on rajoitettava viiteen prosenttiin ensimmäistä asuntoa hankittaessa.  Asuntolainajärjestelmää on tarkistettava siten, että tavallinen palkansaaja pääsee järjestelmän piiriin. Tuen myöntämisen ensisijaiseksi perusteeksi on otettava asunnon tarve.  Huoneenvuokralainsäädäntö on uudistettava. Irtisanomisturvaa on parannettava etenkin alivuokralais- ja työsuhdeasunnossa asuvalle.  Asumistukea on lisättävä etenkin nuorille ja lapsiperheille. Vuokra-asuntoja on tuettava myös verotuksessa tasavertaisesti omistusasuntojen kanssa. Tuen jakamista on yksinkertaistettava.  Asuinympäristöä ja sen palveluja on parannettava yhteiskunnan tuella. Etenkin lapsille ja nuorille on hankittava lisätiloja pihoilla, virkistysalueille ja lähiökeskuksissa. On estettävä lähipalvelujen, kuten kauppojen ja talonmiespalvelujen taantuminen.  Tasapainoiseenluonnon  hyväksikäyttöön  Rakentamisessa, teollisuudessa sekä maa- ja metsätaloudessa on säilytettävä luonnon tasapaino. Metsiä, vesiä, rantoja ja harjuja ei saa tuhlata eikä pilata.  Asuinympäristön viihtyisyyden parantaminen edellyttää vesiensuojelun tehostamista, ilman saastumisen ehkäisemistä ja liikennemelun vähentämistä. Ydinvoimaloiden turvallisuus- ja ympäristövaatimuksia on tiukennettava.  Ympäristöpolitiikan tehokas hoito edellyttää hallinnon kokoamista erityiseen ympäristöministeriöön.  Uusiutuvia luonnonvaroja ei saa jättää maan- ja metsänomistajien ja näiden keskitettyjen järjestöjen yksinoikeudeksi.  Kansalaisten oikeudet nauttia luonnosta kalastamalla, metsästämällä ja muuten virkistäytymällä on turvattava.  Koulutuksella työtä ja tasa-arvoa  Jokaisella on syntyperästä, taloudellisesta asemasta ja asuinpaikasta riippumatta oikeus hyvään yleissivistykseen ja ammatilliseen erikoiskoulutukseen.  Peruskoulua on jatkuvasti kehitettävä siten, että oppilaiden tasavertaiset mahdollisuudet jatko-opintoihin turvataan.  Jotta kouluympäristö ja koulutyö tulisi lapsille ja opettajille inhimillisemmäksi ja viihtyisämmäksi ja jotta oppimistulokset, paranisivat on pienennettävä opetusryhmiä  ensi vaiheessa peruskoulun I ja II luokalla. Vanhempia on tuettava kasvatustyössä. On turvattava riittävät käytännön mahdollisuudet kodin ja koulun yhteistyölle. Peruskoulu-uudistuksen kansanvaltaiset tavoitteet on nyt toteutettava myös käytännön koulutyössä.  Ammatillista koulutusta on voimakkaasti laajennettava ja se on tehtävä käytännössä tasavertaiseksi lukion kanssa. Ammatilliset ja lukio-opinnot on asteittain tehtävä maksuttomiksi.  Alentamalla opiskelukustannuksia ja parantamalla opintotukea tulee jokaiselle opiskelijalle turvata kohtuullinen toimeentulo. Vähävaraiseen opiskelijoiden opintorahaa on korotettava.  Kestävä työllisyysturva ja mahdollisuudet syrjinnästä vapaaseen työssä etenemiseen vaativat aikuiskoulutuksen uudistamista. Sen välttämätön edellytys on taloudellisesti tuetun opintovapaan toteuttaminen.  Tieteen ja kulttuurin puolesta  Taloudellinen ja yhteiskunnallinen kehitys edellyttää jatkuvasti uusiutuvaa tietoa. On laadittava uusi tieteen kehittämisohjelma, jossa painotetaan kilpailukyvyn parantamista tukevaa tuotekehittely- ja markkinointitutkimusta sekä työelämän uudistamista ja elinympäristön inhimillistämistä edistävää tutkimusta. Yhteistyötä valtiovallan, korkeakoulujen, elinkeinoelämän ja palkansaajajärjestöjen kesken on lisättävä.  Yhteiskunnan aktiivisin toimin on edistettävä kansalaisten mahdollisuuksia itsensä toteuttamiseen luovassa toiminnassa ja tuettava ammatillista luovaa työtä. Kansalaisjärjestöjen omaehtoista toimintaa kulttuurin ja liikunnan alalla voidaan parhaiten edistää ohjaamalla tuki suoraan järjestöille lakisääteisissä puitteissa.  Valtakunnallisesti merkittävien kulttuurikohteiden rakentamiselle  on laadittava toteuttamis- ja rahoitusohjelma.  Tasa-arvon ja ihmisyyden yhteiskunta  Sosialidemokratia pyrkii yhteiskuntaan, jossa vallitsee tasa-arvo, oikeudenmukaisuus ja inhimillisyys.  Yhteiskunnassamme on lisättävä vastuuntuntoa lähimmäisistä, tavoitteena solidaarisuus ja ihmisten yhteenkuuluvaisuus. Kansalaisten ja kansalaisjärjestöjen osuutta yhteiseen asioiden hoidossa on lisättävä.  Yhteiskunnalliseen tasa-arvoon kuuluu erottamattomasti myös sukupuolten välinen tasa-arvo - yhtäläiset oikeudet, velvollisuudet ja mahdollisuudet naisille ja miehille sekä perheessä että työelämässä.  Rauhan ulkopolitiikka  Suomen ulkoisesta turvallisuudesta voidaan parhaiten pitää huolta suuntaamalla entistä laajempaa tukea Paasikiven-Kekkosen linjan rauhantahtoiselle puolueettomuuspolitiikalle.  Sosialidemokraattinen Puolue tukee Suomen ja Neuvostoliiton välisten hyvien naapuruussuhteiden kehittämistä yhteiskunnan eri aloilla.  Pohjoismaista yhteistyötä on syvennettävä ja erityisesti on huomiota kiinnitettävä taloudellisen yhteistyön voimistamiseen ja tasapainottamiseen.  Suomen tulee edelleen jatkaa aktiivista rauhanpolitiikkaa, joka edistää maanosamme turvallisuuden lujittamista, liennytyspolitiikan jatkamista, aseidenriisunnan edistämistä ja voimavarojen siirtämistä varustelusta rauhanomaiseen kehitykseen.  Suuri ongelma on maailman teollistuneiden ja kehittyvien maiden kehityserojen kaventaminen. Suomen kehittyviin maihin suuntaamaa apua on määrällisesti lisättävä ja laadullisesti kehitettävä kansainvälisen solidaarisuuden hengessä.
