ВМРО - Народна партија е отворена, искрена и гаи модерен патриотизам.
Но, свесни сме дека ние мораме да знаеме кои сме, од каде сме и што сме, за да знаеме каде и како ќе одиме.
ВМРО-НП не е популистичка партија, пресметана на моментален успех.
Ние сме модерна, а не застарена партија.
Ние сме насочени кон остварување на државните, а не на партиските интереси.
Искуството и стручноста се на наша страна.
Нашите луѓе се познати и на нив им се верува - како и на нашите идеи и програми.
Ние никогаш не ја менуваме целта, само ги прилагодуваме средствата на времето и на условите сегашни.
Точно е тоа дека нашата политичка понуда е добро позната,но точно е и тоа дека секогаш е актуелна.
ВМРО-НП не се повикува (само) на заслугите на своите луѓе, туку (и) на она што тие денес го работат и нудат.
Успесите на нашата влада и на премиерот Љубчо Георгиевски се залог гаранција за се добро што можеме и знаеме да направиме со нашата нова влада во Македонија.
Нашето време, беше време на успеси и на успешни.
Македонија се исправаше и напредуваше.
Тргна стопанството, луѓето работеа...
ВМРО-НП затоа им порачува на гласачите: „Сетете се кога ви беше подобро...
Со оваа или со нашата влада?"
Кажете: „Која влада беше најуспешна?".
Одговорите се познати, бидејќи веќе се набележани.
Зашто, кога е во прашање иднинаната на мојата земја и доброто на мојот народ, постои само една страна, а таа е страната на иднината.
Нашата земја и нашиот народ се на страната на иднината.
И ВМРО-Народна партија е на страната на иднината.
Ние еднаш почнавме да ја создаваме.
И, со Вашата поддршка, пак ќе ја создаваме.
Почитувани,
Пак се појавувам пред Вас со актуелна политичка понуда. Понуда која е резултатна Вашите потреби и барања за надминување на лошата состојба на сите лолиња што 12 години ја создаваат владите-на СДСМ, а посебно по 15. септември 2002 година. Бевме многу пати заедно и пак ќе бидеме заедно во остварувањето на промените потребни за совладување на новите огромни тешкотии. Бевме заедно кога некои се обидуваа да ја продолжат агонијата на поранешната голема држава. Ме поддржавте во остварувањето на визијата за независна и самостојна Република Македонија, наспроти сите напори, тешкотии и отпори. Покажавме дека ние сме нација помеѓу нациите, држава помеѓу државите. Ме поддржавте во 1998 година во промените со кои првпат на власт дојде политичка сила којашто нема континуитет со поранешната единствена владејачка (комунистичка) партија од социјалистичкиот систем. Покажавме дека ние можеме -успешно да ја управуваме и да ја браниме државата и без потпирање на апаратот создаден во претходниот систем. Секој знае да земе и да не работи ништо, но човечки е да имаш потребада работиш ида заработиш.Да земаш, но и да даваш. А ние работевме и им дававме на сите. На лозарите, на тутунарите, на земјоделците, на работниците, на болните, на пензионерите, на социјално загрозените... Сетете се, во наше време се плаќаа 170 денари за килограм тутун, сега некој ветува по 150 денари, над 50 милиони евра за субвенции во земјоделството, сега не се ни 20 милиони, изградивме 1200 нови станови за младите семејства... И пакќе работиме и пак ќе даваме -со новиот буџет минимум 50 милиони евра за стимулации на земјоделството, повисоки пензии, за 10 месеци
гарантираме отворање на Клиниката за гинекологија, од 1. октомври социјална помош од 3.600 денари секој месец за 25.000 социјално загрозени семејства, пензии за стечајните работници и работниците технолошки вишок со над 25 години стаж, нови инвестиции со 15.000 нови работни места за една година, секоја година по 850 нови станови за младите парови кои не се во состојба самида си го решат станбеното прашање... Македонија мора да го забрза темпото на развој и што поскоро да се развие во модерна и, од другите - респектирана, демократска држава. Сега повторно сме исправени пред огромниот предизвик да се крене економијата од безнадежната состојба во којашто се наоѓа после сите нецелосообразни дејства на власта. Бевме и ќе бидеме отворени кон секоја иницијатива која ќе придонесе за заживаување на нашата економија. Ви велам дека кај нашите луѓе има доволно идеи и иницијативи за создавање на многу нови работни места, производи и услуги. Треба само да им се допушти на сите да ги стават своите способности во служба на економскиот развиток. Нашите противници тврдат дека треба да бидеме среќни што ќе бидеме бедни, зашто само така можеме да живееме во мир. Ние нема да ја прифатиме таа судбина, зашто сакаме, знаеме и можеме да си ја создадеме својата иднина. Во неа ќе владеат слободата, солидарноста и правдата. Македонските граѓани заслужуватда живеатво демократска држава во која економијата постојано и непречено ќе расте и ќе се развива. Но, треба да знаеме дека иднинана нема никој да ни ја подари, туку треба да си ја создадеме самите со свои раце. Затоа ве поканувам на 5 јули да се соочите со себе и да ја изберете иднината, зашто Македонија нема сила да изгуби уште четири години. Знам дека ќе не препознаете и дека ќе не подджите, дека ќе изберете сигурна иднина за подоро на сите.                                                                        Секогаш Ваш,                                                                   Љубчо Георгиевски
ВМРО-Народна партија, поставува и нови прашања - свртени кон иднината:
„Дали сакате и понатаму, и во текот на наредните четири години да живеете онака како што живеете сега?"
Ако не сакате - гласајте за иднина.
Изберете ги оние кои сакаат и знаат подобро да ја водат Македонија.
„Дали сакате поскоро влегување во ЕУ заради себе и своите деца, заради подобар животен стандард?"
Ако сакате - гласајте за промена, гласајте за иднина.
Изберете ги оние кои знаат и сакаат да го продолжат она што веќе го започнаа во својот претходен мандат.
„Дали сакате посигурна работа и поголеми плати?"
Ако сакате - гласајте за промена, гласајте за иднина.
Изберете ги оние кои имаат програма за вработувања, а кои во својот претходен мандат покажаа дека знаат како се поттикнува стопанството и како постепено да се подобрува животот.
Изберете ги оние кои во својот претходен мандат успеваа во корист на Македонија и на нејзините граѓани.
Сега можеме со чиста душа да кажеме: знаеме многу повеќе и сакаме да работиме уште побргу и подобро.
Нашите програми и ветувања не се шарени лаги, туку конкретни и остварливи проекти.
Го нудиме она што е реапно остварливо, а што е насушна потреба на Македонија и на Македонците во ова време.
Во тоа влегуваме со многу цврста решителност,
а нашиот лидер Љубчо Георгиевски сега е и поискусен, и помудар, и поопитен, и посилен...
Тргнувајќи од континуитетот на политичкото дејствување на македонската десница, почнувајќи од историското ВМРО, преку формите на политичко организирање и дејствување во времето на осамостојувањето и воспоставувањето на самостојна Република Македонија...
Вложувајќи го нашето искуство и успесите во создавањето на првата Влада на Република Македонија што не беше во континуитет со поранешниот Сојуз на комунисти на Македонија и со тоа поврзаниот придонес во демократските политички процеси и во развитокот на земјата...
Почитувајќи ги христијанските вредности како еден од камен-темелниците на современата цивилизација, со едновремено уважување на различните верувања и уверувања, пред граѓаните, односно гласачите на Република Македонија, објавуваме
Изборна програма на ВМРО - Народна партија за Парламентарните избори 2006 година
I. Нашите темелни вредности и принципи
ВМРО - Народна партија е партија со христијанско-демократска ориентација којашто во основа го има христијанското поимање на човекот, кој има обврска да ги почитува моралните норми.
Оттука произлегуваат нашите основни вредности: слободата, правдата и солидарноста.
ВМРО - Народна партија (во продолжение и ВМРО-НП) е десно ориентирана партија зашто за главен фактор на општествениот развиток ја смета неприкосновеноста на сопственоста во нејзиниот изворен облик, како индивидуалната, така и оние коишто се израснати од неа по природен пат.
Во оваа смисла, неприфатлива ни е како доминантна секоја форма на отуѓена сопственост, какви што се обезличената општествена или несразмерно концентрираната во тесен олигархиски слој.
ВМРО-Народана партија под уставната гаранција на сопственоста подразбира обврска на државата да го штити секој вид сопственост, посебно малата и средната, коишто се загрозени едновремено и од монополските поведенија и од тенденциите за контрола од страна на структури поврзани со државата.
Способностите и иницијативите на индивидуите се највисоката вредност за ВМРО-НП.
Положбата во општеството може да биде определена само од постигнувањата на секоја личност и од придонесот за заедницата или општеството.
Во оваа смисла, ВМРО Народна партија ќе се залага за создавање општествен амбиент во којшто борбата против сиромаштијата ќе има за цел секому да му се обезбедат основните можности да ги употреби своите способности за да се развие и да си обезбеди добри услови за живот.
Стремежот кон заработка и лична добивка којашто едновремено води и до соодветни подобрувања за другите и до полза за целото општество, со почитување на високи морални норми и во услови на зачувување на животната средина, за нас е најдостоинствениот начин на секое човечко суштествување.
Највисока вредност на правниот поредок е дејствувањето кое е сообразено со начелото на справедливост.
ВМРО - Народна партија ќе се запага за воспоставување на правен систем со јасна законска регулатива која ќе ги елминира наследените појави на произволност и на селективно делење на правдата.
Се залагаме и ќе инсистираме на социјална, меѓугенерациска, меѓуетничка и транзициска солидарност во Република Македонија.
Социјалната солидарност мора да се постигне за да се намали колку што е можно повеќе најгорливиот проблем на нашите граѓани - сиромаштијата.
Меѓугенерациската солидарност мора да биде основа за вработување на младите коишто,од своја страна, ќе треба да обезбедуваат средства за бенефиции на постарите.
Под меѓуетничка солидарност подразбираме единство на разликите, обезбедено преку зачувување на идентитетите на заедниците и насочено кон напредокот на Република Македонија.
Организацијата на државата треба да биде поставена на таков начин што секоја заедница ќе биде одговорна за она што го управува, како и кон општеството во целина.
Транзициската солидарност подразбира грижа за сите оние коишто страдаат, без своја вина, од грешките на социјализмот.
ВМРО - Народна партија ќе се залага за забрзано спроведување на реформите кои се неопходни за доближување на општествениот ситем до оние од земјите на Европската унија,
едновремено со забрзаниот стопански развој.
За нас, интегрирањето во евроатлантските безбедносни и економски системи не е прашање на надворешната политика, туку е внатрешно политичко прашање.
Затоа, влегувањето во Европската унија и вклучувањето во заедничките безбедносни структури не го сметаме за политички чин, туку за природно продолжение на постигнувањето на високите стандарди што владеат во Унијата, каде што Македонија треба достоинствено да си го заземе местото коешто и припаѓа според нејзиното историско значење во развитокот на современата цивилизација.
II. Владеење на правото
ВМРО - Народна партија посебно внимание ќе им посвети на дефинирањето и на целосното функционирање на институциите на правниот систем.
Со тоа ќе се овозможи целосна стабилност и доверба во примената на правните прописи.
Во таа смисла, ВМРО - Народна партија ќе преземе сериозни активности во следниве три насоки:
Структурни реформи на организациската поставеност и на надлежностите и зголемување на ефикасноста на институциите во областа на правосудството.
ВМРО - Народна партија ќе посвети посебно внимание во делот на институционалната и функционалната поставеност на правосудниот систем во однос на другите институции и органи на власта во севкупниот правен систем.
Соодветно на новата организациска поставеност и на промената на надлежностите на судовите, ќе се изврши и промена на институционалната организација и на надлежностите на Јавното обвинителство.
Усогласување на правните прописи заради попрецизно дефинирање на надлежностите на институциите и на одговорноста во спроведувањето на прописите.
Честите промени на правните прописи се една од главните причини што доведуваат до правна.несигурност, нестабилност, разногласност во толкувањето и во примената на законските норми.
Тоа доведува до недоверба во институциите на власта
и до повреда и неможност за користење на човековите права и слободи.
Поради тоа, ВМРО - Народна партија ќе ги преземе сите потребни активности во насока на:
воспоставување на стабилен правен систем;
попрецизно дефинирање на законските права и обврски, како на институциите така и на граѓанинот и
донесување на меѓусебно усогласени прописи во различните закони кои содржат прописи од една иста област.
Ќе работиме на зголемување на капацитетите во правосудните органи, посебно во однос на:
бројот на судиите;
стручноста на судскиот кадар;
дефинирањето на овластувањата на судиите, посебно во насока на отстранување на негативните причини што го попречуваат судскиот процес, а со цел зголемување на ефикасноста во работата;
овозможување на законски услови за заштита на правата на граѓаните пред судовите и пред другите државни институции и
ќе им го посветиме потребното внимание и на судските такси, за да му се овозможи правна и судска заштита на секој граѓанин, без оглед на неговите материјални можности.
III. Национална безбедности одбрана
1. Актуелната безбедносна состојба
Нашата татковина Република Македонија никогаш во поновата историја, дури ни во 1991, 92 и 2001 година не била повеќе безбедносно загрозена отколку што е денес.
Уривањето на македонскиот патриотски дух и создавањето на апатично и дефетистичко општество на индивидуи, како збир на аморфна маса која нема интерес за одбрана и развој на сопствената држава и нација, претставува најголемиот криминал врз сопствениот народ, извршен од страна на оваа власт предводена од СДСМ
и, воедно најголем извор на загрозување на безбедноста и одбранбената способност на Р.Македонија на сите полиња.
Во овој момент безбедносната состојба во Р. Македонија и во нејзиното окружување е обременета со многу меѓусебно поврзани елементи на политички, криминални и безбедносни случувања.
Ваквата неповолната состојба ја создаваат:
организираниот криминал и учеството на одредени државни структури и поединци во него;
тероризмот и загрозувањето за безбедноста на државата и граѓаните;
корупцијата во државните органи;
неносењето на законот за полиција и недецентрализацијата на полициските служби, односно службите во надлежност на внатрешните работи;
насилството, како јавното, така и политичкото;
непримената на Законот за оружје;
двојниот аршин кон граѓаните во однос на остварувањата на нивните права;
нефункционирањето на правото и законите на целата територија на државата;
омаловажувањето на бранителите од војната во' 2001 година, политички мотивирани и монтирани судења за недокажан криминал или нивни убиства поради наводен криминал.
Неостварување на правата предвидени со Законот за бранителите кои им се загарантирани на нив и на нивните семејства;
неспроведувањето на Законот за остварување на правата на лицата политички прогонувани, судени и затворани за идејата за создавање на самостојна Македонска држава;
антипатриотската кампања со уривање на патриотскиот дух, омаловажување на бранителите на државните органи и на секој начин, рушењето на моралот на граѓаните за одбрана на својата држава;
непрофесионализмот и партизацијата на МВР и МО, изразени преку поставувањето на работни места на сите нивоа во овие институции на партиски кадри на СДСМ и ДУИ со несоодветно образование;
границата кон Косово, проблем со кој Владата на СДСМ не може да се справи...
Мерки за решавање на безбедносните проблеми и подобрување на состојбата и за исполнување на стандардите за членство во ЕУ и НАТО
1. Реформа на ресорот за внатрешни работи
Реформата на ресорот за внатрешни работи, заедно со реформата во правдата и судството се најважниот сегмент за наше зачленување во ЕУ и НАТО.
ВМРО-НП ќе преземе решителни мерки заради брзо и квалитетно спроведување на реформите во ресорот за внатрешни работи кои ќе бидат насочени кон создавање на ефикасен безбедносен систем.
За остварување на оваа цел, ВМРО-НП приоритетно ќе го донесе Законот за полиција.
2. Исполнување на предусловите за безбедносен визен режим во однос на ЕУ
За да се достигнат стандардите за безвизен или олеснет визен режим со ЕУ, потребно е да се реализираат сите барања предвидени според Копенхагенскиот договор.
За таа цел ВМРО-НП ќе пристапи кон:
2.1. Изработка и пуштање во употреба на новите патни исправи
Она што СДСМ го стори во 2002 година со поништувањето на договорот со Хјулит Пакард беше нанесување на директна штета на можноста за олеснување на визниот режим
и нашето приближување кон членството во ЕУ,
како и штета од шест милиони евра, народни парти од Буџетот.
Владата на ВМРО-НП, согледувајќи го интересот на граѓаните на Македонија, нема да го поништува договорот со Гесеке кои со големи провизии го склучи власта на СДСМ,но ќе бара од изработувачот по секоја цена, во рок од една година да ги издаде најдобрите патни исправи и тие итно да се пуштат во употреба, по што од ЕУ ќе се бара олеснет визен режим.
2.2. Интегрирано гранично управување
ВМРО-НП, заради функционирање на интегрираното гранично обезбедување, ќе изврши стандардизирање на граничната полиција според униформите и опремата со другата полиција
и обединување на полициските станици за контрола на преминот на ДГ.
Ќе формираме, ќе опремиме и ќе обучиме на посебни единици за брза реакција за потребите на Секторите за внатрешни работи, заради поддршка на граничните полициски станици.
2.3. Борба против корупцијата
За ВМРО-НП проблем и предизвик кој бара суштинско решавање, е борбата против корупцијата во редовите на безбедносните служби, особено во редовите насегашното МВР.
Решенито на овој проблем ние го гледаме во решавањето на социјалниот и правниот статус на припадниците на МВР и АРМ, што ќе го направиме со конкретни законсќи решенија и преку зголемувањето на платите и соодветно вреднување на трудот на вработените во безбедносниот сектор,
а од друга страна ќе ги доведеме до крајна ригорозност казнените одредби за случаите на нивно коруптивно однесување.
2.4. Намалување на нелегалното оружје
За жал и покрај наводната посветеност на СДСМ и ДУИ за намалување на бројот на нелегалното оружје и нивната наводна борба против шверцот со оружје, денес во Македонија се среќаваме со масовно присуство на нелегално оружје во нашето секојдевје.
ВМРО-Народна партија, заради намалување на бројот на нелегалното оружје, ќе изврши измена на Законот за оружје
и повторно ќе спроведеме масовна акција за доброволно предавање, односно собирање на оружјето,
притоа драстично ќе ги зголемиме и казните за поседување на нелегално оружје и негова употреба со повеќегодишни затворски казни, без право на помилување.
2.5. Преиспитување на Законот за државјанство
Проблемот со кој се сретнуваме во однос на добивањето и веќе добиените македонски државјанства датира од поодамна.
Има повеќе примери на злоупотребата на државјанствата кои СДСМ ги прави во континуитет на што треба да се стави крај со нови ригорозни законски прописи.
Затоа, ние ќе направиме измени во Законот за државјанство
и ќе инсистираме на доследно почитување на решенијата и критериумите од земјите на ЕУ;
2.6. Обезбедување на владеење на правото
Владеењето на правната државата е веќе детерминирано како основна цел за функционирање на без бедносниот систем и владеењето на правото.
За да се оствари оваа цел ќе обезбедиме:
2.6.1. Строга примена на законските решенија
Законите ќе важат подеднакво за сите, без разлика на политичката или на националната припадност.
2.6.2. Присуство на полицијата на целата територијана Р. Македонија
Ќе обезбедиме непречено движење на полицијата на целата територија на Р. Македонија и спроведување на безбедносните мерки и активности во секој момент.
3. Единствен систем на безбедност
Разединетоста на разузнавачката заедница ја прави Македонија многу чувствителна и изложена на безбедносни загрозувања до степен на опстанок.
3.1. Нов закон за безбедност на Р. Македонија
Основната цел на овој закон би била обединување на безбедносно-разузнавачките служби кои сега функционираат некоординирано.
Втората цел на овој закон би била успешно спроведување на борбата против тероризмот.
Третата цел е заштитата на Уставот и државниот суверенитет на Р. Македонија.
Четврта цел е законското определување на надлежностите на министерствата и службите во мир, воена опасност, војна и вонредни настани или состојби.
3.2. Формирање на Агенција за безбедност
Целта на формирањето на ваква агенција е зајакнување на безбедносната кбординација и обединување на безбедносно-разузнавачките служби.
Во рамките на Агенцијата со закон ќе се определат одделите и силите за борба против тероризмот.
3.3. Нов закон за преименување на МВР во Министерство за ЈРМ и управување со ДГ.
Оваа реформа е неопходна првенствено затоа што со децентрализацијата, префрлувањето на дел од сегашните надлежности во надлежност на Министерството за Правда и планираното формирање на Агенцијата за безбедност ќе се појави потреба од коренито реформирање на полицијата.
Токму поради ова, во рамките на тоа Министерство за Полиција би функционирало единствено Бирото за јавна безбедност.
Основните задачи на оваа Министарество ќе бидат:
одржување на јавниот ред и мир;
одржување на јавната безбедност;
борба против сите облици на криминал;
контрола и безбедност во сообраќајот;
криминалистичка полиција;
оддел за организиран криминал;
контрола и надзор на државната граница во системот на интегрирано гранично управување...
3.4. Заокружување на реформите во АРМ
Првенствено ќе се пристапи кон реализација на Акциониот план за членство во НАТО
и конечно дефинирање на формациската структура на АРМ и нејзините активини и резервни сили.
3.5. Опремување и формирање на сили за заштита и спасување
Силите за заштита и спасување или некогашната Цивилна заштита претставуваат значаен субјект во безбедносната заштита на граѓаните и материјапните добра и елиминирање на изворите на загрозување и спротивставување на загрозувањата, особено оние од техничко-технолошка природа и заштитата и спасување при масовни несреќи или елементарни непогоди.
Владата на ВМРО-НП ќе даде силна поддршка на формирањето, опремувањето и обучувањето на овие сили
како и поддршка на локалната самоуправа за нивно практично функционирање.
4. Јакнење на патриотизмот
Јакнењето на патриотизмот е еден од основните постулати за успех на општеството и посебно за успешна одбрана на татковината.
Мотивацијата на безбедносните структури и граѓаните за безбедносна заштита на државата е еден од нашите приоритети.
4.1. Грижа за бранителите и нивните семејства
За разлика од СДСМ, ВМРО-НП ќе води грижа за сите учесници во одбраната на Р. Македонија во 2001 година,
но и за оние од другите војни за ослободување на Македонија.
Затоа ВМРО-НП ќе ги активира сите механизми на државата за остварување на правата на бранителите и нивните семејства, согласно со Законот за бранителите.
4.2. Грижа за лицата политички прогонувани, судени и затворани за идеите на ВМРО и за самобитноста на Македонскиот народ и неговата држава.
И покрај донесувањето на Законот за остварување на правата на лицата политички прогонувани и затворани пред четири години, оваа власт не покажа ни малку волја за оваа категорија граѓани да ги остварат своите права согласно со Законот.
ВМРО-НП уште на почетокот на мандатот на новата влада ќе ги обезбеди сите механизми за практична реализација на законот.
4.3. Ден на Патриотизмот на Р. Македонија
ВМРО-НП ќе востанови Ден на патриотизмот на Република Македонија како државен празник со кој преку прославите и потсетувањата на историјата и патриотите за создавање на независна македонска држава, ќе го зајакне чувството на патриотизам кај Македонскиот народ.
IV. Економија
Каде сме денес?
Наследството од лажните ветувања на СДСМ
Како резултат на владеењето на СДСМ, Македонија денес се наоѓа во длабока економска криза.
Победата на СДСМ на изборите во 2002 година претставуваше промоција на најголемата измама извршена од страна на еден политички субјект.
Оттогаш, од тој „славен 15 септември", македонската економија ги доживеа најтешките денови од своето битисување.
Народот, кој требаше да ја земе судбината во свои раце, се најде во ситуација една мала група политички профитери и олигарси да приграбат во своите раце се што им е од личен интерес, а сето останато да го уништат, не водејќи сметка токму за народот кој на изборите им го даде мандатот да ја водат и да ја управуваат државата.
Што беше тоа што СДСМ и Бранко Црвенковски им го ветија на граѓаните, за потоа, откога дојдоа на власт, целосно да го заборават и да работат сосема спротивно од ветеното?
Вработувања - Ветија по еден вработен од секое семејство.
Денес бројот на невработени изнесува околу 400.000 лица, или 37,9% од вкупниот број активни граѓани.
Тоа претставува зголемување за 7,4 индексни поени од времето на нашата Влада и е највисока стапка на невработеност во Европа.
Помеѓу останатото, според некои сериозни истражувања на јавното мислење, на лажното ветување за „по еден вработен од секое семејство" се гледа како на една од апсолутно најбруталните лаги и измами кои се направени врз народот во целокупната историја на Македонија.
Намалување на сиромаштијата - Ветија дека ќе ја намалат сиромаштијата.
Денес, според официјалните и валидни податоци од Светската банка, 23% од македонските семејства се официјално класифицирани како сиромашни.
Економски растеж - Ветија зголемување на севкупната економска активност и на бруто домашното производство.
Наместо тоа, во последните три години, Македонија под режимот на СДСМ, „успеа" да постигне најниска стапка на просечен растеж во цела Централна и Источна Европа.
Странски инвестиции - Ветија странски инвестиции многу поголеми од оние кои ние ги донесовме во Македонија.
Денес, според податоците на ОН објавени во Светскиот инвестициски извештај за 2005 година, Македонија е на убедливото последно место во однос на сите други земји од Централна и Источна Европа.
Плати и пензии - Ветија стабилни плати и сигурни пензии.
Денес, резултат од тоа ветување е прекинот на исплатата на 8-те проценти од пензиите кои Владата на Љубчо Георгиевски им ги врати на пензионерите;
друг резултат се јавни претпријатија во кои платите се исплаќаат со задоцнување од неколку месеци.
Договорот што нашата Влада го потпиша со Сојузот на Синдикатите на Македонија за етапно зголемување на платите на јавната админис-трација и на буџетските корисници за 30%, со јасно дефинирани рокови, СДСМ не го почитува.
Денес имаме ситуација кога реалните плати се намапуваат од причина што во буџетот се проектираат стабилни плати, а не се предвидува инфлацијата од 3% која ги подјадува и онака ниските плати.
Организиран криминал и корупција - Ветија дека одлучно и бескомпромисно ќе се справат со организираниот криминал и со корупцијата.
Од сето тоа гледаме дека Македонија денес се наоѓа во категоријата на најкорумпираните земји во светот.
Европската унија постојано ги предупредува дека тоа претставува огромен проблем кој не оддалечува од Унијата, | но Владата на СДСМ нема ниту желба, ниту знаење да расчисти со ваквите појави која самата ги генерира и ги поддржува, на посреден или на непосреден начин.
Бизнис-клима - Ветија дека ќе создадат бизнис клима во која странските инвеститори ќе се чувствуваат сигурно и безбедно.
Денес, според податоците на Светската банка објавени во Светскиот извештај за бизнис-клима за 2005 година, бизнис-климата во Македонија е рангирана меѓу најслабите од земјите од Централна и Источна Европа.
Буџет - Ветија дека буџетот ќе претставува главен двигател на инвестицискиот циклус.
Денес буџетот го преоптоварува македонското стопанство со даноци и давачки како никогаш досега.
Приближно 90% од буџетските расходи се за тековна потрошувачка, што резултира со буџети без развојна компонента.
Трговски дефицит и девизен долг кон странство - Резултатите од владеењето на СДСМ во последните 4 години ја доведоа Македонија до фантастични дефицити во трговската размена со странство во 2004 и во 2005 година од над 1,1 милијарди американски долари на годишно ниво.
Како резултат на тоа, долгот кон странство е зголемен за околу 900 милиони долари и на крајот од 2005 година изнесуваше околу 2,4 милијарди долари.
Со тоа, СДСМ поставија рекорд на македонската задолженост.
Стимулации и премии - Ветија просперитет за земјоделците.
Наместо тоа, ги укинаа стимулациите и премиите за земјоделците што Владата на Љубчо Георгиевски им ги даваше до 2002 година.
На тутунопроизводителите им се укина премијата од 30 денари по килограм.
Тие денес се најдоа во апсурдна ситуација да штрајкуваат за цена која веќе ја имаа до 2002 година од 150 денари по килограм, наместо да бараат уште поголема цена од оваа.
Во истата ситуација се и лозарите кои, до 2002 година, добиваа премија од 2 денари по килограм, а денес протестираат пред „Тиквеш" за да им бидат исплатени парите за нивното откупено грозје.
Сточарите имаа гарантиран откуп на млекото и премија за секој откупен литар млеко.
Денес Македонија е преплавена со млеко од увоз,домашното производство речиси замре,а сточниот фонд драстично се намалува.
Државни и социјални станови - Во периодот од 1998 до 2002 година државата изгради повеќе од 4.000 станови за комерцијална намена, по исклучително ниски цени и со поволни кредитни услови за потребите на граѓаните.
Тогаш беа изградени и околу 500 станови кои беа наменети за социјални случаи и за млади брачни парови и беа распределени по конкурсот што го објави Владата.
По „славниот 15 септември", дури и малиот број недовршени станови до денденес останаа недоизградени,а становите доделени на социјапните случаи едноставно им беа одземени.
И денес се уште не се знае каква ќе биде судбината на тие станови.
Фонд за здравствено осигурување - Кога Владата на Љубчо Георгиевски дојде на власт во 1998 година, во Фондот за здравство затекна загуби од околу 55 милиони евра.
Домаќинското и одговорно работење со Фондот не само што драстично ги намали загубите, туку овозможи зголемување на бројот и на видот лекови на позитивната листа, како и навремено и постојано снабдување на аптеките со нив.
Трошоците на пациентите направени за оперативни зафати во болниците во нашата земја, или на потешки случаи во странство, беа навремено надоместувани.
Истовремено, сите материјали потребни за операција се наоѓаа во болниците.
Паралелно со ова, Фондот постојано финансираше во изградба на нови здравствени установи и во санација на постојните,
како и во набавка на најсовремена опрема за клиниките и за здравствените домови.
Денес сето ова стана минато свршено време.
Бројот на лековите кои се на позитивната листа се редуцира од година во година, во аптеките има постојано редици од луѓе кои не можат да дојдат до основните медикаменти.
Иста е состојбата и со пациентите кои чекаат долго време да бидат оперирани, а притоа, тие самите мораат да си ги набавуваат материјали неопходни за операцијата.
Се прават тендери за набавка на лекови по терк на веледрогериите блиски до власта и се набавуваат лекови со сомнителен квалитет.
Започнатата изградба на многу здравствени објекти се уште не е завршена (како, на пример, новата Клиника за гинекологија),
а медицинската опрема, во голема мера, се уште не е употребена.
Каде сакаме да одиме?
Нашата визија
Владата на Република Македонија предводена од ВМРО-НП, во периодот од 2006 до 2010 година ке ја води економската политика со интензивирање на макроекономските и на микроекономските реформи, со цел да се постигне економски растеж од 8% на годишно ниво.
Успесите и резултатите кои еднаш веќе беа остварени во периодот до настапувањето на „фамозниот 15 септември", даваат реална претпоставка дека може да се верува во исправноста на патот што сме го одбрале и дека тој ќе не одведе до вистинската цел - развој и просперитет на нашата земја.
Визијата што ја имавме во деведесеттите години, сега само ја надополнуваме со интегрирање на најновите позитивни светски појави и трендови;
волјата за работа и постигање успеси е цврста и непоколеблива;
а најсвета цел ни е постигањето и одржувањето на едно просперитетно општество и непречено функционирање на нашата земја Република Македонија како држава, во која ќе биде осигурана благосостојбата на сите граѓани, на нивните семејства, на нивните деца и наследници.
Нашата мисија
Владата на ВМРО-НП, во мандатниот период 2006-2010 година, ќе си постави пред себе две основни стратешки цели во правец на санирање на македонската економија:
Првата цел е приспособување на македонската економија кон стандардите на Европската унија;
Втората цел е создавањето систем и амбиент за среќни и задоволни граѓани.
За реализација на овие цели, посебно внимание ќе обрнеме на економскиот пораст - 8% годишно.
Главна макроекономска цел на Владата на ВМРО-НП ќе биде порастот на БДП (бруто домашниот производ) за околу 8% на годишно ниво.
За остварување на оваа цел, најпрвин ќе овозможиме засилена инвестициска активност од приватниот и од јавниот сектор.
Ефикасно и ефективно ќе ги заокружиме реформите во финансискиот систем,
реформите во даночниот систем,
реформите во банкарскиот систем
и порастот на кредитниот потенцијал, преку зголемување на конкуренцијата и збогатување на понудата на банкарските услуги.
Владата ќе преземе дополнителни мерки за полесен пристап до кредити на малите претприемачи
и за нивна едукација.
Засилениот инвестициски циклус ќе овозможи развој на нови и модернизација на постојните капацитети,
како и модернизација и поттикнување на аграрот.
Зголемениот асортиман и квалитет на производи ќе го поттикне зголемувањето на извозот,
а истовремено ќе ја намали потребата од увоз на странски производи
и ќе влијае врз намалувањето на трговскиот дефицит со странство.
Овие мерки ќе влијаат врз зголемувањето на стандардот на населението, што ќе овозможи реален пораст на личната потрошувачка.
Порастот на личната потрошувачка ќе влијае позитивно врз порастот на производството и врз порастот на платите.
Воедно, економскиот раст ќе овозможи зголемување на платите на вработените во јавната администрација и на пензиите, со што ќе се зголеми животниот стандард на населението.
Монетарна политика
Владата на ВМРО-Народна партија ќе ја поддржува автономијата на НБРМ,
но и зголемувањето на нејзината одговорност, со цел водење усогласена монетарна и фискална политика, во функција на развојот на економијата.
Меѓутоа, ВМРО-НП ќе започне процес на јавна дебата и консултација околу сегашната монетарна политика на НБРМ која, според нас, е главната причина за сегашните високи каматни стапки во Република Македонија.
Дополнително, со цел да се зголемат пласманите на краткорочни и долгорочни кредити за стопанството и во функција на зголемување на економскиот растеж, Владата посебно внимание ќе обрне на:
зголемување на конкуренцијата во банкарскиот систем, преку создавање на законска регулатива која ќе овозможи влез на странски банки во постојните и отворање нови банки;
преку зголемување на конкуренцијата во банкарскиот систем, создавање услови за збогатување на понудата и на квалитетот на банкарските услуги;
збогатување на понудата на станбени и потрошувачки кредити за населението и олеснување на пристапот до нив и
поттикнување на штедењето на населението.
Во периодот од 1998 до 2002 година, Владата предводена од премиерот Љубчо Георгиевски, со своите практични интервенции и комплексни и систематски процеси - преку измените на Законот за НБРМ, Законот за банки и други законски акти од доменот на монетарно-финансиското работење - успеа да ја врати вербата на граѓаните во банкарскиот систем, повторно го поттикна штедењето и започна циклус на кредитирање на стопанството и на населението.
ВМРО-Народна партија ќе ја продолжи оваа политика и во периодот 2006-2010 година, како основен начин за да се изврши ефективно влијание врз економскиот раст на земјата.
Фискална политика
Фискалната политика на Владата на СДСМ во изминатите четири години, создаде огромен притисок врз македонската економија, преку зголемување на даноците.
Денес, над 90% од буџетот се троши за плати и за тековни трошоци.
На капитални инвестици  одат помалку од 4 % (реалноста покажува дека сериозните влади кои се грижат за своите држави одвојуваат не помалку од 10% од годишниот буџет за капитални инвестиции, со што на својата држава и го овозможуваат економскиот растеж).
Фискапната политика на СДСМ воопшто не придонесе за зголемување на економскиот растеж.
Најприоритетна цел на ВМРО - НП, ќе биде промената на структурата на буџетот, така што, до 2010 година, 15% од Буџетот да се пренамени за капитални инвестиции.
Ќе одвоиме 750 милиони евра од буџетот во наредните четири години за многубројни инфраструктурни проекти - патишта, пруги, болници, училишта, водостопанствени објекти и други проекти кои имаат круцијална инфраструктурна важност.
Гледано од реален и применлив економски аспект, распределбата на буџетските средства по години ќе биде:
100 милиони евра од буџетот за 2007 година;
150 милиони евра од буџетот за 2008 година;
220 милиони евра од буџетот за 2009 година;
280 милиони евра од буџетот за 2010 година.
Со цел да се постигне ова, ВМРО - Народна партија ќе ги спроведе најрадикалните промени кои некогаш биле извршени во историјата на буџетското планирање во Македонија
и ќе ги изврши сите потребни реформи во владиниот сектор, кои се дизајнирани така за да се постигне макрофискална дисциплина и стабилност по светски параметри, и да се изврши стратешка пренамена на ресурсите и техничка и оперативна ефикасност на целосниот владин сектор.
Ќе имплементираме системи за раководење и за мерење на степенот и ефикасноста во извршувањето на работните задачи низ целиот владин сектор и низ државната администрација, кој ќе овозможи секој денар да биде потрошен објективно и ефикасно.
За да ја постигне оваа цел, ВМРО - НП ќе го интегрира владиното буџетско планирање со промовирање и со примена на најновата и најсовремена светска метода за оваа област - т.н. МТЕФ – Medium Term Expenditure Framework (среднорочна потрошувачка рамка).
Со примена на техниката на буџетско планирање во перспектива на неколку години (од 3 до 5), ќе успееме да постигнеме фискална цврстина, во исто време, со ефективна пренамена на ресурсите.
Со ваква промена на суштината на буџетот - од контрола на трошењето, во контрола и менаџирање на остварувањето на целите - ќе оствариме забележителни заштеди и предности, кои конечно ќе му овозможат на буџетот да биде клучен двигател во зголемувањето на економскиот растеж во Македонија.
А преку наведените големи вложувања во инфраструктурните проекти, тој ќе влијае врз создавањето на најмалку 40 до 50 илјади нови работни места.
Даночна политика
Даночната политика што ќе ја води Владата на ВМРО-НП ќе биде во функција на бизнисот,
зголемување на економската активност,
зголемување на платите и
елиминирање на сивата економија.
Дисциплината и доследното почитување на законите во прибирањето на даноците, ќе биде обврска која целосно ќе јаисполниме.
До крајот на 2007 година, нашата Влада ќе ја врати повластената стапка од 5% ДДВ (данокот на додадена вредност) за земјоделските производи, за семенските материјали, за основните прехранбени производи, за учебниците, лековите и за медицинските помагала.
Владата на ВМРО-НП ќе изврши радикални реформи во даночниот систем со цел да се зголеми потрошувачката во стопанството и да се зголеми конкурентноста на македонските фирми.
Притоа, ќе придонесе за намалување на многу сложените даночни процедури во Македонија (кои се надвор од секакви европски норми),
за подобрување на бизнис-климата,
за зголемување на целокупниот данок примен во буџетот
и за драматично зголемување на растот на БДП.
Ќе воведеме унифицирани даночни стапки од 18% за следните три категории даноци:
Персоналниот данок (со исклучок на продонесите за ПИО);
ДДВ (со задржување на повластената стапка од 5%);
Данокот на добивка (зголемување од 15% на18%).
При реформите на персоналниот данок и на придонесите, ќе воведиме рамен данок (т.н.Flat Тах) од 18% за сите плати и придонеси, со исклучок на придонесите за ПИО, кои и понатаму ќе останат на 21,2%.
Пред извршувањето на оваа реформа, ВМРО НП ќе направи кампања за информирање на јавноста со цел сите македонски работници, кои се уште размислуваат во рамките на нето-плата, да се информираат дека даноците и придонесите на нивната плата кои работодавецот ги плаќа, се резултат на нивниот труд.
Целта на кампањата ќе биде да се информираат сите легално вработени граѓани дека просечната плата во Македонија не е 12.000 денари, туку дека изнесува околу 21.000 денари, од кои една неефикасна државна администрација зема по 9.000 денари, на сметка на секој вработен граѓанин.
Со законските измени и со воведувањето на рамен данок од 18% на персоналната плата, ќе се намалат даночните обврски кои секој работодавец ќе ги исплаќа кон државата.
Меѓутоа, како дел од законските измени и воведувањето на рамниот данок, секој работодавец ќе биде законски обврзан да ја зголеми нето-платата на секој легално вработен работник за 20 евра.
Работодавецот ќе ја исплати оваа сума од намалувањето на месечните даночни обврски спрема државата без никакво дополнително оптоварување или дополнителна обврска.
Останатиот дел од заштедата која секој работодавец ќе ја има како резултат од воведувањето на рамниот данок ќе биде стимул да се вработат нови лица и да се пријават оние кои сега работат „на црно".
Зголемената потрошувачка во стопанството, која ќе се овозможи како резултат на зголемување на платата на секој вработен од по 20 евра месечно, драматично ќе ја зголеми бизнис-активноста, што ќе резултира со дополнителни даноци по основа на персонален данок, ДДВ и данок на добивка, што пак ќе резултира со. повторно зголемување на буџетските приливи.
Аграрна политика
Развојот на аграрот е една од најважните цели на политиката што ќе ја води Владата на ВМРО-НП.
Аграрот отсекогаш бил традиционална и важна гранка на македонската економија и државата мора постојано да го поттикнува преку законски мерки кои ќе го олеснат пристапот до евтини средства, како што е враќањето на стимулациите и премиите во функција на заштита на производството.
Во функција на таа политика, ќе ја вратиме повластената стапка на ДДВ од 5% за земјоделските производи и за семенските материјали,
ќе обезбедиме стимулации и премии за стратешките производи, особено за: пченицата, грозјето, тутунот, градинарските производи, млекото, млечните производи и расадните материјали.
Ќе го развиваме фармерството преку обезбедување поволни кредити за одгледување крави, говеда, свињи и овци, бидејќи говедското, свинското и јагнешкото месо се барани производи на западноевропските пазари.
Ќе финансираме во создавање на регионални центри за откуп и за преработка на земјоделски производи,
во градење ладилници, магацини со контролирани клима-уреди, со што на земјоделците и сточарите ќе им го олесниме пристапот до пазарите.
Повторно ќе ја активираме кампањата БИДИ ЗЕМЈОДЕЛЕЦ, со цел да ги евидентираме сите граѓани на Македонија кои се занимаваат професионално со земјоделство,
со цел да им овозможиме полесен пристап до сите бенефиции што ќе ги воведеме
и да ги „ослободиме" од нелојапната конкуренција.
Повторно ќе го активираме Фондот за земјоделство што се формираше за време на Владата на Љубчо Георгиевски, а кој актуелната власт го укина.
Со тоа, ќе влијаеме врз заживувањето на агроберзата и ќе воспоставиме ред и контрола во трговијата со земјоделските производи.
Сите овие мерки ќе го интензивираат аграрот
и ќе го приспособат кон поголема извозна ориентација.
Владата на ВМРО-НП ќе го зголемува шумскиот фонд,
ќе ја спречи неконтролираната сеча на шумите.
Истовремено, ќе го стимулира развојот на мали и средни претпријатија за полуфинална и финална обработка на елементи за дрвноиндустриски производи, со цел квалитетно производство според ИСО стандардите.
Странски инвестиции
Сегашна состојба
Анализата на приливот на странски директни инвестиции (СДИ) во Република Македонија во текот на последните петнаесет години, покажува дека се постигнати резултати кои се оценуваат како скромни и поразителни.
Најголеми инвестиции се продажбата на Македонски телекомуникации, на Окта и на ЕСМ.
Според нивото на СДИ кои влегле во Македонија, нашата земја заостанува зад другите држави од Југоисточна и Централна Европа.
Најголемиот дел СДИ се поврзани со процесот на приватизацијата, релативно мал е уделот на т.н.green-feld инвестиции.
Но приватизациско-диктираните СДИ повеќе не може да претставуваат доминантна опција за привлекување СДИ во Република Македонија, иако во иднина ќе следуваат продажбите на некои големи инфраструктурни и комунални објекти, како: Македонски железници, Македонски пошти, а веројатно и делови од институциите од јавен интерес (здравство).
Во РМ постојат и многубројни инвестициски и даночни олеснувања за СДИ:
ослободување од данок на добивка на друштвата кои имаат над 20% странски капитал во првите три години по првата година во која  ќе биде остварен профит;
намалување до 30% од даночната основа за данок од добивка за вложувањата над 100.000 евра;
намалување на даночната основа за износ од инвестицијата во движен и недвижен имот и друг капитал до 100.000 евра, со право на продолжување;
ослободување од царина за опремата што ќе се внесе како странско вложување.
Покрај овие, постојат и други олеснувања кои се однесуваат на сите инвеститори, без разлика дали се домашни или странски.
Определени даночни поттикнувања се предвидени при:
инвестирање во неразвиените региони,
инвестирање во основни средства,
котирање на берзата,
инвестирање во слободните трговски зони,
инвестирање во заштита на животната средина,
инвестирање во новоформирани друштва итн.
Во анализата за административните бариери, направена од страна на Владата, со посредство на Светската банка, е потврден веќе познатиот став на странските инвеститори дека, за нив, отстранувањето на административните бариери е многу поважно отколку постоењето на широки фискални и финансиски олеснувања.
ВМРО- Народна партија ќе ги отстрани бариерите за инвестирање во РМ со изготвување на акционен план за реформи на економскиот амбиент за водење бизнис, со конкретни носители на активности и со рокови за нивно извршување.
Меѓутоа, за да се привлечат странски инвестиции во Македонија, ВМРО-НП ќе презеде нова стратегија на директно таргетирање на мултинационалните компании.
Директно таргетирање на
водечките глобални корпорации
Имајќи ја предвид глобалната конкуренција за привлекување на странски инвестиции, владата на ВМРО-НП ќе воведе нов пристап за таргетирање и донесување на директни странски инвестиции.
Гигантските глобапни корпорации денес, според големината на капиталот и на приходите, можат да се мерат со националните економии.
На листата на 100те најголеми економии, 51, всушност, не се држави, туку глобални корпорации.
А три четвртини од светските транснационални корпорации се базирани во Северна Америка, Западна Европа и Јапонија.
„ВолМарт", најголемата светска компанија во однос на годишните приходи, годинава ќе оствари продажба од околу 300 милијарди долари!
Со сегашниот степен на развој, набрзо ќе достигне продажба од една милијарда дневно!
Поинаку кажано, за четири дена, тие достигаат приходи кои се исти со македонскиот вкупен годишен БДП!
За споредба, „Вол-Март" е поголем од целокупната економија на Швајцарија.
И постојат уште други педесет вакви компании!
Други примери: годишната продажба на „Џенерал Електрик" е 135 милијарди долари, што ја прави поголема од економијата на Финска;
„Бритиш Петрол" остварува годишна продажба од 200 милијарди долари - поголема од целата економија на Австрија;
„Мицубиши" има продажба од 130 милијарди долари - повеќе од економијата на Грција.
И токму овие гигантски корпорации се тие кои ги носат одлуките за тоа колку капитал ќе се инвестира и во која земја.
Значи, во глобализираниот свет, да се има директна мрежа од контакти и релации со транснационалните компании, е исто толку важно, од економски аспект, ако не и поважно, од кои било и од какви било билатерални или мултилатерални политички односи, кои Македонија (би) ги има(ла) со која било земја или институција.
Овие компании го контролираат протокот на стотици милијарди долари глобални инвестиции годишно.
Но компаниите се многу селективни во однос на земјите кои ќе ги изберат за бизнис.
А земјите се натпреваруваат за корпоративниот бизнис од целиот свет, за да го привлечат да дојде кај нив, нудејќи даночни попусти, олеснувања, релативно ниски плати и ред други бенефиции.
Капацитетот за градење на економски и деловни мрежи е клучна одредница за тоа колку капитал ќе успееме да привлечеме во нашата земја, во споредба со остатокот од светот.
Затоа, ВМРО-НП ќе формира акционен план со цел директно да се таргетираат најголемите корпорации инвеститори ширум светот.
Не можеме и не смееме да чекаме овие корпорации нас да не поканат.
Ние мораме да одиме кај нив!
Наша одговорност ќе биде да изградиме ефективна деловна мрежа и да ги убедиме да дојдат да инвестираат и да воспостават операции (производство, услуги...) во Македонија.
Малите и средните претпријатија како главни
двигатели на македонското стопанство
Претприемништвото претставува процес на создавање претприемачи, коишто понатаму создаваат, растат и развиваат претпријатија.
Токму затоа, развојот на претприемништвото и малите и на средните претпријатија претставува фактор и движечка сила на економскиот развој во Р. Македонија.
Нивниот развој е битен фактор и на општествената кохезија
и на намалувањето на невработеноста.
Ќе ги преземеме сите неопходни активности за намалување на товарот од бирократски процедури со кои секојдневно се борат мапите и средните претпријатија, така што бизнисмените ќе имаат повеќе време за бизнисот.
Малите и средните претпријатија, во својата суштина, ја претставуваат најдобрата можност на Македонија за иновација, за претприемништво и за креирање нови работни места.
Под режимот на СДСМ, наместо да биде помагач, Владата претставува голем товар и кочничар за ваквите претпријатија.
Владата на СДСМ едноставно не може, или не сака да ги сфати реалните проблеми и потреби на малите бизниси.
Таа не е ни свесна за влијанието на донесените одлуки врз претпријатијата.
Владата на ВМРО - Народна партија се обврзува редовно да ги слуша проблемите и потребите на мапите и средните претпријатија и да им помага и да им го олеснува работењето.
Во тој правец, Владата на ВМРО - НП ќе ги преземе следните клучни мерки:
Овозможување ефективна подготовка за стартување на нови бизниси.
Поддршка во раните фази, при самиот старт на бизнисот, но, по потреба, и во подоцнежните фази од претприемничкиот процес;
Создавање услови во кои поголем број граѓани ќе изразат реална желба за започнување со претприемнички активности, поточно - создавање средина во која поединецот ќе се охрабрува да стане претприемач;
Ќе донесеме закони и правилници кои на мапите бизниси ќе им ја даваат максималната флексибилност во ангажирање и ослободување на вработени.
Светската практика покажува дека ваквата флексибилност е неопходно потребна за да може малиот бизнис да расте и да креира нови вредности во целокупната економија;
Ќе ги поддржиме создавањето почетен капитал и лесната достапност до него за малите технолошки базирани фирми.
Тие се еден од виталните фактори во идниот економски растеж.
Токму тие се факторот кој ќе овозможи создавање и развивање нови вештини и способности кај одреден дел од македонската популација и кои ќе се охрабруваат со своите производи услуги да излегуваат на нови домашни и странски пазари.
Овие бизниси имаат голем потенцијал за брз раст,
и за креирање нови работни места;
со охрабрување и почетно финансиско помагање на ваквите мали бизниси, ќе се овозможат растежот и зајакнувањето на нивната можност за настап и за конкуретност и на меѓународниот пазар.
За да го постигнеме ова, Владата на ВМРО - НП ќе одвои 100 милиони евра во наредните четири години (по 25 милиони од буџетите за 2007, 2008, 2009 и 2010 година), наменети за поддршка при започнување нови бизниси преку основање на Иновативниот фонд за мапи бизниси.
Овој Фонд ќе се раководи од страна на посебно формирано административно владино тело за најстрога финансиска и оперативна контрола, со што би се обезбедило средствата од Фондот да одат само и единствено кај оние мали бизниси кои целосно ги исполнуваат критериумите и правилата.
Фондот би инвестирал, или би кредитирал, во сооднос од 2:1 (2 евра од Фондот, за секое 1 евро вложен приватен капитал од страна на основачот на малиот бизнис).
Структурата и оперативниот дизајн на Иновативниот фонд за мали бизниси ќе биде по урнек на искуството на ваквите постојни фондови во САД и во Израел, кои досега се докажаа како многу применливи и успешни;
Ќе ги започнеме и ќе ги завршиме процесите и активностите за изградба и за заокружување на реален систем на правна регулатива, што ќе биде многу поефективен и поефикасен отколку досега и кој ќе овозможи непречено функционирање на малите и средните претпријатија.
Борба против организираниот
криминал и против корупцијата
Борбата против организираниот криминал и против корупцијата ќе ја водиме постојано и бескомпромисно.
Искоренувањето на ова зло има огромна важност за развојот на економијата, поради што успехот во таа борба е неопходен и неминовен.
Даночните затајувања, поделбата на компаниите на „пријателски и непријателски", плаќањето „под маса" за добивање најразлични административни дозволи, ќе бидат минато кога ВМРО-НП ќе ја формира Владата на Република Македонија.
Плати и пензии
ВМРО-НП ќе ја примени следнава политика која директно ќе влијае врз платите и врз пензиите во Македонија во наредните четири години:
Преку воведувањето на рамен данок од 18% за сите плати и придонеси (освен ПИО кој и понатаму ќе остане на 21,2%) ќе ја зголемиме месечната плата на секој легално вработен граѓанин за 20 евра, без никакво дополнително финансиско оптоварување на работодавците;
Ќе обезбедиме пензија до вработување за сите лица кои веќе имаат 25 години стаж, а кои се прогласени за технолошки вишок или за стечајни работници.
Занаетчиство
ВМРО - Народна партија ќе создаде услов занаетчиите, како традиционални претприемачи кои, во моментот се маргинализирани од нашето општество, да го добијат должното внимание од нашата Влада.
За таа цел, ќе им создадеме услови за полесен пристап до поволни финансиски средства,
како и за едукација, за оваа традиционална гранка успешно да опстои во нашето општество.
Станбена политика
ВМРО - Народна партија, во сферата на домувањето, ќе создаде услови за стимулирање, координирање и реализација на станбената политика.
Таа ќе вложи посебен напор за создавање на поволни услови за мпадите македонски семејства да го решат станбеното прашање.
Притоа, треба значително да се подигнат стандардите во домувањето, а да се намали субстандардниот станбен фонд.
ВМРО - Народна партија во наредниот период треба да обрне посебно внимание на две категории граѓани:
млади брачни парови
и социјапно загрозени лица, а особено на самохраните родители.
Решавањето на ова прашање треба да оди со следниов редослед:
Анапиза на потребите за станови;
Стратегија за задоволување на потребите;
Финансирање на оваа стратегија;
Изградба на станови и нивна транспарентна распределба.
Конкурентност и продуктивност
ВМРО-НП согледува и сфаќа дека долгорочно, животниот стандард на граѓаните на Македонија, во  една глобализирана економија, ќе зависи од нашата способност за постигање високо и растечко ниво на продуктивност во сите економските области, а посебно во оние во кои конкурираат нашите компании на глобално ниво.
Ова, пак, зависи од можностите на една фирма за постигнување и редовно зголемување на квалитетот и на ефикасноста.
Мораме да воведеме мерки, кои ќе овозможат Македонија да создаде и да одржи една компетитивна предност според меѓународните стандарди.
Ќе воведеме политика, мерки и начини кои ќе им овозможат на фирмите во нивните матични области да постигнуваат високи стапки на раст на продуктивноста.
Со примена на најмодерната теорија и пракса на т.н. Политика на кластери и со поддршка од страна на меѓународните иницијативи кои се веќе присутни во Македонија, ВМРО-НП веќе ги идентификуваше следните кластери, кои ќе бидат приоритет на Владата на ВМРО-НП:
Кластер за вино и производство на грозје;
Кластер за ран зеленчук и овошје;
Кластер за јагнешко месо и сирење;
Металски и рударски кластер;
Информатички и мултимедиски кластер;
Кластер за текстил;
Кластер за туризам.
Ќе ќе доведеме светски познати експерти од областа на конкурентноста со кои имаме контакти и соработка, да помогнат во деталното формулирање на стратегијата во наведените кластери.
Ќе воведеме мерки и постапки кои ќе бидат дизајнирани да ја зголемат конкурентноста на кластерот, со што самите кластери ќе можат да го зголемуваат својот извоз.
Ваквите мерки ќе бидат изработени на тој начин што ќе ги подобрат следните клучни двигатели на продуктивноста и на конкурентноста:
Максимална флексибилност кај производствените фактори кои ги користат кластерите, за да се  овозможи тие да претставуваат извор на конкурентска предност;
Доделување владини грантови за обука на менаџери и други лица вработени во кластерите, со што ќе се обезбеди тие да ги поседуваат најдобрите вештини во својата област;
Максимална либерализација во кластерите и воведување мерки кои ќе обезбедат домашната конкуренција во рамките на еден кластер да биде фер и ослободена од владин протекционизам и интервенции;
Воведување мерки за зголемување на домашната побарувачка;
Полесна достапност до финансиски средства, со што кластерите ќе можат да ги надградуваат инвестициите во постојните капацитети.
Нашата крајна цел е создавање една динамична и конкурентна бизнис-околина, посебно во кластерите каде што имаме потенцијални меѓународни конкурентни предности, со што компаниите во овие кластери ќе станат извозни лидери во земјава.
Вработувања
Нашата најважна цел во текот на претстојните четири години е создавањето нови работни места.
Сето она што доведува до креирање работни места има социјална логика.
Ова е водечката цел на економската политика на ВМРО-НП.
Со економските мерки кои ВМРО-НП ќе ги преземе во периодот од 2006 до 2010 година, стапката на невработеност, од сегашните 37,9%, ќе ја сведеме на околу 20% од вкупниот број активни лица.
Тоа е нашето ветување и нашата заложба кон Македонија и кон нејзините граѓани.
V. Надворешни работи
Главните приоритети на Република Македонија во надворешната политика се:
мултилатерална и билатерална соработка,
пристапување кон ЕУ
и кон НАТО,
активно учество во регионалните иницијативи и покренување нови,
примена на меѓународното право,
почитување на човековите права и слободи,
правата на малцинствата и правата и слободите на македонските државјани во дијаспората,
како и развивање на конзуларните односи.
Македонија се залага за мир,
за демократија
и за просперитет за сите во светот.
Македонија мора да ја дефинира надворешната и внатрешната политичка стратегија, при што дневнополитичките прашања ќе бидат третирани само како такви, а не како долгорочни определби и планови.
Задачи
Забрзување и завршување на процесот на усогласување на националното законодавство со законодавството на ЕУ и на нејзините членки;
Усогласување на нашата трговската политика со политиката на ЕУ;
Поддршка на извозот на македонските производи во ЕУ;
Заштита на македонската економија во процесот на отворање на пазарот за европските производи;
Кампања за афирмација на европските вредности во Македонија и информирање за придобивките, но и за обврските на Македонија како членка на ЕУ.
Мултилатерални односи
Во мултилатералните односи Македонија треба да го зајакне своето присуство во ОН и активно да учествува во работата на нејзините агенции.
Македонија мора да премине од пасивна примена на прифатените резолуции на ОН кон формулација на резолуции и изјави во кои се презентира јасен став за прашања од интерес за нашата држава.
Треба да се изготви стратегија за работа во рамките на ОН која ќе се заснова врз анализа на постојните можности за наше активно учество и претставување, особено за областите и прашањата кои се од интерес за развој на нашето стопанство и на државата во целина.
За таа цел, ВМРО-НП формира тим кој ќе подготви студија за форумите и за агенциите во кои Македонија може поактивно да учествува со цел да ги искористи можностите што и стојат на располагање.
Македонија мора да ги искористи можностите што ги даваат агенциите на ОН од економската област и помошта за неразвиените (УНДП и ФАО).
Треба да се работи на искористување на регионалните иницијативи кои овие агенции ги спонзорираат за идентификување на областите во кои е потребна техничка и финансиска помош.
ЦЕИ и многу други слични форуми треба да се искористат за деловни контакти и за да се изнаоѓаат средства за проекти од регионален карактер.
Треба да се ориентираме кон конечно и реално решавање на прашањето за името на нашата држава со Република Грција.
Советот на Европа е уште еден форум во кој Македонија треба и мора поактивно да работи и да се залага за почитувањето на човековите права и на правата на малцинствата,
како и да се грижи за македонските државјани во дијаспората.
ОБСЕ размислува за реформа на нејзината улога во изменетиот евроатлантски регион.
Постои генерална согласност за важноста на ваков тип организација и оттука потребата од утврдување на можни насоки за  идниот развој, заради справување со постојните и со новите ризици и предизвици.
Македонија мора децидно да го формулира својот став за идната активност на ОБСЕ.
Присуството на Мисијата треба да се искористи за реализација на проекти кои би биле во функција на нашето доближување до ЕУ, особено на полето на владеењето на правото и на слободата на медиумите.
ОБСЕ
ОДИХР - Владата постигна договор за изработка на изборен кодекс кој се очекуваше да биде подготвен во втората половина на октомври, со тоа што, по овој период, до средината на ноември 2005 година, би се усогласувал, а постапката за донесување би започнала на почетокот од декември 2005 година.
Во октомври 2005 година измените на изборното законодавство требаше да бидат доставени на експертиза до Венецијанската комисија при Советот на Европа.
Се уште ништо не е реализирано според планот и ветувањата.
Таа практика мора да престане.
Сите овие форуми придонесуваат кон отворање можности за економски раст и развој.
Досега недоволно внимание се посветуваше на искористување на постојните програми и на предлагање нови кои се од интерес за нашата држава.
Ние треба поактивно да учествуваме во програмите КАРДС, Твининг и Лајф.
Една од големите компаративни предности на Република Македонија е чистата природна средина.
Не смееме да дозволиме нејзино загадување и загрозување, туку треба да го зачуваме и да го користиме потенцијапот што го имаме како држава и поднебје, за производство на здрава храна.
Ова бара координирана активност на Владата, за да не се дозволи во Македонија да се реализираат проекти и инвестиции кои го загрозуваат овој врвен потенцијал на земјата.
Треба да се надмине некоординираноста на сегашната Влада во смисла на она што се јавува како приоритет на внатрешен план и дејствувањето на надворешен план.
Надворешната политика мора да биде гласноговорник и застапник на интересите на земјата, и на политички и на економски план.
Една од недоволно застапените функции на македонската надворешна политика е промовирањето на економските и на културните вредности, а тоа мора да биде приоритет.
Македонија мора да вложува долгорочни, постојани и одржливи напори за нејзина целосна демократизација.
Мора да се идентификуваат соодветни партнери, спонзори и сојузници за наше побрзо интегрирање во евроатлантските структури, наместо досегашната практика само на празни и голи политички декларации и тропање на затворени врати, поради погрешно избраните партнери и методи.
Регионална соработка
Македонија ќе работи на изградба на модерна и здрава регионална инфраструктура и на поцврсто регионално економско поврзување.
ВМРО-НП местото на Република Македонија стратешки го наоѓа и во сите регионални организации што имаат за цел економски и културен просперитет, мир и безбедност во регионот.
Македонија треба да продолжи со градење на доверба и блиска соработка со четирите соседни држави: Албанија, Бугарија, Грција и Србија.
Процесот на градење на доверба, стабилност и соработка на Балканот, директно ќе влијае врз економскиот развој и врз стабилноста на македонското стопанство.
Подобрувањето на односите со соседите треба да се постигнува единствено врз рамноправни односи и со меѓусебно почитување.
Македонија во тој процес ќе се однесува како суверен и активен субјект
и ќе биде иницијатор на заеднички мерки за изградба на меѓусебната доверба,
за безбедноста и за заедичката борба против тероризмот и против организираниот криминап на овие простори.
Македонија, активно и офанзивно, ќе работи на заштита на правата на нашите Македонци во дијаспората и, посебно во соседните држави.
Република Македонија има морална обврска да се грижи за правата и за основните слободи на македонските иселеници, да се ангажира за почитувањето на нивниот национален и културен идентитет.
Една од определбите на Македонија треба да биде доследно почитување на приватната сопственост, на инвестициите и на граѓанските и човековите права, преку создавање демократски амбиент и можности за приватна иницијатива, со што ќе се создадат услови за враќање на нашите сонародници во Македонија.
Мора да се продолжи со Коридорот 8 и со Коридорот 10 за Македонија да стане крстосница на Бал канот.
Треба да се формираат стручни тела за изработка на законодавство компатибилно со законодавството на западноевропските земји и за негово спроведување, со цел побрзо приближување кон тие држави.
Билатерални односи
Македонија има стратешка определба да развива добрососедски односи врз рамноправни основи
и да постигне фактичко и реално, а не само декларативно лидерство во регионот.
Во билатералните односи Македонија мора да инсистира на заштита на правата на нашите сонародници во соседните земји;
мора да ги развива политичката, економската и меѓуграничната соработка,
како и соработката на полето на безбедноста.
Регионални иницијативи
Консолидирањето на мирот и заедничката безбедност се предуслов за натамошно развивање на трговијата и на инвестициите.
Сепак, Македонија мора да се подготви за настап на европските пазари.
Мора да се координираат активностите за размена на искуства и знаења на полето на функционирањето на пазарите на Европа.
Ние не сме доволно подготвени за тој пазар кој, инаку, би ни отворил големи можности.
Мора да се направи анализа на пазарите на кои ние би можеле да настапуваме по нашиот прием во ЕУ.
ВМРО-НП ќе се ангажира во земјата да се донесат знаења, умеења и средства кои ќе ни овозможат реално настапување на овие нови пазари.
Мора да се грижиме и за праведен третман на нашето стопанство надвор.
Треба да се разгледа можноста за регионален настап на европските пазари.
Македонија не треба и не смее да се ориентира само кон европските пазари.
Мора да се ангажира и на полето на откривање пазари надвор од Европа.
Промовирањето на потенцијалите на македонското стопанство е уште една недоволно застапена активност на досегашната надворешна политика.
Еден од сериозните пропусти на сегашната влада е некоординираноста на странската помош.
Треба да се формира тело кое ќе ги следи понудите за ваква помош и ќе ги канализира кон целните групи.
Мора да се развие стратегија за спречување на заминувањето на едуцираната и стручна младост од земјата.
Треба да се следат младите потенцијали и да се најдат начини тие да ги развиваат и да ги применуваат своите потенцијали во нашата земја, а не надвор.
Особено загрижува фактот што ние ги школуваме тие млади луѓе, а кога ќе дојде нивниот продуктивен период, ги губиме.
Владата на ВМРО-НП ќе работи и на создавање погоден деловен амбиент за привлекување на странски инвестиции.
Еден од клучните предуслови затоа е обезбедување на владеењето на правото, што ќе создаде клима на сигурност за странските инвеститори.
Друг предуслов е едукацијата на деловната заедница на полето на стандардите, на критериумите и на правилата што владеат на странските пазари, особено на оние кои, преку анализа на македонските потенцијали, ќе се одредат како наши целни пазари.
Треба да се инсистира на задоволување на тие стандарди и на национално ниво.
Владата на ВМРО-НП ќе ги одреди приоритетните и најпотенцијалните стопански активности на Македонија и ќе создаде услови за нивно развивање, за соодветна подготовка за настап на странските пазари и за нивна приоритетна презентација надвор од земјата.
Проактивна политика
Македонија, во својата надворешна политика, повторно мора да започне да дејствува проактивно.
Не смее повеќе да чека и само да реагира.
Треба јасно да формулира и да артикулира ставови за клучните прашања во билатералните и во мултилатералните односи и да настапува со предлози и решенија за нив.
Надворешната политика треба да биде одраз на однапред постигнат консензус за главните стратешки определби на РМ:
за зацврстување на суверенитетот, на територијалниот интегритет, на унитарниот карактер и на меѓународното етаблирање на државата;
за зацврстување и за почитување на правната држава како гарант на човековите права и слободи;
за развивање на демократските процеси
и за градење на цивилно општество;
за економски реформи
и за развивање на пазарното стопанство,
за интегрирање на Република Македонија во ЕУ
и во НАТО
за градење на добри односи врз рамноправни основи со сите соседи, заради заемно почитување на територијалниот суверенитет, на националниот интегритет и за развивање на регионалната соработка.
Остварувањето на зацртаната надворешна политика бара координација во рамките на Владата
и професионално и офанзивно Министерство за надворешни работи.
Министерството за надворешни работи треба проактивно да дејствува и на меѓународната јавност треба јасно да и ги претстави напорите што се прават  во Македонија за придвижување на економијата и напорите за приближување до законодавството на ЕУ,
како и да презентира идеи за унапредувањето на соработката и за решавањето на отворените прашања.
ЕУ има програма за помош во нашето приближување до стандардите што треба да ги постигнеме за да можеме да се вклопиме во неа, а која не се искористува целосно поради непродуктивната дипломатија во последниве четири години и поради некоординираните активности на Владата и нејзините агенции.
ЕУ ни помага и во формулирањето на реформите кои се потребни за владеење на правото и за позитивен развој на економијата.
На власт треба да дојдат луѓе кои, преку офанзивна дипломатска активност, ќе ја искористат подготвеноста на меѓународната заедница да се операционапизираатсогледаните потребни промени.
Потребно е целосно функционирање на правната држава.
За ова нужно мора да се спроведе и да се операционализира темелната реформа на правосудството,
на јавната администрација
и целосната децентрализација.
Потребна е координирана активност за целисходно искористување на странската помош.
Потребно е изготвување на национални стратегии за развој во приоритетните области на деловна активност во Македонија.
Мора конечно да се искоординираат активностите на меѓународната заедница и да се спречи преклопувањето и во активностите и во користењето на средствата и експертизата однадвор.
Значителни средства се вложуваат од страна на разни донатори кои не се правилно насочени, ниту пак се соодветно материјализирани за да дадат целисходни резултати.
Разни организации, финансиски поддржувани однадвор, поставуваат и реализираат проекти без да се има претходна стратегија за секторот.
Треба да се оствари планско и соодветно вклучување во проектите за приближување на Македонија кон ЕУ.
За правилен настап во надворешната политика, на овој план ќе се формираат тела, во кои ќе бидат вклучени врвни експерти од соодветните области.
Ќе се реформира Секторот за европската интеграција на планот на стручниот кадар и на планот на мандатот и на надлежностите.
Воспоставувањето на владеењето на правото во сите сегменти на животот претставува еден од основните предуслови за придвижување напред.
Со тоа ќе се создаде и основа за рамноправен настап во сите меѓународни организации.
VI.Земјоделство
Вовед - историски предуслови
Во периодот по Втората светска војна, кога постоеше голем недостиг на храна, Република Македонија, како дел од тогашната југословенска федерација, беше одбрана за експерименталниот модел на земјоделски колективи.
Со цел да се постигне рамноправност во сопственоста и да се центрапизира раководењето со земјоделството, приватните земјоделски капацитети беа експроприрани и приклучени кон земјоделските колективи.
Како резултат на тоа, сите земјоделци останаа без земја и работеа во колективите.
Резултатите од таквата политика беа поразителни и наместо социјална правда и многу храна, се постигна спротивното: социјапна неправда, сиромаштија, уништена рурапна средина и, пред се, недостиг на храна.
Со напуштањето на политиката на колективитет, во педесеттите години македонското земјоделство влезе во класичниот систем на југословенското социјалистичко стопанисување и го опфаќа периодот се до деведесеттите години.
Во овој период, земјоделската политика се одликуваше со хиперпродукција на храна и со изградба на современи и крупни земјоделски капацитети кои беа носители на аграрната активност.
Малите обновени приватни фарми во почетокот беа во функција на тие капацитети, а подоцна се осамостоија кон лимитирано пазарно работење.
Како резултат на таа политика, Македонија во однос на другите југословенски републики, се наметна како препознатлив бренд за производство на земјоделски производи.
Затворениот југословенски пазар и овозможи на Македонија да произведува и да го задоволи домашниот пазар со разновидни производи,
како и да извезува одредени количини надвор од Југославија.
По осамостојувањето на Република Македонија во 1991. земјоделството, како и целото стопанство, се најде во незавидна положба со губењето на југословенскиот пазар и со потребата да се промени сопственичката структура на капацитетите кои беа димензионирани за целиот југословенски пазар.
Почнаа и се спроведуваа реформи за решавање на овие проблеми.
Реформата за промена на сопственоста на земјоделските капацитети се одвиваше бавно и болно поради лошиот модел на приватизација.
Тој водеше кон економска и оперативна деградација на земјоделските фирми и кон разграбување на нивниот имот.
Таквите фирми станаа задолжени, технолошки застарени и ги изгубија производната моќ и пазарот.
Така обезвреднети, се продаваа по минимални цени.
Новите сопственици, во најголемиот дел, го губеа интересот за примарната дејност на фирмата поради неконкурентноста на фирмата на веќе отворениот пазар.
Во таа ситуација, се бараа надворешни купувачи, партнери или инвеститори.
Вработените во овие фирми беа отпуштени.
Земјоделците кои произведуваа земјоделски производи и егзистираа од тоа, го изгубија откупот што го вршеа сега веќе пропаднатите земјоделски фирми, а ги изгубија југословенските пазари.
Воедно, и пазарот во Македонија се либерализира, без соодветна заштита за домашното производство.
Во исто време, имаше неконтролиран увоз на субвенционирани производи од трети земји.
Тоа доведе до брзо опаѓање на условите за живеење и на стандардот на земјоделците и, на тој начин, се деградира руралната средина.
Политичките процеси што се одвиваат во Европа, проширувањето на ЕУ на 25 земји-членки со тенденција на понатамошно зголемување на земјите членки, и потребата од формирање на единствен европски  пазар, наметнаа потреба од унифицирање на стандардите за земјоделската дејност во ЕУ.
Аспирациите на Македонија за приклучување кон ЕУ донесоа и нови обврски и можности за македонската земјоделска политика во процесот на приспособување кон европските стандарди.
Со потпишувањето на Спогодбата за стабилизација и асоцијација меѓу европската заедница и нејзините држави членки и Република Македонија, на 09 април 2001 година, започна изградба на нови односи со ЕУ.
Се изградија јасни и конкретни насоки за приближување на РМ кон ЕУ.
Всушност, овој чин го претстави и официјално започнувањето на имплементацијата за спогодбата, а со тоа и новите услови за развој на македонското земјоделство.
РМ стана член на ГАТТ и на СТО во 2003.
Тоа донесе нови можности за извоз на земјоделските прехранбени производи, но и помала заштита при увозот, пониски производни цени и зголемена конкуренција на домашниот пазар.
Отворањето на овие пазари
и засилувањето на конкуренцијата на македонскиот пазар се предизвици за понатамошниот развој на македонското земјоделство и императив во креирањето на Стратегијата на македонското земјоделство.
Земјоделска програма
Мисија
Македонската земјоделска програма ќе овозможи изградба и спроведување на одржлив развој на земјоделството,
компатибилност и конкурентност на националното земјоделство со земјоделството во ЕУ.
Цели
Македонското земјоделство ќе биде насочено кон исполнување на следниве стратешки одредници:
еволуција кон нормите и стандардите на земјоделството во ЕУ;
креирање на одржлив развој на земјоделството;
ориентација кон квалитетно производство,
но и конкурентност со цените;
насочување кон потребите и грижите на потрошувачите;
подобрување на животниот стандард на земјоделците;
развој на руралната средина;
производство на здрава храна со соодветна контрола на производниот процес;
модернизирање и развој на земјоделската индустрија и технологија, и
заштита на животната околината.
Активности
За постигнување на стратешките цели се предвидени следниве мерки и активности:
приспособување на законската регулатива;
приспособување на институционалната структура;
формирање на национална платежна куќа;
инвестирање во "nou-hau" во администрацијата и во производството;
приспособување на буџетот во функција на стратешките цели;
примена на стимулативни и заштитни механизми;
гарантирање на минимални примања за земјоделците
и заживување на руралната средина;
поддршка за изградба на интегриран земјоделски пазарен систем;
развој на внатрешен и на надворешен бренд на македонското земјоделство, и
засилување и поттикнување на соработката со сите субјекти поврзани со земјоделството.
Очекувани резултати
Со ускладувањето со заедничката земјоделска политика на ЕУ и со креирањето на ефикасна структура и на организиран пазар во Македонија, ќе произлезе економски развиено и одржливо земјоделство.
Размената на земјоделски производи со ЕУ, како и цените, ќе се стремат да се изедначат.
Квалитетот и безбедноста на производите и на прехранбените артикли ќе ги задоволат потребните стандарди,
а истовремено животниот стандард на земјоделците и квалитетот на живеење во руралните средини значително ќе се подобрат.
Земјоделски потпрограми
Потпрограма за земјоделство
Потпрограмата за земјоделство е повикана да оформи и да спроведе политика за земјоделството, полјоделството, градинарството, овоштарството, лозарството и сточарството, со која се поттикнуваат конкурентноста, ефикасноста и профитабилноста.
Со неа ќе се овозможи непречено пробивање на организираните пазари
и истовремено ќе се обезбедат егзистенција за земјоделците
и услови за здрава животна околина
и за развој на селото.
Цели
Унапредување на конкурентноста на земјоделството и на прехранбените производи;
да се поттикне и да се постигне одржлив развој;
да се создадат услови за обезбедување приходи на земјоделците;
да се поттикне развојот на руралните средини;
поттикнување на органското производство, и
поттикнување и спроведување на системот за квалитет и здрава храна.
Први активности и очекувани резултати
Зголемување и преструктуирање на институциите надлежни за земјоделството (зголемување на улогата на Агенцијата за поттикнување на развојот на земјоделството, зголемување на улогата и на капацитетот на институциите во секторот за европски прашања, конституирање на национален орган за исплата).
Со институционалното зајакнување и преструктуирање, ќе се овозможи органите на управата да одговорат на новите услови и барања зацртани во целите на македонската земјоделска политика,
ќе се овозможи едукација и советодавна помош на земјоделците,
ќе се овозможи следење и ускладување на националните закони со законите на ЕУ и заедницата,
ќе се зголеми капацитетот за користење на средствата од европските фондови.
Спроведувањето на Програмата за поддршка и развој на земјоделството
Со тоа ќе се овозможи спроведување на политиката за развој на одржливо, компатибилно и конкурентно земјоделство,
ќе се зголемат конкуренцијата и поддршката на стратешките производи,
ќе се поттикнат технолошкиот развој и затварањето на циклусот до финалната преработка,
ќе се поттикне органското производство,
ќе се овозможи развој на руралната средина
и ќе се добие земјоделско производство во еколошки средини.
Поттикнување на процесот на регистрација на индивидуалните производители
Со овој процес ќе се зголемува и ќе се стимулира бројот на регистрирани субјекти вршители на дејноста земјоделец,
ќе им се овозможи полесен пристап на земјоделските производи на организираниот пазар
и ќе се помогне во градењето на севкупниот имиџ на производителите и на производите.
Спроведување на ефикасна земјишна политика, уредување, користење, располагање и заштита.
Со тоа ќе се овозможи лесна евиденција, регистрација и увид во земјишниот фонд,
ќе се постигне транспарентност и водење на земјишната политика.
Усвојување и имплементирање на меѓународниот систем за контрола и следење на храна, изградба на надлежно тело за безбедност на храна.
Со имплементирање на меѓународниот систем за контрола и следење на храна, ќе се обезбеди здрава храна за потрошувачите на домашниот и на странскиот пазар,
ќе се зголемат конкурентноста и квалитетот на земјоделските производи и на прехранбената индустрија за извоз во ЕУ.
Контрола и сертифицирање на семенскиот и расадниот материјал и заштита на растителното производство.
Со тоа ќе се заштитат растенијата, семенскиот и расадниот материјал од болести и штетници,
ќе се обезбеди ефикасна екотоксиколошки исправна и економски оправдана заштита,
ќе се овозможи заштита од болести и од штетници при увоз
и ќе се овозможи извоз во ЕУ на земјоделски производи без присуство на карантински болести и штетници.
Модернизирање на системот за хидрометеоролошки работи.
Со тоа ќе се овозможат точни и навремени предвидувања за временските појави во функција на земјоделството.
Ќе се овозможи планирање на агротехнички мерки и активности, со што ќе се овозможи заштита и превенција од елементарни непогоди.
Потпрограма за ветеринарство
Цели
Заштита и превенција од заразни болести кај животните;
Обезбедување достапност на сигурна храна од животинско потекло;
Едукација на потрошувачите за безбедноста на храната.
Први активности и очекувани резултати
Воведување на систем за идентификација и регистрација на животните
и следење, контрола и сузбивање на болестите.
Имплементацијата на ваквиот систем ќе биде со јасни правила за грижа за здравјето на животните.
Со овој систем ќе се следи местоположбата и бројната состојба на животните
и ќе се овозможи изработка на анализи за планирање и за развој на сточарството.
Осовремување на системот за контрола на производство и дистрибуција на храна од животинско потекло.
Со тоа ќе се обезбеди високо ниво на здравствена и хигиенска исправност на храната, почнувајќи од фармата па до трпезата.
Едукација на потрошувачите.
Ќе се обезбедат независни и јавно достапни научни советодавни тела за едуцирање и за осигурување на потрошувачите во безбедноста на храната.
Воспоставување национален
земјоделски орган за исплата
Стратегиски цели
Задача на националното тело за исплата е финансиски да го поддржува и да го спроведува развојот на земјоделството,
да ги администрира и да ги контролира средствата од програмите на ЕУ:
администрирање и спроведување на Националната програма за поттикнување на развојот;
администрирање на средствата добиени од програмите на ЕУ во претпристапниот период, од Сапарт или од новиот фонд кој ќе ги обединува сите претпристапни фондови;
обезбедување на основни услови за зголемување на приходите во руралните средини, и
да се воведат нови технологии за подобрувањето на квалитетот и на пристапот на пазарите.
Први активности и очекувани резултати
Конституирање на платежно тело.
Со формирање на платежно тело ќе се зголеми институционалниот капацитет на државата за дистрибуција и за користење на европските фондови, на Сапарт или на новиот Обединет фонд кој би функционирал за новите земји членки и за Македонија во претпристапниот период.
Спроведување на Програма за поттикнување на развојот во земјоделството.
Соодветно и ефикасно искористување на средствата одобрени од националните буџети и фондови,
ќе се спроведат мерките за поттикнување на руралниот развој,
ќе се подобрат условите за зголемување на приходите на земјоделците,
ќе се спроведе политиката за поддршка на стратешките култури кои се извозно ориентирани и
ќе се поттикне развојот на пазарно дефицитарните прехранбени продукти.
Потпрограма за шумарство
Мисијата на потпрограмата е да овозможи шумите, како природно богатство од општ интерес за нашата држава, да бидат стопанисувани и управувани по принципот на одржлив развој.
Цели
Управување со шумските ресурси;
стопанисување со шумите (одгледување, планирање, користење и заштита), и
одгледување, размножување, заштита и ловење на дивечот.
Први активности и очекувани резултати
Донесување законска регулатива во склад со европските закони и директиви.
Усогласување на законите од областа на шумарството и ловството со условите во Европска унија.
Структурни промени во управувањето и во стопанисувањето.
На тој начин, ќе се зголеми ефикасноста во управувањето, во планирањето, во контролата и надзорот, во привлекувањето финансии, како и во подобрувањето на степенот на заштита на шумите.
Освен тоа ќе се подобри процесот на производство со примена на современа механизација.
Инвестирање во одржлив развој на шумарството| и зголемување на шумскиот фонд по површина и по квалитет.
Преку програмата за проширена репродукција на шумите, ќе се зголемат активностите и мерките против дезиртификација,
ќе се овозможи подигање на нови шуми, пошумување на голи и ерозивни земјишта,
мелиорирање на непродуктивни шуми,
превентивна заштита,
заштита од растителни болести, од штетници и од пожари,
ќе се обезбедува семе и расаден шумски материјал,
изградба на инфраструктурни објекти и друго.
Инвентаризација и конзервација (заштита) на загрозените и на стопански поважните дрвни видови.
Ќе се утврди начин на управување, заштита и ревитализација на квалитетниот генофод од загрозените и настопански поважните дрвни видови.
Примена на облагородувачки методи за подобрување на шумскиот генофон во Република Македонија.
Производство на селекционирано семе,
добивање нови хибридизирани форми со брзорастечки карактеристики,
зголемување на продукцијата на дрвна маса,
подобрување на квалитетот и на технолошките својства на дрвните видови.
Сертификација на шумите и на производите од дрво.
Приближување и адаптирање кон критериумите за продажба на дрво и на производи од дрво.
Програма за одржување и за развој на нормалната бројна состојба на дивечот.
Реаклиматизирање на видови дивеч во ловни реони со намалена популација,
зголемување на популацијата на дивечот преку отворање на репроцентри на главните стопански видови крупен и ситен дивеч,
отворање на простори за интензивно одгледување и застрел.
Ќе се овозможи поддршка на субјектите на користење на дивечот на ловиштата - концесионерите.
Потпрограма за водостопанство
Мисијата на потпрограмата за водостопанство е интегриран пристап на управување, одржливо користење и заштита и заштеда на водите.
Цели
Интегрирано управување со водните ресурси;
одржливо користење на водните ресурси;
еколошка заштита на водите, и
заштита од штетните дејства на водите.
Први активности и очекувани резултати
Изградба на систем за интегрирано управување на водните ресурси и за нивното користење.
Со имплементација на системот за интегрирано управување на водните ресурси ќе се добијат точни анализи на состојбите, ќе се овозможат ефикасно и навремено планирање и понатамошен развој.
Ќе се овозможи навремено интервенирање и спречување на поплави и загадување на водите.
Исто така, овој систем ќе се користи за превенција од недостиг на вода.
Санација, приспособување и доизградба на постојни објекти.
Со санација ќе се оспособат и ќе се модернизираат системите.
Приспособувањето на постојните системи ќе овозможи повеќенаменска функција на објектите, а ќе се завршат и започнатите проекти;
Развој на проекти со повеќенаменска употреба на водите.
Новите проекти ќе обезбедат повеќенаменско искористување на ресурсите за наводнување, рибарство, за туризам, спорт, енергетика и за друго, со што ќе се привлечат повеќе инвеститори, а ќе се намали и цената на исплаќање на водоснабдувањето.
Заштита од ерозија, уредување на поројни водотоци и одводнување.
Со одводнување и превенција од ерозија и од поројни водотоци ќе се спречи уништувањето и распаѓањето на големи површини плодно земјиште,
оштетувањето и уништувањето на индустриските, хидромелиоративните, хидроенергетските и водоснабдувачките објекти и системи.
Заклучок
Спроведувањето на Стратегијата на македонското земјоделство, што го опфаќа периодот од 2005 до 2010 година (период во кој асиметричниот Договор за стабилизација и асоцијација помеѓу Македонија и ЕУ во наша полза, ќе прерасне во симетричен договор), ќе претставува вистински предизвик и обврска.
Ускладувањето на законските нормативи, како клучен чин во процесот на интегрирање на земјоделството со заедничката земјоделска политика на ЕУ, претставува само исполнување на политичките услови и критериуми, од суштински карактер за земјоделството и македонските земјоделски производители, а ќе се постигнат пазарните критериуми и барања од страна на потрошувачите.
Спроведувањето на стратешките мерки и цели дава претпоставки за исполнување на целта - македонското земјоделство да учествува и да се најде на глобалниот пазар.
VII. Енергетика
Сегашна состојба
Ветувањата на СДСМ од пред 4 години за развој на енергетиката во Република Македонија, останаа само празни ветувања.
Покрај низата ветувања во секторот ЕНЕРГЕТИКА, ветија отворање на рудници, нови производствени капацитети и развој на дистрибуцијата на гасот до индивидуалните корисници, а не направија ништо за да го подобрат овој сектор.
Ветија стручен и професионален менаџмент, а направија целосна партизација на енергетскиот сектор.
Енергетиката во Македонија е во катастрофално лоша состојба.
Електроенергетскиот систем се соочува со акутен проблем од недостиг на електрична енергија.
Термоелектраните се во лоша техничка состојба за производство.
Состојбата во јагленокопите е алармантна.
Резервите на јаглен се на критично ниво, со што континуираното производство на електрична енергија во Република Македонија е доведено во прашање.
СДСМ, со својата политика на раководење со секторот за енергетика и со неговата стратегија за развој на електроенергетскиот систем, предизвика преголема зависност од увоз на електрична енергија и одлив на огромни финансиски средства од државата.
Ако во минатото потребите од електрична енергија беа задоволувани од сопствено производство и со минимален увоз на електрична енергија, денес недостигаат повеќе од 25% од потребната електрична енергија, којашто ќе биде увезена.
Оваа година Владата на СДСМ планира да потроши повеќе од 120 милиони евра за увоз на електрична енергија, а планира и да ја зголеми цената на електричната енергија.
Како резултат од катастрофалната политика во раководењето и во преструктуирањето на претпријатието, од страна на Владата на СДСМ, трите претпријатија што произлегоа од Електростопанство на Македонија (МЕПСО, ЕЛЕМ и ЕСМ - Дистрибуција) се наоѓаат во исклучително тешка финансиска положба, со загуби од десетици милиони евра.
А нетранспарентната и криминална продажба на ЕСМ - Дистрибуција предизвика далекусежни последици за граѓаните на Република Македонија.
План на ВМРО-Народна партија
Целта на Владата на ВМРО-НП е да ја развие енергетиката во Република Македонија преку спроведувањето на стратегијата за развој на електроенергетскиот сектор, за доброто на сите граѓани.
За да ја подобри состојбата во енергетскиот сектор, Владата на ВМРО-Народна партија веднаш ќе го стабилизира производството на електрична енергија и ќе развие проекти за поефикасно користење на енергијата.
Ќе создаде услови за зголемување на квалитетот на производството и за снабдувањето со електрична енергија.
За решавање на акутниот проблем од недостиг на електрична енергија Владата на ВМРО-НП ќе овозможи услови за континуирано производство на базна електрична енергија, преку изградба на нови производствени капацитети и преку искористување на расположливиот енергетски потенцијал во Република Македонија.
Притоа, ќе го поттикнеме искористувањето на алтернативните извори на енергија - сонцето, ветерот, водата, геотермалната енергија и биоизворите
-и ќе направиме се за природниот гас да биде енергетски ползуван и достапен за граѓаните на Република Македонија.
Владата на ВМРО-НП ќе создаде реални услови за вложувања на домашните и странски инвеститори, со што ќе се создадат услови за работа на градежната оператива,
на малите и средни претпријатија,
како и на семејните бизниси.
Ќе се создадат услови за развој на руралните средини
и ќе се поттикне производството на земјоделски култури.
Во овој сектор ќе обезбедиме нови вработувања и со тоа ќе придонесеме за намалување на невработеноста во Република Македонија.
Ние веруваме во подобра, посилна и енергетски понезависна Република Македонија.
Ние се обврзуваме да ги постигнеме овие цели и знаеме дека можеме да ги оствариме.
До 2010 година, Владата на ВМРО-НП ќе обезбеди континуитет во производството на електрична енергија во РЕК БИТОЛА и во РЕК ОСЛОМЕЈ, преку отворање на нови рудници и експлоатација на јаглените во Република Македонија, преку следниве работи:
отворање на подинската јагленова серија во постојниот јагленокоп Суводол и во новиот јагленокоп Брод - Гнеотино.
Вредноста на оваа инвестиција изнесува 130 милиони евра, со што ќе се обезбедат околу 100 милиони тони експлоатациони резерви јаглен, односно континуирано производство на електрична енергија во трите блока на РЕК Битола за дополнителни 15 години и
искористување на експлоатационите резерви на јаглен во Осломеј - Североисток и Осломеј-Стар рудник.
Отпочнување со интензивни истражни работи, подготовки за отворање на новиот јагленокоп Поповјани.
Со овие количества јаглен се продолжува векот на експлоатација на рудникот, односно се овозможува континуирано производство на електрична енергија на РЕК Осломеј до 2030 година.
Владата на ВМРО-НП ќе ги реализира овие проекти и ќе обезбеди:
производство на базна електрична енергија до 2030 година,
помал одлив на девизни средства наменети за увоз на електрична енергија од странство,
нови работни места
и помала цена на електричната енергија.
До 2010 година, Владата на ВМРО-Народна партија ќе изгради нови капацитети за производство на електрична енергија во Република Македонија, со што ќе ја намали зависноста од увоз на електрична енергија.
Тоа ќе се постигне преку:
Изградба на гасна когенеративна електрана со електрична моќност од 190MW и топлинска моќност од 150МW во Скопје на локацијата на поранешната Железарница.
Вредноста на инвестицијата изнесува 138 милиони евра, а ќе се обезбеди од домашни извори и странски концесионер.
Годишното производство ќе изнесува 1520GWh електрична енергија
и околу 500GWh топлинска енергија за загревање на објекти во градот Скопје.
Владата на ВМРО-НП со реализација на овој проект ќе постигне:
производство на базна електрична енергија,
намалување на потребата од увоз на електрична енергија за 60%,
ќе обезбеди нови вработувања
и ќе ја зголеми искористеноста на гасоводот од сегашните 10% наповеќе од 50%;
Концесии за домашни и странски инвеститори за изградба на мали хидроцентрали во Република Македонија.
За реализација на овие проекти за изградба на стотици мали хидроцентрали распослани на целата територија на Република Македонија, ВМРО-НП ќе ја подготви целокупната законска регулатива и ќе даде максимална државна поддршка во нивната реализација.
Нашите очекувања се дека, покрај енергетската полза,
изградбата на малите хидроцентрали во Република Македонија ќе овозможи домашни инавестиции,
влез на странски капитал,
нови вработувања,
како и развој на рурапните средини,
на земјоделието
и на семејните бизниси;
Реализација на проектот за изградба на Хидроцентралата Света Петка.
Вкупната инвестиција на овој проект е околу 45 милиони евра, кои ќе се обезбедат од домашни извори.
Со оваа хидроцентрала ќе се обезбеди просечно годишно производство на електрична енергија од 63 милиониKWh
и зголемување на инсталираната моќност на електроенергетскиот сис тем за 36М\Л,
како и оптимално искористување на хидропотенцијалот на реката Треска и
Создавање услови за градба на приоритетните хидроцентрали во Република Македонија
и поттикнување инвестиции за искористување на обновливите извори на енергија.
Владата на ВМРО-НП ќе ги реализира овие цели преку домашни и странски концесионери заради:
зголемувањето на инсталираната моќност,
подигнувањето на степенот на сигурност на електроенергетскиот систем,
намалување на зависноста од увоз на електрична енергија
и нови вработувања.
Исто така, ќе поддржуваме државно-приватни партнерства за искористување на обновливите извори на енергија.
Изградба на нови интерконективни врски со соседните држави и надградба и модернизација на постојните, со што ќе се постигне поквалитетно снабдување и пренос на електрична енергија:
до 2008 год. ќе ги реализираме проектите за изградба на 400KW далекуводи Штип-Червена Могила и Битола-Лерин и
до 2010 год. ќе извршиме надградба и модернизација на постојните и ќе создадеме услови за израдба на приоритетните преносни врски, со цел квалитетно снабдување, смалување на загубите на електрична енергија и зголемување на преносната моќ на нашите водови.
Владата на ВМРО-НП ќе ја реализира новата стратегија за развој на природниот гас
и ќе го зголеми степенот на заштита на животната средина, преку реализација на проекти за користење на природниот гас во Република Македонија, и тоа:
создавање услови за максимално искористување на природниот гас за потребите на индустријата и на енергетските капацитети во Р. Македонија;
создавање можности за граѓаните да добијат природен гас во своите домови во градовите низ кои поминува гасоводот;
отпочнување со активности за изградба на гасоводот кон централна Македонија;
отпочнување со активности за изградба на гасоводот кон западна Македонија;
целосна либерализација на пазарот на гас;
мерки и активности кои ќе се однесуваат на највисоко ниво на безбедност на потрошувачите на природен гас;
мерки и активности кои ќе обезбедат квалитет и цени во снабдувањето со природниот гас,
како и заштита на животната средина;
државен поттик за јавниот транспорт и за такси возилата за замена на нееколошките и скапите погонски горива со природен гас и
создавање на можности за користење на природниот гас во ТЕЦ Неготино, РЕК Битола и РЕК Осломеј.
Гасоводот во Република Македонија има капацитет од 800 милиони метри кубни гас годишно, со можност за зголемување до 1.200 милиони.
Сегашното искористување на гасот е на ниво од 10% од капацитетот.
Со оглед на скромните енергетски капацитети во Република Македонија, потребата за развој на природниот гас е висок приоритет.
Владата на ВМРО-НП ќе создаде услови за максимално искористување на природниот гас за потребите на индустријата, на енергетските капацитети во државата и на индивидуалните корисници.
Исто така, ќе овозможи влез на странски капитал во Република Македонија,
заштеда на јаглените во Република Македонија,
ќе го зголеми степенот на заштита на животната средина
и ќе обезбеди нови вработувања.
До 2010 година, Владата на ВМРО-Народна партија ќе изнајде реални прифатливи решенија за пласман на нафтата и на нафтените деривати на домашниот и на странскиот пазар преку следново:
во зависност од светската цена на суровата нафта и од цената на електричната енергија која е во постојан пораст, ВМРО-НП ќе ги разгледа сите аспекти за можноста за вклучување на ТЕЦ Неготино во  електроенергетскиот систем на Македонија.
Тоа ќе овозможи пласман на мазут од околу 300.000 тони годишно
производство на електрична енергија и намалување на зависноста од електрична енергија на Република Македонија и
можност за користење на мазутот како секундарно гориво во термоелектраните Битола и Осломеј, со што ќе се продолжи векот на експлоатација на јагленокопите во овие рударско-енергетски капацитети;
Владата на ВМРО-НП, до 2008 година, ќе создаде услови за поконкурентен и полиберализиран пазар за снабдување со нафта и со нафтени деривати преку влез на светски нафтени компании заинтересирани за инвестиции во државата и
Владата на ВМРО-НП ќе преземе мерки и активности за изградба на нафтоводот АМБО, со што ќе се овозможи нафтоводно поврзување на Република Македонија на релацијата Исток-Запад (Коридор 8).
Позитивните финансиски резултати од решавањето на проблемите со пласманот на мазутот што државата ќе ги оствари, ќе послужат за субвенционирање на мазутот за земјоделците, како основно гориво за производство на раноградинарски земјоделски култури,
како и за субвенционирање на мазутот за здравствени установи, училишта и други објекти од државен интерес.
Тргнувајќи од потребите за развој на енергетиката, како и за ефикасно, економично и еколошко планирање и искористување на енергијата во Република Македонија, се наметнува потребата од НАЦИОНАЛНА ПРОГРАМА ЗА ЕНЕРГЕТИКА НА РЕПУБЛИКА МАКЕДОНИЈА, како долгорочна програма која ќе ја дефинира долгорочната енергетска стратегија и енергетската ефикасност во Република Македонија (развој на електроенергетскиот, гасоводниот и нафтоводниот сектор, подобрувањето на квалитетот на експлоатација, воведувањето на нови технологии, зголемувањето на инсталираната моќност и др.).
Реализацијата на националната програма ќе биде задача на сегашните и на идните генерации.
Владата на ВМРО-НП во својот мандат ќе ја донесе Националната програма за енергетика на Република Македонија и ќе почне со нејзина реализација.
Поради зголемените административни капацитети во енергетскиот сектор, се налага потребата од формирање на МИНИСТЕРСТВО ЗА ЕНЕРГЕТИКА.
VIII. Архитектура, градежништво и транспорт
Во насока на развојот на традицијата на градење објекти и на континуитетот на вештините на македонските градители кои ги поставија темелите на македонската архитектура и градителство, ќе направиме македонското градежништво да биде оперативно и спремно да одговори на современите предизвици, потврдувајќи се како најдобри градежници во регионот.
Поттикнување на развојот на градежништвото ќе се постигне преку реализирање на нови јавни инвестициски проекти во повеќе сектори.
Во соработка со градежните претпријатија, ќе придонесеме за специјализација и за усовршување на методите на градење со примена на современи техники и технологии кои ќе овозможат подинамичен развој во градежништвото и ќе овозможиме поддршка преку соодветни мерки за настап на други пазари во странство.
ВМРО - Народна партија е за целосно регулирање во областа на урбанизацијата на просторот во Република Македонија.
Тоа ќе го постигнеме преку соодветни просторни и урбанистички планови за уредување на просторот на населените места во Република Македонија.
ВМРО - Народна партија ќе работи за изградба на сигурни, ефикасни и целосно интегрирани комуникациски системи и инфраструктура
и за подобрување на нивото на услугите во согласност со стратегиите за економски и социјален развој.
Со ова, ќе придонесеме да се зголеми квалитетот на живеењето на секој граѓанин преку реализирање на програми за секоја дејност:
Програма Полесно до стан
Изработка на проекти за решавање на проблематиката од оваа област,
како и создавање услови за купување на станови кои ќе бидат достапни за граѓаните.
Интензивирање на станбената изградба во сите градови на Република Македонија.
ВМРО-НП ќе се залага за изградба на нови 10 илјади станбени единици и за ревитализација на 10 илјади од постојните, за нивна лесна достапност и висок квалитет.
Програма за подобрување на снабдувањето
со вода и за третманот на отпадните води
Основен приоритет за подобрување на животниот стандард е секој дом во Република Македонија да биде приклучен со квалитетна вода за пиење.
Изградба и рехабилитација на регионалните водоводни системи
и на комплексните колекторски системи.
Програма за локалните патишта
Изградба на асфалтен пат до секое населено место во Република Македонија.
Со развојот на мрежата на локалните патишта и со интегрирање со регионапните патишта се постигнува подобрување на социјално-економскиот развој на населените места.
Програма за регионалните патишта
Надградба и рехабилитација на постојната патна инфраструктура,
како и изградба на нови регионални патишта.
Со тоа ќе се подигне нивото на транспортот и ќе се придонесе за подобро поврзување со населените места во државава, како и со регионите на соседните земји.
Програма за автопатишта
Република Македонија е дел од паневропската мрежа на транспортни коридори.
Во согласност со  потпишувањето на меморандумите во 2001 и во 2002 година за изградба на Коридорот 8 и на Коридорот 10, ќе се интензивира нивната изградба до целосна реализација.
Програма за меѓугранична соработка
со соседните земји
Во интерес на проширување на прекуграничната соработка на соседните земји, ќе се изградат нови и ќе се реконструираат постојните гранични премини, со цел овозможување на ефикасен проток на патници и на стока.
Програма за железничка инфраструктура
Подобрување на главната железничка линија на Коридорот 10,
засилена изградба на железничката мрежа на Коридорот 8,
приспособување, подобрување и приближување на Македонски железници кон актуелните европски стандарди во железничкиот сообраќај.
Програма за цивилна воздушна пловидба
Подобрување на навигациониот систем и постигнување на повисока контрола на небото, што ќе придонесе за зголемен обем на работа, како и за зголемена соработка во оваа област со сите земји.
IX. Здравствена заштита
Актуелна состојба
ВМРО-Народна партија, се залага за здрава популација.
Во периодот 2002-2006 година, владата на СДСМ не ги продолжи реформите во здравството што ги започна нашата Влада,| па затоа ние ќе понудиме само продолжување на веќе започнатите реформи во периодот 1998-2002 година.
Денешната состојба во здравството е катастрофална.
Владата на СДСМ го уништи здравствениот систем во Република Македонија.
Реформите кои нашата Влада ги започна, СДСМ ги прекина, а постигнатите резултати ги анулира.
Владата на СДСМ, наместо да спроведува реформи во здравството, се занимаваше единствено со криминално нетранепарентна приватизација во примарната и во секундарната здравствена заштита, со сомнителни или никакви тендери,со набавки на лекови со сомнително потекло.
Ваквите криминални дејствија се констатирани дури и од Државниот завод за ревизија.
Поради очигледна некомпетентност на нивните кадри, како и поради недостаток на политичка волја и идеја за реформи во здравствениот систем во Република Македонија, денес имаме состојби кога:
поради хроничен недостаток на лекови и на основни потрошни медицински материјали, пациентите се принудени самите да си ги купуваат;
здравствените работници се девалвирани како никогаш претходно, со неадекватни услови за работа, како и со несоодветен материјален надоместок и
Фондот за здравствено осигурување на Македонија е доведен на работ на банкрот, иако работи со зголемен буџет во однос на 2002 година, па е доведена во прашање неговата примарна функција.
Владата на ВМРО-НП, со својот ангажман, ќе ги надмине овие негативни состојби, а пред се ќе обезбеди доволно лекови за сите на кои им се потребни,
како и соодветно снабдување на здравствените установи со потрошен медицински материјал.
За таа цел, Владата на ВМРО-НП ќе ја намали даночната стапка на ДДВ од 18% на 5% за лековите и за медицинските материјали.
Ова ќе се оствари со донесување на Закон за изменување и дополнување на Законот за ДДВ.
Продолжување и завршување
на реформите во здравството
ВМРО-НП ќе го подобри финансирањето на здравствената заштита преку:
рационална распределба на средствата од буџетот;
јасно дефинирање на пакет на услуги;
определување на референтни цени на здравствените услуги;
подобрување на финансиската контрола на сите нивоа во здравствениот систем и
воведување на втор столб во здравственото осигурување.
Ќе биде изготвена национална програма за опремување на институциите на националното здравство, со цел да се подобри квалитетот на здравствените услуги.
ВМРО-НП ќе воведе нов систем на финансирање на врвните здравствени установи.
Ќе биде воспоставена мрежа на опремени здравствени и на стоматолошки установи.
ВМРО-НП ќе оформи информатички систем како поддршка на интегралниот здравствен систем, преку вмрежување на здравствените установи со Фондот за здравствено осигурување на Македонија и преку замена на здравствените книшки со електронска картичка.
Ќе се стимулира развојот на кардиохирургијата во Република Македонија.
Ќе се изготви и ќе се спроведе национална програма и ќе се воспостави информациски систем за развој на трансплантацијата на органи и ткива во државата.
Ќе биде формиран Центар за трансплантација на бубрези. со што ќе се реши проблемот со доживотна дијализа.
Ќе биде изготвена и спроведена национална програма за наталитетот во државата, во кој ќе ги вградиме стандардите на Европската Уунија за заштита на мајката и на детето.
Ќе биде изготвена и спроведена национална програма за сеопфатна здравствена заштита и грижа за болните од хронични заболувања,
како и за лицата со посебни потреби.
Активности во фармацевтскиот сектор
Владата на ВМРО-НП ќе се залага за:
формирање на Агенција за лекови којашто треба да врши контрола на квалитетот на лековите и да отпочне изработка на прва национална Фармакопеа и Единствен регистар на лекови во РМ;
достапност на лековите од позитивната листа за сите пациенти;
референтни цени на лековите и
единствени цени на лековите во малопродажбата на национално ниво.
Национални програми
Владата на ВМРО-Народна партија ќе изготви национална програма за превентивна политика во здравството во која ќе се:
воведе здравствена едукација во училиштата;
воведат редовни систематски прегледи за лица изложени на професионален ризик;
воспостават програми за рано откривање на малигните заболувања;
намали стапката на смртност на новородени и родилки;
интензивираат напорите за превенција на болестите на зависност, СИДА, ТБЦ, малигните и кардиоваскуларните заболувања и
воведат програми за превентивна стоматолошка дејност.
Други активности и очекувани придобивки
Владата на ВМРО-НП ќе предложи донесување на законски промени со кои ќе се воведе втор столб во здравственото осигурување.
Нашата влада ќе ги обезбеди потребните инвестиции во здравството
и со професионален здравствен менаџмент.
Со сите овие промени, здравствените осигуреници ќе ги добијат следниве бенефиции:
задржување на врвните медицински експерти во јавното здравство;
поголема конкуренција меѓу лекарите и установите, што ќе обезбеди квалитетно здравство;
оневозможување на сивата економија во јавниот здравствен сектор;
нов прилив на средства во државниот здравствен буџет и
граѓаните на Република Македонија ќе добијат многу поквалитетни здравствени услуги.
Со спроведување на овие програми и законски проекти во соработка со Светската банка и со Светската здравствена организација, македонското здравство ќе го направи последниот чекор неопходен за да стане комплементарно со здравствените системи во Европската унија.
Со тоа, носителите на здравствената дејност ќе го добијат заслужениот статус, а граѓаните на Република Македонија, корисници на здравствените услуги, ќе добијат соодветна сатисфакција за вложените средства во здравствениот систем.
X. Социјална сигурност и заштита
Сегашна состојба
Во Република Македонија, во областа на социјалната сигурност и заштитата на граѓаните, во периодот од 1998 до 2002 година беа спроведени многубројни реформи и беше овозможена гаранција на постојните социјални права.
Сите макроекономски индикатори кои се однесуваат на периодот 2002-2006 година укажуваат дека клучни проблеми во Република Македонија се: нискиот економски раст, невработеноста, сиромаштијата и социјапната исклученост на најголем дел од населението.
И покрај очигледните трендови на влошување на социјалната сигурност на населението во последните четири години, од страна на Владата не е направено ништоза барем да се ублажат сериозните социјални последици за ризичниот дел од населението.
Тоа само потврдува дека сегашните раководни структури во Република Македонија немаат волја, ниту способност да се грижат за социо-економската стабилност на граѓаните.
Република Македонија е земја со највисока стапка на невработеност во Европа, а високата невработеност е клучниот фактор за сиромаштијата и за социјалната исклученост на граѓаните.
Клучни карактеристики на невработеноста се:долготрајна невработеност (повеќе од 80% од невработените бараат вработување подолго од 1 година)и ниското образовно ниво на невработените.
Постои голем расчекор помеѓу побарувачката и понудата на пазарот на трудот.
Значи, централен проблем е како да им се помогне на  невработените да ги подобрат своите перформанси, да станат конкурентни на пазарот на трудот и да најдат вработување.
Бришењето од евиденцијата на дел од невработените сигурно не е активност која им помага на невработените, а уште помалку е во насока на решавање на вториот проблем, сиромаштијата.
Со овие активности единствено се замаглува административниот податок за бројот на невработените.
Суштински, со овие мерки директно се влијае врз продлабочување на сиромаштијата и врз социјалната исклученост на граѓаните.
Профилот на сиромаштијата ги носи белезите на транзициските процеси.
Според своите транзициски карактеристики, Република Македонија е водечка во групата на малку успешните транзициски економии.
Процесот на осиромашување кој зеде замав на почетокот од 90-тите години, во периодот 2002-2004 година достигна ниво според кое третина од населението е релативно сиромашно, а 22% е апсолутно сиромашно.
Истовремено, индексот на човековата сиромаштија покажува дека во просек 55% од вкупното население е зафатено со најразлични форми или недостатоци на човековата сиромаштија.
Високиот индекс на човековата сиромаштија е резултат од високата стапка на долгорочна невработеност и од високиот процент на фунционално неписменото население.
Високата стапка на невработеност е главна причина за сиромаштијата и за социјалната исклученост, повеќе отколку нискиот доход.
Во 2004 година стапката на невработеност достигна 37,2%.
Застапеноста и интензитетот на сиромаштијата покажуваат тренд на пораст.
Во 2003 година, делот од населението кое се смета за реалативно сиромашно беше 30,2% од вкупното население.
Индексот на човековата сиромаштија е 55%.
Процентот на младите лица на возраст од 15 до 19 години кои се социјапно исклучени од образованието и од вработеноста е 34%.
Со вакви карактеристики, невработеноста стана клучниот ризичен фактор за сиромаштијата и за социјалната исклученост.
Порастот на бројот домаќинства-корисници на социјална помош и резултатите од субјективната сиромаштија на домаќинствата во истиот период потврдуваат дека животниот стандард на населението е во постојано опаѓање и
дека одредени ранливи групи од населението имаат голем ризик од понатамошно осиромашување.
Нашата влада, во август 2002 година, ја донесе Националната стратегија за намалување на сиромаштијата.
Оттогаш нема никакви информации за нивото на реализирање на планираните активности во оваа стратегија, иако поминаа речиси четири години.
Во јавноста многу често се пласираа информации дека ќе се подготвува нова стратегија за намалување на сиромаштијата.
И во оваа област се потврди непишаното правило за работењето на актуелната Влада: многу зборови - малку дела.
Осиромашувањето и социјалното раслојување на населението се потврдуваат тековно, преку сите расположливи социо-економски индикатори.
За ВМРО - Народна партија приоритетна задача е социјалната сигурност на граѓаните на Република Македонија.
Затоа, во наредниот период, преку сериозно, професионално и навремено ангажирање партијата има цел да постигне намалување на сирoмаштијата и социјална вклученост на ризичниот дел од населението.
Приоритетни активности
За постигнување на социјална сигурност и заштита на граѓаните на Република Македонија, за ВМРО - Народна партија приоритетно ќе биде намалувањето на релативната сиромаштијата за 15%,
намалување на апсолутната сиромаштија за 10%
и намалување на регионалните разлики во БДП за 50%.
Намалувањето на сиромаштијата претпоставува создавање посебни услови:
брзи промени во македонската економија,
динамичен економски раст,
соодветна социјална политика,
правична редистрибуција на доходот и на ресурсите.
Политиката на остварување на главната цел ќе биде насочена кон намалување на:
општата стапка на сиромаштијата, длабочината на сиромаштијата
и регионалните разлики.
Политиката и активностите за намалување на сиромаштијата ќе бидат насочени кон:
намапувањето на високата стапка на невработеност, а пред се. на долгорочнатата невработеност, што ќе биде главниот предизвик;
намалување на ризикот на вработените со ниско образовно ниво од губење на работните места и постигнување на економска сигурност.
Подоброто приспособување на вработените со ниско образовно ниво кон потребите на пазарот на трудот ќе се обезбеди со подобрување на знаењата и на вештините на овие лица, преку соодветни обуки, преквалификации и доквалификации.
Со ваквите активности, ќе се постигне:
подобрување на индивидуалниот економски статус и стандард,
на животниот стандард на семејствата на нискоквалификуваните вработени,
намалување на ризикот од осиромашување кај вработените;
промени во Законот за работни односи со коишто треба да се обезбеди пониска цена на трудот, а со тоа поголема конкурентност на претпријатијата и поголем интерес на работодавците за легализирање на сите вработувања.
На овој начин ќе се легализираат вработувањата на црно, во кои најголемо учество имаат сиромашните лица;
зголемување на помошта на лицата што зависат од социјалните трансфери (немоќните, пензионерите, инвалидизираните лица).
За сите овие ризични групи од населението ќе бидат подготвени посебни програми преку кои државата ќе обезбеди висок степен на нивна социјална сигурност;
намалување на регионалните разлики,
развој на општините
и намалување на сиромаштијата и на невработеноста на локално ниво.
Во процесот на намалувањето на регионапните разлики посебно внимание ќе биде насочено кон развојот на руралнитеподрачја, за кои недостасуваат добро подготвени политики за образование и за вработување и
ќе бидат подготвени посебни програми за развој на локапната инфраструктура за да се обезбедат вработувања на определено време, а со тоа ќе се овозможи намалување на невработеноста на локално ниво.
Со процесот на децентрализација, локалните власти, вршејќи ја надлежноста за локален економски развој, треба да бидат клучниот инструмент при дизајнирањето и имплементацијата на програмите за вработување.
Овие програми треба да вклучуваат:
активна политика на пазарот на трудот,
развој на локалната инфраструктура,
промоција и поддршка на претприемништвото
и развој на малите и на средните претпријатија (МСП).
Планираните реформи на локалната самоуправа треба да го подобрат капацитетот за развој на општините,
но и да го подобрат алоцирањето на ресурсите за развој, врз основа на нивото на развој на различните региони.
Воспоставување систем за мониторинг
и за анализа на сиромаштијата
За да се подготви соодветна политика за намалување на сиромаштијата, не се доволни само анализите на причините и на последиците од осиромашувањето на населението во Република Македонија.
Потребен е и систем за мониторинг на сиромаштијата.
Системот за мониторинг на сиромаштијата треба да обезбеди: разбирање на сиромаштијата, избор на реални приоритети и дефинирање на цели.
Исто така, мониторингот треба да помогне во дефинирањето на стратегијата за намалување на сиромаштијата со соодветен избор на активности и акции.
Овој систем треба да овозможи следење и оценка на исполнувањето на активностите дефинирани во стратегијата за намалување на сиромаштијата, како и да предлага соодветни-мерки со кои ќе се поддржува процесот за намалување на сиромаштијата.
ВМРО-НП ќе ги ангажира своите високообучени кадри во областа на мерењето и следењето на сиромаштијата во воспоставувањето систем на мониторинг на сиромаштијата, како предуслов за подготовка на нова стратегија за надминување на сиромаштијата, усогласена со новонастанатите социјапни состојби во Република Македонија.
Подготовка на стратегија за
намалување на сиромаштијата
Во последните неколку години се случува:продлабочување на сиромаштијата,намалување на социјалните права на загрозените категории од населението,зголемување на бројотна ризичните групи од населението,зголемување на регионалните социјални и економски разлики.
Поради тоа, неопходно е да се подготви нова стратегија за намапување на сиромаштијата.
Во оваа нова стратегија ќе бидат предложени повеќе мерки и политики за намалување на сиромаштијата.
Отсуството на економски раст е еден од факторите кој влијае врз сиромаштијата.
Долгорочниот економски раст директно ја намалува сиромаштијата преку отворање на нови работни места и преку зголемување на реалниот расположлив доход на домаќинствата.
Од тие причини, стратегијата за намалување на сиромаштијата во Република Македонија ќе биде базирана врз обезбедувањето економски напредок како основен двигател.
Нерамномерната дистрибуција на доходот е многу значаен фактор кој ја зголемува нееднаквоста во приходите на поединците и на домаќинствата, а со тоа создава услови за зголемување и за продлабочување на сиромаштијата за оние кои се во најниските доходовни групи.
Стратегијата за намалување на сиромаштијата ќе предложи мерки и политики за праведна дистрибуција на приходите:
пораст на извозот и на инвестициите (домашни и странски), како извори на растот на бруто домаш ниот производ и на вработувањето, коишто се јавуваат како основни причини за појава на сиромаштијата;
реформи на пазарот на трудот;
дефинирање на критериумите за примање социјална помош, со што ќе се овозможи правична и порамномерна распределба на средствата, но и елиминирање на можностите за бесправно користење на паричната помош од лица кои немаат вистинска потреба од неа;
донесување на законски акти со кои ќе им се овозможат посебни привилегии на лицата со посебни потреби, оспособување на сите јавни објекти за пристапност на лицата со посебни потреби, поттикнување на вработувањата на лицата со посебни потреби и посебно нивно вработување во државните институции, спречување на нивна злоупотреба од страна на работодавците, како и олеснување на набавките на ортопедски помагала
и донесување закон за регистрирање на лицата со посебни потреби, со што би се добила една база на податоци на сите лица со посебни потреби, што ќе овозможи планирање на политиката и изготвување на програми во корист на лицата со посебни потреби, како и планирање на посебни средства, прописи и други мерки на социјален план, вработување, здравство и образование, и
реформи во локапната самоуправа преку подобрување на капацитетот на општините (преку создавање на локални развојни институции) за поддршќа на локалниот економски развој.
Социјална вклученост на младите лица
исклучени одобразованието
и од вработеноста
Социјалната исклученост е комплексен и мултидимезионален феномен.
Таа предизвикува и создава сериозни и долготрајни проблеми и последици, како за индивидуите така и за нивните семејства, за заедницата во која живеат, но и за општеството во целина.
Една од најчувствителните категории од населението со висок ризик од социјално исклучување се младите лица.
Тие се особено ранливи, а нивното осиромашување и социјално исклучување може да биде предизвикано од влијанието на многу фактори.
Според резултатите од сите досега спроведени социо-економски истражувања во Република Македонија како високо ризични групи од осиромашување се идентификувани децата и младите лица.
Главни фактори кои го предизвикуваат тоа се: невработеноста и ниските приходи со кои располагаат нивните родители.
Bисокиот процент млади лица на возраст од 15 до 19 години (34%) кои не се вклучени во образованието и во вработувањето е силен индикатор за тоа дека младите лица се социјално исклучени.
ВМРО-НП ќе предложи посебни политики и програми за социјална вклученост на социјапно исклучените млади лица:
на локално ниво, на овие млади лица ќе им се обезбедат услови за нивен пристап до: образовниот систем, обуките, кредитните средства, вработувањето.
Исто така, ќе им се обезбеди пристап до: информации, културни и образовни случувања и активности, создавање на социјален капитал;
обезбедување на учество на младите лица во процесот на дизајнирање на програмите и мерките за нивно економско и социјапно зајакнување.
Но ќе биде обезбедено нивно учество и во процесот на следење на имплементацијата на активните политики и програми.
Учеството на младите лица во процесот на оценка на одржливоста и успешноста на овие политики и програми ќе биде обезбедено затоа што тие може да бидат многу важен коректив на мерките и политиките кои биле неуспешни или несоодветно дизајнирани;
најважна компонента во овие политики и програми ќе биде зголемувањето на пристапот на социјално исклучените млади лица во образовниот систем.
Пристапот на овие млади лица до формалното и неформалното образование мора да биде финасиски поддржан затоа што основната причина за нивната исклученост од образовниот систем е сиромаштијата;
следна компонента ќе биде креирање на политика за зголемување на можностите за вработување на социјално исклучените млади лица кои се на возраст од 15 до 19 години.
Мора да се има предвид дека тоа се лица без какви било квалификации и единствено решение е за нив да се организираат посебни обуки или програми со што тие би стекнале одредени квалификации за профили кои ќе бидат потребни на пазарот на трудот.
Заради специфичниот профил на овие лица (релативно млади и без било какви квалификации), обуките за нив ќе бидат подготвени и организирани на локално ниво.
За да се обезбеди нивно сигурно вработување, ќе бидат утврдени потребните профили на локално ниво и, соодветно на тоа, ќе се подготват и програмите за поддршка на младите лица.
Вработувањето на младите социјално исклучени лица кои не сакаат да го продолжат школувањето ќе биде поставено како висок приоритет;
овозможување да научат користење на компјутер.
Организирање на бесплатни курсеви за учење на странски јазик и за користење на компјутер.
На тој начин на младите лица ќе им се даде можност да ги запознаат новите технологии;
финансиска поддршка во форма на поволни кредити за сите млади лица кои сакаат да отпочнат со некои бизниси;
обуки за водење на мали бизниси.
Без квалификации и без работно искуство, на младите лица ќе им биде многу тешко да бидат конкурентни и успешни на пазарот.
Затоа најкорисно ќе биде да им се овозможи на овие млади лица да стекнат соодветни квалификации и знаења преку обуки за водење на мали бизниси.
На овој начин, може да им се создадат предуслови за посигурна работна иднина, и
дизајнирање на специфични програми за најризичните групи (младите девојчиња од руралните средини, хендикепираните млади лица и слично).
Главните приоритети на владата на ВМРО Народна партија за мандатниот период 2006-2010 се:
Намалување на сиромаштијата и на економските регионални разлики - релативната сиромаштија сега е 30,2%, апсолутната 22%, а учеството на БДП на најсиромашниот регион во БДП на најбогатиот регион во РепубликаМакедонија е 25,7%.
Наша цел е да ја намалиме релативната сиромаштија до 15%,
а апсолутна сиромаштија до 12%,
а учеството на БДП на најсиромашниот регион во БДП на најбогатиот регион во Р. Македонија да изнесува 75% (рок: 2010 година).
Воспоставување на механизми за следење на сиромаштијата - денес не постои систем за мониторинг на состојбите со сиромаштијата.
ВМРО-НП ќе воспостави систем за мониторинг и анализа на сиромаштијата (рок: 2007 година).
Воспоставување на активни програми и политики за намалување на сиромаштијата - денес е фактички актуелна стратегијата подготвена во 2002 година.
ВМРО-НП ќе подготви стратегија за намалување на сиромаштијата (рок: 2007година).
Решавање на проблемот на социјалната исклученост на младите лица на возраст од 15 до 19 години - денес не постојат никакви официјални податоци за младите лица на возраст од 15 до 19 г. кои се исклучени од образованието и од вработеноста.
ВМРО-НП ќе постигне социјапна вклученост на овие млади лица (рок: 2009 година).
Пазар на трудот
Актуелна состојба
Процесот на трансформација во Р. Македонија беше тежок.
И покрај напредокот досега, сепак, главните предизвици се се уште присутни во речиси сите сфери на социо-економскиот развој.
Затоа, ВМРО - Народна партија ја предлага оваа програма.
Имајќи го предвид придонесот на вработувањето и на продуктивноста кон економскиот раст, дел од напорите треба да се насочат кон изработка и примена на политики на вработување и структурни реформи на пазарот на трудот кои ги поддржуваат процесот на економско преструктурирање и зголемувањето на продуктивноста.
Во оваа смисла, акцент треба да се стави на напорите за развој на приспособлива, претприемнички настроена и висококвалификувана работна сила, преку соодветни инвестиции во човечки капитал.
Исто така, потребна е и промоција на приспособливи пазари на трудот (отворени за сите и за привлекување на неактивните лица), за постигнување повисок степен на социјална кохезија.
Расположливите индикатори за пазарот на трудот покажуваат дека клучни состојби се:
висока долгорочна невработеност,
високо учество на сивата економија,
минимално учество на вработувањето со покусо од полното работно време,
ниско квапификациско ниво на вработените,
висока цена на трудот.
Анализите на пазарот на трудот укажуваат дека кај сите негови компоненти (платите, понудата и побарувачката на работници) има специфични состојби поради кои потребата од реформа на пазарот на трудот ќе биде третирана како ургентна.
Насоки за реформа на пазарот на трудот
Според ВМРО - Народна партија, реформите на пазарот на трудот треба да овозможат приближување кон европските стандарди за основните категории: вработеноста, невработеноста и цената на трудот.
Оттука, од аспект на политиката за пазарот на трудот насочена,кон намалување на невработеноста, во следниот период ќе биде земено предвид дека:
треба да постои координација и конзистентност помеѓу економската и социјалната политика, за преку нивните заеднички ефекти да се обезбеди промоција на повисок степен на продуктивно и слободно избрано вработување;
- економската политика треба да ги промовира економскиот развој, структурните приспособувања и создавањето нови работни места.
Со оглед на тоа што работната сила со високо образование е главната конкурентска предност на земјите во транзиција, потребна е економска политика со која се стимулира технолошкиот развој за целосно искористување на таа предност и
институциите на пазарот на трудот, на централно и на локално ниво, треба да бидат во постојан контакт со фирмите, со стопанската комора, синдикатите, образовните институции и невладините организации, за да можат да изработуваат адекватни и точни анализи на состојбата на пазарот на трудот, како и да формулираат и да спроведуваат соодветни мерки за решавање на основните проблеми присутни на пазарот на трудот.
При подготовката на насоките за реформа на пазарот на трудот, ВМРО - Народна партија ќе ги следи четирите пошироки главни цели на ревидираната Европска стратегија за вработување:
зголемена приспособливост на работниците и на претпријатијата;
привлекување поголем број лица да се активираат и да останат на пазарот на трудот;
повисоки и поефикасни инвестиции во човечки капитал и
обезбедување подобро спроведување на реформите преку добро управување.
Зголемена приспособливост на работниците
и на претпријатијата
Зголемувањето на побарувачката за работна сила треба да биде првенствена цел на политиката во земја со толку ниска стапка на вработеност како што е Република Македонија.
Ова ќе се постигне преку креирање и експанзија на динамичен и приспособлив сектор на приватни претпријатија кои ќе бидат конкурентни на домашните и на странските пазари.
Според ВМРО - Народна партија, приоритет треба да им се даде на следниве работи:
поедноставување и намалување на административните и на регулаторните тешкотии за започнување со работа на малите и на средните претпријатија и за вработување нови работници,
подобрен пристап до изворите на капитал за почнување со работа и за креирање мали и средни претпријатија кои имаат големи потенцијали за создавање нови работни места и за економски раст;
промоција на образованието и на обуката за стекнување претприемнички и менаџерски способности и обезбедување поддршка (вклучително и преку обука) за претприемништвото да стане избор за професија на сите;
проширување на даночната основица и намапување на даночните стапки, а особено на социјалните придонеси, ревизија на „минималниот доход" за социјалните придонеси, олеснување на пристапот кон системот на социјални придонеси за самовработените;
ревизија на основата за пресметка на социјалните придонеси и нејзино приближување кон праксата во другите земји,
промоција на концептот на бруто, наместо нето плата, со цел воведување транспарентност во системот на определување на платите;
приспособување на работното законодавство и ревизија (каде што е тоа можно) на различните видови договорни и работни односи;
решавање на проблемот со непријавената работа;
поттикнување на социјалните партнери да преземат одговорност за постепено одразување на локалните и секторските разлики во продуктивноста и во состојбите на пазарот на трудот при определу вањето на платите,
и постојано да се залагаат за поголема флексибилност на работното време
и за обезбедување опрема и просторни услови за обуки;
разлики во договорните и во работните аранжмани (вклучувајќи и аранжмани за должината на работното време),
фаворизирање на развојот на кариерата,
подобар баланс помеѓу работата и слободното време, помеѓу флексибилноста и сигурноста;
пристап на работнците, особено за нискоквалификуваните, до обуки;
подобрите работни услови, здравствената политика и политиката за заштита при работа треба да придонесат за значително намапување на стапката на несреќи на работните места и на професионалните заболувања;
изработка и примена на иновативни и одржливи форми на организација на работата кои ги поддржуваат продуктивноста и квалитетот на работата и
антиципација и позитивно управување со економските промени и со преструктурирањето.
Привлекување повеќе луѓе да влезат
и да останат на пазарот на трудот
ВМРО - Народна партија ќе го поддржува високото ниво на учество на пазарот на трудот на повеќе начини
- преку квалитетот на јавниот сервис за вработување и преку насочувањето на неговата работа,
со осигурување дека со „пасивните" програми за социјална помош за невработените и за неактивните нема да се создава демотивација за работно ангажирање
и со специфични активни програми за пазарот на трудот насочени кон невработените.
ВМРО - Народна партија ќе им даде приоритет на:
продолжувањето на реформите на давачките и на системот на социјална помош, обезбедувајќи на таков начин доволно иницијативи за вработување, за да се овозможи постојано подобрување на ефикасноста на јавните сервиси за вработување во поддршка на невработените;
современите системи за социјална заштита, вклучувајќи ги пензиите и здравството, обезбедувајќи ги нивната социјална соодветност, финансиска одржливост и приспособливост кон променливите потреби, така што ќе се поддржат учеството и поголемото задржување во работен однос, како и подолгиот работен век;
активни и превентивни мерки за пазарот на трудот, вклучувајќи го раното утврдување на потребите,помошта во барањето работа, водењето и обуката како дел од персонализираните планови.за акција, обезбедувањето на неопходните социјални услуги за вклучување на оние коишто се оддалечени од пазарот на трудот и придонесување кон искоренувањето на сиромаштијата и
потребата за подобрување на функционирањето на Агенцијата за вработување на Република Македонија.
Поголеми и поефективни вложувања
во човечкиот капитал и
перманентното образование
И покрај досегашните напори за зголемување на квалитетот и на учеството, треба и понатаму да се унапредува системот за образование и обука и на младите и на возрасните.
Сега образовниот систем на Република Македонија е во фаза на поголеми реформи, соочен едновремено со предизвикот на децентрализацијата.
Реформата на почетното стручно образование треба да биде завршена со цел да се воспостават соодветни структури за поддршка, да се зголемат значајноста на пазарот на трудот и вкупниот квалитет на образованието.
Информацијата за потребите од вештини нашироко недостасува, но исто така е тешко да се добие поради големиот удел на неформалниот сектор и поради нестабилната економија.
Сепак, постои потреба за квапификации од повисоко ниво и може да се очекува дека таа потреба во иднина ќе расте.
Затоа, многу повеќе внимание треба да му се посвети на повисокото стручно образование (постсредно и високо)
како и на образованието на возрасни, од коишто последното покажува најголем процеп во образовниот систем.
Во моментов недостасува стратегија за образование на возрасни или поширока стратегија за развој на човековитересурси.
ВМРО - Народна партија ќе им даде приоритет на:
подобрувањето на образовното ниво на работната сила и зголемувањето на иницијативите за перманентно образование, посебно за ниско обучените, вработените во малите и во средните претпријатија и за постарите работници;
инклузивните политики за образование и обука и акции за значително олеснување на достапот до почетно стручно, средно и високо образование, вклучувајќи ја занаетчиската и претприемничката обука;
подигнувањето и обезбедувањето на привлечноста, отвореноста и стандардите на квалитетот на образованието и на обуката, раширувањето на понудата на можности за образование и обука, обезбедувањето флексибилни патишта на учењето и зголемување на мобилноста на обучуваните и
одговорот на новите потреби за занимања, клучни умеења и идни барања за вештини со подобрување на дефинициите и најасноста на квалификациите, нивното ефективно признавање и вапоризацијата на неформалното образование.
Обезбедување ефективна примена на
реформите преку подобро управување
Суштински услов за одржлива програма за реформи е дека треба да има широка поддршка на политичко ниво и помеѓу пошироката популација на земјата.
Таквиот вид широка поддршка може да се постигне само ако постои опсежен дијалог за пазарот на трудот и за пошироките економски реформи.
Треба да се искористи секоја можност за да се бара пошироко учество од различните сектори на општеството.
Целта треба да биде да се обезбеди национален консензус во полза на специфични програми за реформи на пазарот на трудот.
Ќе биде значајно социјалните партнери да ги искористат тие можности со давање разумни и конструктивни приноси и со признавање на потребата од компромис по дадените прашања, во поширок национален интерес.
ВМРО-НП си поставува обврска за реформа на пазарот на трудот за периодот 2006-2010 година, преку конкретни мерливи величини (индикатори):
зголемување на вработеноста - индикаторот е стапката на вработеност, којашто во просек за земјите од ЕУ изнесува 70%.
Наша цел е да ја зголемиме од сегашните 35% на 55% (рок: 2010 година);
намалување на невработеноста - индикаторот е стапката на невработеност, којашто во просек за земјитеод ЕУ изнесува 9%.
Наша цел е да ја намалиме од сегашните 38% на 22% (рок: 2010 година);
промени на структурата на цената на трудот - во просек во земјите од ЕУ 85% одат за плата, а 15% за социјални давачки на работодавецот.
Наша цел е да постигнеме во Република Македонија овие проценти да изнесуваат најмалку 75% за плата и најмногу 25% за социјални давачки на работодавецот (рок: 2010 година);
зголемување на цената на трудот за час - денес таа кај нас изнесува 2,4 евра, а во земјите од ЕУ, во просек, изнесува 20 евра.
Наша цел е да ја зголемиме на 8 евра (рок: 2010 година).
XI. Информатика и телекомуникации
„Оние кои, на почетокот на 21 век, не знаат да користат компјутер, глобалното општество ќе ги гледа и ќе ги третира на сличен начин како што биле третирани неписмените лица во периодот по Втората светска војна" - оваа позната досетка и често интерпретирана реченица, најреално ја отсликува состојбата со употребата и значењето на информатиката и на информатичката технологија во современиот свет.
Токму поради тоа, ВМРО-НП во своето политичко дејствување посветува големо внимание на информатиката, и тоа не само поради фактот што модерните информатички технологии директно влијаат врз состојбата и врз развојот на стопанството и на науката, туку поради веќе извесната иднина во која т.н. ИТ-технологија, наместо луксуз, се претвори во неопходност и реална потреба во секој дом и за секој граѓанин.
Во контекст на овозможувањето максимална достапност на информатичката технологија за сите граѓани и за сите деловни субјекти во Република Македонија, а вклучувајќи ја нераскинливата поврзаност на информатиката и размената на информациите со телекомуникациските технологии, бизниси и процеси, ВМРО-НП ќе ги започне и ќе ги спроведе следниве поважни иницијативи, активности и процеси во областа на информатиката и на телекомуникациите:
максимално намалување (со разгледување на можноста до нула) на даноците и на сите давачки за набавка на компјутери;
иницијатива за намалување на ДДВ за широкопојасен (т.н.broudbend) Интернет (ADSL) на5%;
донесување на сите неопходни закони, правилници и процедури за промоција и за зголемување на користењето на електронското плаќање (преку Интернет, со СМС преку мобилен телефон);
целосна дигитализација на катастарските планови на ниво на Република Македонија и нивна достапност за сите граѓани преку Интернет, по принцип на глобално познатиот Google Earth;
целосна компјутеризација на судството и на целата државна администрација, со максимално користење, секаде каде што тоа е можно, на т.н. рарегlеѕѕ оffiсе канцеларија без хартија, со промовирање и со спроведување на работењето со електронски документи;
изработка и усвојување на национапната стратегија за електронска заштита на Интернет-корисниците и за работењето со електронски документи во перидот од 2006 до 2010 година;
поддршка и финансирање од страна на Владата, за да се овозможи бесплатна компјутерска едукација за сите заинтересирани граѓани од која било возраст;
предлагање и воведување на административни олеснувања за провајдерите на телекомуникациски услуги, кои ќе понудат посебни услуги и услови за корисниците (како, на пример, 24 ч. бесплатен broad-bend-internet за учениците, студентите и невработените;
посебни - најминимални тарифи на телефонски импулс за хендикепираните лица;
бесплатна компјутерска и Интернет-обука за граѓаните итн.);
најитно завршување на процесот што го започна Владата на Љубчо Георгиевски во 2001 и 2002 година, а кој Владата на СДСМ без никаква реална причина го стопираше во периодот од 2002 до 2006 година: доделување на ветените 2% од акциите на Македонски телекомуникации на вработените во таа компанија, според веќе донесената и усвоената програма, со што околу 3.500 македонски граѓани конечно ќе го добијат она што е договорено, а со тоа ќе се изврши директно и индиректно позитивно влијание врз целокупниот пазар на акции во Р. Македонија...
Ќе извршиме целосна либерализација на телекомуникацискиот пазар, преку:
најитно распишување меѓународен тендер за втор и или трет фиксен телефонски оператор;
најитно распишување меѓународен тендер за трет мобилен оператор;
зајакнување на функционирањето на Агенцијата за електронски комуникации на РМ (која во периодот на режимот на СДСМ од 2002 до 2006 година се претвори во речиси непостоечки фактор на полетo на телекомуникациите) преку ефикасно спроведување на една од основните дејности на Агенцијата - регулирање на интерконекцијата помеѓу постојните и идните телекомуникациски оператори и провајдери, со стриктна примена на препораките од Комисијата на ЕУ за телекомуникации и на Меѓународната телекомуникациска унија;
најитно регулирање на реалната висина на давачките (фреквенции, мониторинг, нумерација...) ќои постојните телекомуникациски оператори ги плаќаат кон Република Македонија, со што се обезбедува стабилен прилив на средства во буџетот на државата;
најитно предлагање и донесување на анекс на Закон и подзаконски акти, со кои ќе се регулираат состојбите, појавите и можностите кај телекомуникациите, во согласност со нивното брзо темпо на техничко-технолошки развој.
На пример - стриктно и јасно регулирање на т.н.numberportability - преносливост на бројот, со што кај корисниците на мобилна телефонија ќе се зголемат можностите, а кај телекомуникациските оператори ќе се зголеми конкурентоста.
Со оваа услуга, еден корисник ќе може својот сопствен телефонски број да го префрла од еден кај друг, или кај трет оператор, без никаква промена на својот број.
XII. Животна средина
Интегрирањето на активностите за заштита на животната средина во сите области и на сите нивоа претставува еден од темелите на Стратегијата на ВМРО-НП.
Примарната цел е обезбедување услови за реализација на уставното право на секој граѓанин на здрава животна средина.
Република Македонија ќе ја споредуваме само со високоразвиените држави во кои поставените стандарди за заштита на животната средина се на највисоко ниво,
а институционалната поставеност, претставена преку министерствата за животна средина и стручните институции, се едни од носечките во функционирањето на државата.
Владата на ВМРО-НП, во својот мандат за периодот од 2006 до 2010 година, спроведувањето на политиката за заштита на животната средина ќе ја темели врз:
силна меѓународна соработка;
зелена економска политика;
воспоставување на принципи на одржлив развој;
заштита на национапното природно богатство;
промоција на екотуризмот;
производство на здрава храна;
екоедукација;
засилување на процесот на зачленување на Република Македонија како полноправна членка во Европската агенција за животна средина (ЕЕА)
и интензивирање на процесот на партиципација на Република Македонија во телата на ООН, пред се, во УНЕП, во УНДП, во УНЕСКО, потоа во ГЕФ, во Светската банка и др.;
зацврстување и забрзување на процесот на евроинтеграција и хармонизација на македонското законодавство со законодавството на ЕУ;
целосна имплементација на потпишаните и ратификуваните конвенции и искористување на економските инструменти за привлекување на странски донации;
подготвување и реализирање на Стратегија за замена на надворешниот долг на Република Македонија преку инвестиции во животната средина;
притоа, посебен акцент ќе биде ставен на интензивирање на билатералните комуникации за привлекување на странски инвестиции и донации - грантови - од областа на животната средина;
реактивирање на Фондот за животна средина како самостоен правен субјект;
формирање стимулативен (субвенциски) кредитен фонд за развој на малите и на средните претпријатија во областа на екотуризмот и на агротуризмот;
воведување даночни олеснувања за малите и за средните претпријатија кои, како ресурс, користат материјали што се рециклираат и се реупотребуваат;
стимулирање на инвестициите за почисто производство и за екоефикасност;
започнување процес за намалување на ДДВ од 18% на 5% за комунапниот смет;
воведување на системот Загадувачот плаќа;
воспоставување интегрален мониторинг на аерозагадувањето на целата територија на Република Македонија, со надградба на постојните мониторингстаници, со зголемување на бројот на станиците за автоматски мониторинг во секој град во Република Македонија.
Ќе се постават јавни дисплеи за презентација на моменталната состојба со аерозагрозувањето;
воспоставување интегрален мониторинг на површинските и на подземните води, на целата територија на Република Македонија;
донесување посебна програма за елиминација на жешките екоточки, со посебен акцент на воспоставување систем за здрава животна средина во Велес и за елиминација на штетното влијание на Топилницата и на другите загадувачи;
започнување на процесот на санација и заштита на хидројаловиштата, со елиминација на опасностите од хаварии;
реализација на инвестициски проекти од областа на водоснабдувањето и на третманот на отпадните води, со заокружување на колекторските системи и изградба на станици за прочистување на отпадните комунални и индустриски води;
подготвување национална стратегија за стратешка заштита на водите за пиење;
изградба на атрактивен Европски зоопарк и ботанички парк, најголем во Југоисточна Европа, со карактеристика на ексклузивна: еколошка, туристичка и научна компонента;
подготвување стратегија за поставување на Дојранското Езеро за меѓународен еколошки и туристички центар:
реализација на проект за ревитализација на Преспанското Езеро;
заокружување на системот за интеграпна заштита и управување со Охридското Езеро.
Изработка на студија за одржлива интеграпна заштита на сливот системот за интегрална заштита и управување;
поставување на државен приоритет на заштита на реката Вардар со сливното подрачје и започнување процес на интегрална заштита на овој простор;
воспоставување одржлив систем на заштитата на природното богатство.
Покренување процес за ставање делови од природата на Република Македонија под посебна заштита, согласно категоризацијата на ИУЦН (делови од Шар Планина, Јакупица Осоговието и Малешевието, просторите на Јабланица, Смоларскиот Водопад, пештерата Пешна, базалтните плочи кај Куманово и др.),
како и започнување процес на запишување на локалитетите на листата на УНЕСКО (Дојранско Езеро, Маркови Кули, Алшар и др.);
изработка на посебна студија за екотуризам и за културен туризам за Коридорот Е-75 и ставање на локалитетите Стоби и Демир Капија во негова функција;
интензивирање на развојот на прекуграничната соработка и на воспоставувањето трансгранични екорегиони;
прогласување на екорегиони, со промоција на македонско екосело, со поддршка на производството на здрава храна што се темели врз традициите на македонското село...
XIII. Образование
Актуелна состојба
Актуелната власт ја намали брзината на изведувањето на активностите на модернизацијата на образованието и на многу места ги обнови неефикасната структура и начин на работење од социјалистичкиот период.
Како прво, многу мал дел од преостанатите 200 училишни објекти беа обновени во периодот од 2002 до 2006 година, иако нашата влада во претходниот мандат успеа да обнови половина од четиристотините објекти коишто беа во многу лоша состојба.
Изразена е појавата на распаѓање на училишните објекти или на пожари поради нивната дотраеност.
Укината е Стратегијата за развој на образованието, којашто претходната Влада ја донесе во соработка со сите клучни меѓународни чинители, и заменета е со Програма изработена од партиски експерти на СДСМ, повеќето формирани во претходниот систем.
Со ова е нанесен тежок удар на меѓународната поддршка за унапредување на македонското образование.
Клучниот дел на реформираното гимназиско образование, националната матура, не е реапизиран и е оставен за реализиција од новата Влада.
Не се создадени соодветните материјапни услови за практична реализација на европскиот систем на трансфер на кредити, којшто е неопходен услов за нашето интегрирање во Европската унија.
Приоритетни активности
ВМРО - Народна партија на образованието гледа како на основен фактор во создавањето на моќен човечки потенцијал потребен за современото општество базирано врз концентрирано знаење.
Првата цел на образовниот систем е да се обезбеди квалитетно основно образование за сите.
Во услови на децентрализиран систем, ова бара посебно залагање на државата за обезбедување на еднакви почетни услови за сите, преку овозможување на систем на стандардизирано образование и оценување.
За ранливите групи на населението потребно е посебно внимание и насочување на;ресурсите и за потреби коишто не се непосредно во функција на образовниот систем, а кои им се потребни на тие групи за успешно вклучување во него.
Во средното образование треба да се оствари поголема индивидуализација преку изборноста на содржините
и треба да се воспостави систем на национална матура со екстерно оценување, за да се елиминира непотребната бариера од приемни испити на факултетите.
Во средното и во виското образование ќе се поддржуваат приватните иницијативи засновани врз квалитетна понуда, со цел да се овозможи поголем опфат на студентите, со подобрување на квалитетот преку зголеменото разнообразие и конкуренција помеѓу државните и приватните институции.
На државните високообразовни институции треба да им се дава поддршка да останат постојано оној дел од системот којшто ќе биде на врвот од науката во соодветното подрачје и ќе го подигнува угледот на државата.
ВМРО - Народна партија се залага за финансиска автономија на високообразовните институции, со одвојување на сопствените приходи над буџетот на државата, со цел да се зголеми нивната иницијативност и успешност.
За да се оствари ова, потребно е државните високообразовни институции да се реорганизираат во современи целовити универзитети, каде  што факултетите ќе бидат нивни департмани.
Средствата за спроведување на мали научноистражувачки проекти државата треба да ги доделува на располагање на универзитетите.
Со ваквите чекори, треба да им "даде на универзитетите доволен простор за развој, со цел во најкраток можен рок тие да одговорат на барањата на Болоњскиот процес за вклопување во европските системи на високо образование.
Главните приоритети на нашата влада за периодот 2006-2010 година ќе бидат:
обновување на образовната инфраструктура од аспект на безбедносните, техничките и хигиенските норми - обновување на 200 училишни објекти (рок: 2009 година);
изградба на нови средни училишта за да се зголеми опфатот во средното образование до 95% (рок: 2009 година);
воведување на национална матура во средното образование со екстерно оценување (рок: 2007 година);
воспоставување систем за образование на возрасни (рок: 2008 година);
формирање Институт за нови методики на наставата и за развој на образованието (рок: 2007 година);
обновување на наставната опрема во основните и во средните училишта (рок:-2008 година);
вклучување една година предучилишно образование во основното образование (рок: 2007 година) и
целосно заживување на системот за пренос на кредити во високото образование (рок: 2007 година).
XIV. Наука и технолошки развој
Издвојувањето за научноистражувачка работа постојано опаѓа.
Секоја година сме сведоци на ребаланси на буџетот, со коишто се кратат средствата за наука.
Намалување на бројот на научноистражувачките проекти.
Последните одобрени проекти се оние од 2003 година, врз основа на конкурсот спроведен во 2002 година.
Бројот на проекти што се во тек е петпати помал од просечниот помеѓу 1999-2002.
Укината е можноста за индивидуални истражувања, независно од компетентноста на истражувачот и од квалитетот на предлогот.
Во Советот за наука не се вклучени реномираните научници од дадени подрачја, туку оние со просечни постигнувања, но блиски на владејачката структура, дури и семејно.
Речиси воопшто не се примаат нови помлади истражувачи, со што до максимум се заострува проблемот со одливот на мозоци од Република Македонија.
Поттикнување и помагање на
научноистражувачката дејност
ВМРО - Народна партија ќе доделува средства за научноистражувачки проекти по три основи:
на истакнати научници со докажани резултати, врз основа на квалитетен предлог, со поголем износ на средства;
на истражувачки тимови за проекти од интерес на Република Македонија, во согласност со националната програма, и
на млади научници, врз основа на интересни и иновативни идеи.
ВМРО - Народна партија првпат ќе ја воведе праксата на финансирање на високоризични проекти од коишто може да се очекуваат значајни резултати.
Реорганизација на системот
ВМРО-НП смета дека треба да се воспостави национален фонд за научноистражувачка дејност и за технолошки развој, кој треба да придонесе зауспешно зголемување на капацитетот на нашите истражувачки организациии и стопански субјекти, за следење на забрзаниот технолошки развој во светот.
Ќе биде формиран, како единствена голема научноистражувачка институција,
Институт за македонска цивилизација, кој ќе ги обедини сите истражувачи од независните научни институти.
Тоа треба да овозможи максимално ефикасно да бидат употребени расположливите извори на сознанија, а пред меѓународната научна јавност да се појави респектиран фактор на научните сознанија за македонскиот идентитет.
Забрзување на технолошкиот развој
Научнотехнолошкиот развој е основата на секој развој на стопанството до највисоките скалила.
Нашето доближување до Европската унија бара да бидеме подготвени да дадеме соодветен придонес со својот човечки потенцијал и со институциите во европскиот научнотехнолошки развој.
Во оваа насока, неопходно е основање на институции за истражување на подрачјето на новите технологии
и на центри за трансфер на технологии и технолошки паркови.
Со цел да се поттикне забрзан стопански развој на Република Македонија, ќе се вложува во научнотехнолошкиот развој во новите применети подрачја.
Така, ќе биде формиран Институт за наноматеријали и нанотехнологии, којшто во иднина ќе треба да биде сериозна подлога за развитокот на новите начини на производство коишто се појавуваат на почетокот на овој век.
XV. Култура
Имајќи ги предвид досегашните достигнувања во рамките на културната политика во Република Македонија од осамостојувањето до денес, напредокот во легислативната сфера како основа за организираност во едно демократско општество (Законот за култура, Законите за заштита на културното наследство, музејската дејност, библиотечната дејност, Законот за авторски и сродни права и др.), работата на Националната програма за културата во времето на претходната власт и во времето на актуелната власт (2001 2005 година), реализацијата на капиталните проекти од областа на културата во периодот 2000-2002 година и реализацијата на реформските зафати во последните години кои помалку позитивно, а повеќе негативно се одразуваат во практичното културно живеење во државата.
Со цел во една стратешко-програмска форма да ја истакнеме визијата за „изгледот" и за развојот на татковината во културна смисла, општо и директно конкретизирање со наведување на проекти, за да се постигне нивото кое го посакуваме.
Овде, со максимална збиеност, се обидуваме да ги посочиме есенцијалните околности кои се актуелни и парадигматични за вистинската насока на културната политика на Република Македонија, која во овој миг од развојот недостасува, заматена со хаотични состојби во сите сфери.
Општи приоритетни насоки
Генералниот стратешки приоритет треба да биде содржан во целта која подразбира два каузално поврзани постулати:
Култура на духот, и
Култура на просторот.
Генерални предуслови
За спроведување на целисходна и организирана политика во областа на културата, мораат да се исполнат неколку основни предуслови, а тоа се:
Дефинирање на културните приоритети
на државата
Приоритети на земјата во областа на културата треба да бидат:
зачувување и негување на културниот идентитет на македонскиот народ во самата Македонија, што значи македонскиот јазик, фолклорот, традициите и обичаите;
стимулирање на творечкиот дух на младите, за тие да се мотивираат да останат и да творат во својата држава;
промовирање на културата на Македонија надвор од нејзините граници, со цел меѓународно да се афирмира нејзиното постоење, нејзината специфичност и различност од културите на соседните држави и народи и
комерцијализација на културата, т.е. искористување на културното наследство и на современата култура како средство за развој на културниот туризам и за остварување на приходи за поединците, за општините и за земјата во целост.
Суштинско подобрување на организацијата
и на функционирањето на институциите од
областа на културата
Треба да се преземат следниве активности:
стратешко планирање на годишно и на повеќегодишно ниво;
отчетност, преку извештаи на средината и на крајот од секоја календарска година;
конкурентност, јавност и ефикасност и транспарентност.
Подобрување на внатрешната и на меѓународната соработка на институциите и модернизирање на работата на институциите од областа на културата
Ова значи:
дигитализација, целосна компјутеризација, максимално користење на Интернет-технологијата
и задолжително постоење на институционално активно познавање на англискиот јазик.
За сето ова да функционира во модерна организирана смисла, треба да се обезбедат сите легислативни околности.
Генерални услови
Во новите општествено-политички околности не може да се гради, условно кажано, културна држава, без соодветен егзистенцијално-социјален статус на културните работници во целина, односно попрецизно:
без зголемување на платите на носителите на дејноста во културата, со што ќе се подигнат на пристојно ниво
и егзистенцијално-социјалните услови на сите други придружни помагатели во создавањето на културните вредности во Македонија.
Забелешка:Ако горенаведениот услов се потенцира во еден ваков стратешки документ, значи дека наведената проблематика во рамките на културата е исклучително високоризична и значајна и ние на тоа ќе му посветиме особено внимание.
Финансиска филозофија
Реализацијата на оваа програма се потпира врз следниве начини на финансиско креирање:
зацртани постојани ставки (фондови). во буџетот на државата, преку Министерството за култура;
концесии и дополнителни извори (според искуствата на државите од медитеранскиот географски комплекс, тековно).
Однос кон културното наследство
Степенот, зрелоста, цивилизираноста и гордоста на една држава денес во светот се мери, покрај другото, и преку односот и грижата на таа држава кон културно-историското наследство.
Недвижно културно наследство
Планирање на просторот на Македонија, во контекст на зачувување и на одржување на наследството (од сите генерации и цивилизации) за:
природните комплекси и амбиенти (во смисла на планско одржување и збогатување, односно како однос кон т.н. хигиена на просторот, како природно богатство: планинските, езерските и речните комплекси;
градителското (архитектонското) културно наследство, или недвижното културно наследство и Манастирските комплекси;
староградска архитектура.
Екипа на експерти да изработи приоритетен список на исклучителни архитектонски профани вредности (различни стилови), со хронолошка припадност од предминатиот и од минатиот век, систематски, по сите градови во Македонија, и потоа да се изработи финансиска филозофија за нивна заштита.
Во рамките на овој блок активности потребно е вклопување во системот култура на просторот со испланирани активности по урбаните населби, со реализација на т.н. фасадна култура;
реализација на проект Култура на училиштата, во смисла на ревидирање и категоризација на постојните списоци врз основа на архитектонските карактеристики (ентериерно и екстериерно култивизирање).
Ова мора да се направи во соработка со Министерството за образование, бидејќи надлежното министерство има подготвено проект под наслов Мапирање научилиштата во Македонија;
руралното наследство.
Листа на значајни рурални комплекси, како автентични простори кои импресивно ја отсликуваат македонската култура, по фази на активности;
преадаптација и култивизирање на т.н. задружни домови по централните простори од речиси сите македонски рурални средини од времето на соцреализмот, кои веќе одамна се оставени и запуштени.
Ова е прашање на просторно културно достоинство на целата држава! (Заедно со Министерството за урбанизам и животна средина) и
археолошките комплекси: Стоби (срцето на Македонија, во централниот дел на Македонија, устието од Црна во Вардар, покрај европска магистрала!), Скупи, Кале - Скопје, Хераклеја, Баргала, Стибера, Вардарски Рид, Лихнид, Енгелана, Градиштето на Коњух (Камениот град), Исарот - Штип, Кокино.
Приоритет во планирањето.
Активности по фази.
Култура на просторот:
Во Македонија има над 200 локалитети кои ги викаме Градишта.
Се разбира дека не можат сите да бидат земени предвид за целосни акции, но со проект за реапизација на горенаведената култура на просторите, хигиена на просторите, изградба на пристапни т.н. „живописни сокаци" и добро осмислена перманентна пропагандна промулгација, ќе имаме културно-историски монументи кои досега не се третирани адекватно, кои ќе ја презентираат Македонија со необични туристички знаменитости и кои, во економска смисла, ќе бидат катапизатор за понатамошни зафати.
Движно културно наследство
Програмирање и приоритети кои, суштински, ќе го подразбираат следното:
Музејска дејност - Бидејќи движното културно наследство подразбира негово прибирање, чување, документирање и презентирање, а тоа е активност која се реализира преку МУЗЕИТЕ, треба да се зацрта дека огромното културно движно богатство може да биде и корисно ако се има соодветен однос кон неговото презентирање, односно ако се залагаме и плански, насочено ако програмираме редослед кој ќе подразбира во секој град да се изгради музеј (на градот), и тоа во централните простори;
Библиотечна дејност - Планирано и подолгорочно градење (или соодветно преадаптирање на постојните) на специфични препознатливи архитектонски градби - библиотеки во централните простори на сите градови во Македонија, со димензии определени пропорционално на жителството, кои, како и музеите, ќе бидат локални куќи на мудроста.
Во руралните простори да се иницира и да се поттикнува градење на мали куќи на книгата, снабдени со мал но одбран книжен фонд.
Овие, со планска динамика, да се реализираат во идната декада, и
Кинотечна дејност - Комплетна поддршка за создавање, чување и трајна заштита на наследството на „живите слики".
Просторни можности за презентирање на кинотечното богатство пред консументите.
Уметничко творештво
Државата треба да има обврска директно и индиректно да го поддржува уметничкото творештво, на национално и на индивидуално ниво.
На национално ниво, тоа значи поддршка на зачувувањето на националниот идентитет (фолклорот, јазикот, обичаите).
На индивидуално ниво, тоа значи поддршка за креативноста и талентот на поединците, а особено на младите, коишто ја претставуваат идинината на државата.
Освен грижата за уметничкото творештво по себе, државата треба да го поттикнува и како важна компонента во својот понатамошен развој, т.е. како културна индустрија.
Ова значи дека уметничкото творештво е и економски сектор кој треба да се развива заради подобрување на правата, но и на економската состојба на уметниците.
Зачувување и негување на културниот идентитет во земјата и негово промовирање во земјата и во странство.
Особено внимание треба да им се посвети на новите форми и начини на уметничкото творештво, кои културниот идентитет го промовираат на глобално ниво.
Издавачка дејност - Издавачката дејност треба да се поддржи врз основа на приоритети кои јасно се дефинирани на почетокот од секоја година, земајќи ги предвид конкретните настани во таа година (како што се годишнини и јубилеи, меѓународни саеми на книгата и сл.).
Врз основа на јавни конкурси со јасни критериуми, независни експертски комисии кои ги формира Министерството за култура, доделуваат финансиска поддршка.
Музичка и сценско-уметничка дејност (балетска, оперска и играорна дејност)- Овде се обезбедува постојана државна поддршка на дел од функционирањето на националните куќи (тековни трошоци) за: Македонската опера и балет, Македонската филхармонија, но и за Танец како национален фолклорен ансамбл.
Во насока на комерцијализација на културата, особено изведувачката дејност, од куќите се очекува одреден дел од своите приходи да остваруваат и надвор од државната поддршка, во вид на донации од приватниот сектор, спонзорства, продажба на билети итн.
Врз основа на подготвените годишни програми од овие национални куќи, се поддржуваат и најзначајните гостувања на овие ансамбли надвор од земјата.
Дејност на домовите на културата или на Центрите за култура - Дејноста на ваквите центри треба да биде, пред се, во рамките на локапната самоуправа.
На централно ниво, државата треба да обезбеди техничка поддршка на локалната самоуправа.
Особено внимание треба да им се посвети на оние домови или центри на култура кои се наоѓаат во општини во кои Македонците се малцинство.
Драмска дејност - Како и во другите дејности во културното творештво, во драмската дејност треба да се поддржува македонското творештво.
Се обезбедува државна поддршка на дел од тековните трошоци на националните институции (Македонски народен театар),
но во насока на комерцијализација на културата, од куќите се очекува одреден дел од своите приходи да остваруваат и надвор од државната поддршка (донации од приватниот сектор, спонзорства, продажба на билети итн.)
. Барем една третина од поставените претстави во текот на годината мораат да бидат од македонски автори, со цел да се поттикне домашното драмско производство.
Врз основа на подготвени годишни програми од овие национални куќи, се поддржуваат и најзначајните гостувања на овие ансамбли надвор од земјата.
Филмска дејност - Во насока на промовирање и зачувување на националниот идентитет, државата треба, врз основа на годишни конкурси, да обезбеди финансиска поддршка на домашна филмска продукција од областа на документарниот филм.
Треба да се поддржи филмската продукција на млади автори, но учеството на државата во меѓународни проекти од областа на играниот филм треба да биде само доколку режисерот и сценаристот се македонски државјани.
Филмот е скапа индустрија и затоа државата треба да го промовира неговото финансирање од други извори (по пат на најразлични финансиски олеснувања), а да го ограничи своето учество во оваа индустрија.
Ликовно творештво и галериска дејност - Државата обезбедува постојана поддршка на националните куќи за одбрани годишни програми, по пат на конкурс, со особен акцент на програми од национален интерес, особено реципрочни презентации на групни и индивидуални настапи.
Заклучок
Стратешките цели и насоки во културата и културните дејности во Македонија врамени во овој документ не се спротивни на досегашните културни околности кои придонеле да се постигнат многубројни резултати на културниот и креативниот гениј на македонскиот народ.
Тие се стремат да овозможат уште поголеми услови за пошироки и посеопфатни сфаќања кои ги бара модерната филозофија на живеењето.
Имено, ако во нашата современост постигнеме да ја доминираме суштината на есенцијалните синтагми: културата надухот и културата на просторот, иднината, колку и да е долга, ќе доведе до култивирање на вкупноста на татковината.
Тоа ќе биде долг процес, но и историска обврска и историска мисија на сегашните и на идните генерации.
Презентираната визија за културата на духот и културата на просторот не е утопистичка во крајните намери.
Дури и ако е недостижна, стремежите да се достигне совршенството е значајна насочница во културата на живеењето и значајна филозофска негација на апсурдноста на постоењето.
XVI. Спорт
ВМРО - Народна партија знае дека спортот и здравјето на човекот заемно се дополнуваат и се условуваат.
Оттука, ние сме убедени во фактот дека развојот на спортот позитивно влијае врз сузбивањето на дрогата, на алкохолизмот, на никотинизмот и на проституцијата меѓу младите, што воедно влијае во намалувањето на дефицитот во Фондот за здравство и во другите институции задолжени за здравјето на населението.
ВМРО - Народна партија констатира дека во периодот од 1998 до 2002 година бројот на националните спортски федерации се зголеми од 34 на 46, со тоа што се конституираа и активно профункционираа 12 нови видови на спорт во Република Македонија.
Сето тоа беше поддржано и стручно и финансиски.
Беше обезбедена финансиска поддршка од 136 милиони денари за националните спортски федерации и за поединечните спортски клубови, за што подостоен и поквалитетен настап и третман на македонските спортисти на меѓународната сцена.
Сегашна состојба
Со педесетте милиони денари што ги доделува оваа Влада, спортот во Македонија е доведен до најниски можни гранки.
Освен во фудбалот, во речиси сите спортови се прекинати второлигашките натпревари, а прволигашките се малубројни, со мал број и со недоволно квалитетни клубови кои тешко опстојуваат.
Во изминитиов период на спортот воопшто му се посветуваше недоволно внимание.
Таквиот однос бегло се оправдуваше со економските состојби и со недостаток на пари.
Од тие причини, спортот се подлабоко тонеше во сивилото на општественото живеење.
Младата популација не можеше да се најде себеси во општественото живеење, а особено во спортот, преку кој, како сигурносен вентил за успешно канализирање на младите во современите сфери на живеењето, ќе им се даде шанса за соодветно користење на слободното време и, на некои, можност за егзистенција.
ВМРО - Народна партија гарантира дека за една година ќе го врати нивото на спортот во Република Македонија што постоеше во 2002 година, како од финансиски, така и од секој друг аспект.
Накусо, од тие и од редица други причини, на младите можеме да им ја понудиме.следната програма која ќе ги анимира и ќе им овозможи успешно да се занимаваат со спортот, како на рекреативно така и на професионалмо ниво.
Донесување на Национална стратегија
за развој на спортот
Со Националната стратегија за развој на спортот ќе се канализираат и ќе се насочуваат според приоритети средствата кои се донираат од државата.
Ќе се подобри општата состојба во спортот преку конкретизирање и рационализирање на Законот за локална самоуправа, Законот за финансирање на единиците на локалната самоуправа, Законот за град Скопје и Законот за изменување и дополнување на Законот за спорт.
Со нив се редифенирани надлежностите за спортот на централно и на локално ниво.
Меѓутоа, без соодветна Национална стратегија за развој на спортот на Република Македонија, постигнувањето на саканите цели ќе биде далеку од реализирање.
Завршувањето на проектот 35 спортски сали, на Универзалната спортска сала во Скопје и пренесувањето на надлежностите над спортските објекти од државно на локално ниво или, пак, давањето под концесија со задржување на основната функција на објектот и неговото натамошно осовременување, би овозможиле соодветно одржување на објектите со цел за постигнување на врвни спортски резултати.
(Време на реализација: до средината на 2008 година.)
Законско овозможување и стимулирање на поединци и на стопански субјекти да спонзорираат или пак да стопанисуваат со спортски екипи,
формирање на фондации за поддршка на спортот.
Постојат повеќе заинтересирани субјекти, како правни така и физички лица, кои би вложувале во спортот, но само во чисти и прецизно дефинирани законски рамки.
Едноставно, треба да им се создаде можност.
Со ваквиот начин на финансирање, полза ќе имаат сите заинтересирани, а секако и државата, и тоа не само од материјален, туку и од национален аспект.
(Време на реализација: во текот на 2007 година.)
Научните и стручни кадри од оваа област конечно да го заземат вистинското место во спортот, во рекреацијата и во спортскиот менаџмент.
Со нивно активно вклучување во спортот, се очекува подобрување на спортските резултати не само на национално, туку и на меѓународно рамниште.
(Реализација во континуитет.)
Зголемување на фондот на часовите по физичко образование во основните и во средните училишта,
враќање на оценката во средното образование,
осовременување на наставните програми по овој предмет.
Ќе се подобрат мненијата и сознанијата за спортот,
ќе се овозможи поголемо ангажирање и преокупирање на младите,
како и нивно следење во развојот и корекција на евентуални деформитети во физичкиот развој.
Со тоа се очекува значително да се зголеми ангажираноста на учениците во целокупниот наставен процес.
Воедно, добиваме и порационално користење на училишните сали и поголемо вклучување на наставниот кадар во формирањето на нови потенцијални спортисти, преку работа во училишните спортски клубови или секции.
(Време на реализација: до почетокот на 2008 година.)
Спортските школи и селекцијата во спортот
Нив ќе ги водат единствено стручни кадри од кинезиолошката наука и со почитување на законските одредби од оваа област, со што грижата за децата и за нивниот развој ќе биде во вистински раце.
Селекцијата во спортот ќе се одвива врз научна основа, почнувајќи од предучилишните установи и од создавање услови за нивно напредување во спортот.
Ќе се водат кампањи за афирмирање на училишниот спорт, заради зголемување на спортското ниво за талентираните ученици, и за рекреативно вклучување на останатите ученици во спортските активности, заради превенција од најразличните современи пороци, преку организирање на натпревари на локално, на регионално и на државно ниво.
(Реализација во континуитет.)
Соработка со Меѓународниот олимписки комитет
МОК треба многу повеќе да се вклучи во создавањето на услови за продуцирање на врвни олимписки спортисти, односно да се формира Национално олимписко село во кое ќе се тренираат, на врвно научно ниво, олимписките надежи на Република Македонија.
(Време на реализација: до средината на 2009 година.)
Развој на студентскиот спорт
Студентскиот спорт и спортско-рекреативните активности на студентите ќе се развиваат низ осовременување на наставниот и на натпреварувачкиот систем на организирање на студентите.
(Реализација во контиунитет.)
Национални спортски федерации
Тие треба да се ослободат од разните тешкотии и од паралелизмите и да се усогласат со сродните федерации од Европа, но и со општествено-економските односи во државата.
Системот на натпревари ќе се синхронизира со европските системи на натпревари.
(Време на реализација: во текот на 2007 година.)
XVII. Младинска политика
Решавање на проблемот на невработеност
Во сите општества кои поминуваат низ транзицискиот период, невработеноста е еден од круцијалните проблеми и прашања.
Општествата кои ќе се справат со овој проблем со право можат да се гордеат дека претставуваат дел од развиената демократија и од пазарното стопанство.
Статистички гледано, процентот на невработените млади луѓе во однос со целокупната невработеност е застрашувачки.
ВМРО-НП предлага конкретни решенија:
формирање на Департман (Пазар) на младински труд во којшто би бил формиран Аналитички центар со задача прибирање и обработка на податоци за невработените млади луѓе.
Департманот склучува Договор за застапување со младите и Договор за соработка со претпријатијата на коишто им е потребен труд.
Ова тело врши ефикасна алокација на трудовите ресурси на младите луѓе обврзувајќи се кон нив да им обезбеди социјална сигурност и стабилно вработување.
Департманот функционира преку берза на младински труд, посебни договори за извршување на јавни работи и сезонски вработувања.
На овој начин се остваруваат повеќекратни цели во интерес на невработените, на работодавците и на општеството во целина;
формирање на Фонд за потпомагање на младите претприемачи кој би имал улога на стручно тело со основна цел развивање на претприемничкиот дух кај младите луѓе.
Фондот би обезбедувал поволни кредитни линии за развивање на малите семејни бизниси, што ќе обезбеди егзистенција на голем дел од популацијата.
Фондот би ги насочувал средствата врз основа на податоците добиени од страна на Департманот за младински труд, по пат на доставување и одобрување на бизнис-проекти и конкурси.
Социјална политика
Социјалната политика и социјалната правда се категории кон кои се стреми секоја демократска држава.
Со успешно остварување на овие категории и со нивно ефикасно применување во праксата се остваруваат голем број општествени цели и се решаваат огромен број прашања.
Република Македонија, во согласност со Уставот и со неговата правна сила, е обврзана да ги почитува и да ги развива овие основни цивилизациски придобивки.
Конкретните предлози кои што ние ги нудиме се:
Македонска младинска карта
Изработка и воведување на Македонска младинска карта.
Со оваа карта би се обезбедувале специјални попусти за лицата кои би ја поседувале, а кои би биле на возраст од 12 до 28 -години.
Попусната карта, на некој начин, би била заштитена од државата бидејќи би била издавана од страна на Агенцијата за млади и спорт.
Агенцијата за млади и спорт би потпишала договор со јавните и трговските друштва кои би ги обезбедувапе услугите или стоките на кои се однесува оваа карта.
Лицата би се здобивапе со оваа карта уплатувајќи минимална котизација.
Студентски стандард
Изградба на Студентски град како најсоодветна форма на сместување на студентите.
На овој начин би се обезбедиле најдобри услови за ефикасно образование.
Студентскиот град би бил вклучен во Деталниот урбанистички план;
студентски културен и спортски центар.
Во рамките на овој центар би се содржале поголем број спортски терени, киносала, сцена, сала за манифестации и друго, и
организирани посети низ европскитеме трополи.
Би се реализирале еднаш месечно.
Посетите ќе бидат организирани за работни групи на студенти од различни сфери на образование кои, на ваков начин, најдиректно ќе се запознаат со искуствата од високоразвиените земји.
Изградба на младински населби
На овој начин би се обе.збедиле живеалишта за младите луѓе, особено за младите брачни парови.
На тој начин, државата ќе реши еден од најголемите проблеми, а едновремено би се обезбедил економски развој на некои недоволно развиени региони.
Жителите на овие населби би имале специјални бенефиции од страна на државата, какви што се:
поволни кредити за отплата на становите,
гарантирано работно место,
попусти за стоки за потребите на децата и др.
Населбите би биле вметнати во Деталниот урбанистички план на градовите.
Изградба на забавни центри за младите
Овие центри би биле градени во сите градови во Македонија, а во поголемите градови би биле градени и по неколку.
Овие центри би служеле за забава, рекреација, дружење и соработка помеѓу младите.
Во рамките на центрите би биле опфатени повеќе терени, игралишта за деца, објекти за рекреација и др.
Нови насоки за поддршка на младите таленти
По осамостојувањето на Република Македонија, еден од најголемите проблеми што директно ги интригираше младите луѓе секако беше недостатокот на поголема поддршка од страна на државата и на нејзините институции.
Ова придонесуваше за создавање голем број ситуации кои негативно се рефлектираа врз целокупното општествено живеење.
Таквите негативни состојби се огледаа преку:
иселувањето на младите стручни кадри;
губењето на самодовербата кај младиот човек;
губењето на довербата во институциите на системот;
- целокупната општествена стагнација и
порастот на девијантните појави.
Секако дека ова не беа единствените проблеми кои се јавуваа, па затоа не треба да чуди фактот што во огромен број случаи младите луѓе својата иднина ја гледаа во странство.
Како резултат на игнорантскиот однос на државата, т.е. на тогашната власт, младите луѓе решија да го дадат својот глас за ИДНИНАТА.
ВМРО-НП смета дека, во согласност со постојната политика за побрза интеграција во европските колективни системи, како најсоодветен начин за реформирање на системот за поддршка на младите таленти би се земал европскиот принцип за поддршка на младите луѓе кој покажува евидентни резултати.
За таа цел, ќе биде формиран Фонд за поддршка на млади таленти со основна цел стимулирање, поддржување и, секако, задржување на младите луѓе во Република Македонија.
Фондот би бил во склоп на Агенцијата за млади и спорт.
Примарни задачи на овој Фонд би биле:
пронаоѓање на младите таленти уште од најрана возраст и нивно следење во понатамошниот развој;
материјапно потпомагање на младите луѓе и
спроведување на кампањи преку коишто младите луѓе би ја увиделе корисноста од нивното останување во Република Македонија.
Фондот ќе има Центар за информации за собирање и за анализирање и на целокупните податоци коишто младите луѓе би биле поттикнати да ги поднесат, во вид на посебни формулари со податоци за нивните достигнувања во областа на образовниотсистем, за специфичните афинитети и потенцијали кои ги поседуваат во определена културно-научна област, за нивниот придонес во заедницата, за работата во определени сфери од заедничка општествена корисност, за спортските и за други општествено-корисни достигнувања.
ЕПИЛОГ
ВМРО е народна партија.
Ја наследивме и ја чуваме изворната идеја, вечно млада „веќе повеќе" од еден век.
Крај неа и со неа опстанавме, државата ја создадовме, традицијата и нашата духовност ги зачувавме, и македонскиот народ ќе го обединиме!
ВМРО-НП е посветена на таквата цел.
Со љубов вера и надеж проткаена, ВМРО-НП настана од народот и за народот,живее и расте со народот и опстанува со народот.
Му доликува ли на македонското општество да биде сиромашно, болно и запуштено?
Нашите луѓе не се просјаци и губитници, омразени од светот никогаш не биле, без љубов, вера и надеж нема да бидат.
И затоа ние велиме: Иднина наместо судбина.
Иднината никој нема да ни ја подари, мораме сами да ја создадеме.
А нема иднина без работа.
И работа без здрава економија нема.
Ние не сме застапници да погледи наназад, туку повеќе сме за погледи кон иднинаната.
И затоа гледаме со свои очи, затоа мислиме со своја глава.
И затоа нашата молба до сите граѓани на Република Македонија е: Да гледаме со своите очи, да мислиме со својата глава!
Да си ја вратиме Македонија себеси, за Македонија повторно да напредува.
Да се дистанцираме од „голата политика"!
Луѓето се преокупирани со преживување, застанаа, но не потклекнаа.
Ни претстои време на горчливо враќање кон себеси.
Нашиот народ добро знае дека од лажни ветувања и од туѓа милостиња не се живее.
Треба да се работи за да се победат бедата и сиромаштијата.
И затоа ние работиме за да победиме!
И затоа ние ќе победиме, за секој граѓанин на Македонија да има каде и што да работи!
Зашто нашите луѓе не се неработници.
Нашиот човек е вреден и сака да биде добар домаќин: мудар и храбар, вреден и кадар!
Ние не ги менувавме своите идеи, ниту програмата.
Променети се само околностите.
Но, заедно со граѓаните на Македонија, ги менувавме нештата: секогаш на подобро!
Секогаш за подобро!
И народот го знае тоа.
Четири години бевме трпеливи и со ништо не го загрозувавме нашиот од кон Европската Унија, кој со забавено темпо се движеше по патот што ние претходно веќе го имавме трасирано.
Народот треба да знае: Добивме статус на Кандида т за членка на ЕУ со отворен датум за почеток на преговорите...
Народот треба да знае дека тоа не е случајно.
А иднината на нашата земја не смее да зависи од случајности, а ние нема да дозволиме да станеме случај.
По никоја цена!
Да се свртиме кон себе: да тргнеме кон победа.
Под ова име и по овие знаци, под ова знаме на љубов, вера и надеж, победувавме и пак ќе победиме.
Всушност, ние веќе сме покажани и докажани.
И нема од што да се срамиме.
Македонија ни е во срцето отсекогаш и засекогаш.
Ние, ВМРО-Народна партија во овие избори тргнуваме со силна верба во нашата програма и во нашите идеи и цели кои се искрени и чисти.
Затоа ние не велиме: „Ние сме за промени", туку велиме:„НИЕ СМЕ ПРОМЕНА!".
Го браниме „котинуитетот на власта",
а ја напаѓаме „власта на дисконтинуитет".
Затоа не свртуваме ни лево ни десно и, нема да се обѕираме на провокациите, туку ќе одиме право кон својата цел и нема да се повикуваме на „Беше некогаш", туку велиме: „Ќе биде подобро.
За сите".
Секогаш кон подобро.
Секогаш за подобро.
А за победа не треба многу...
Доволно е да се собереме: околу иднината и животот!
Ако веруваме во себеси - ќе победиме:
Заради иднината и животот.
Во Македонија.
Во нашата.
Едната и единствената!
Бевме и ќе бидеме подобро за сите.
Во таа смисла можеме да се осврнеме на печатот на една наша победа и да го здогледаме развиореното знаме на нашата нова победа.
За неа гласавте пред неколку години, за неа гласајте и на јулските парламентарни избори.
Нека биде ПОДОБРО ЗА СИТЕ.
