Det vil en socialdemokratisk  regering 1987-91  1. Øjeblikkelig indsats mod økonomiske skævheder  Regulering af satser for dagpenge, efterløn og bistandshjælp med 10% og derefter i takt med udviklingen i årslønnen for de beskæftigede. 2 mia. kr til generelle forbedringer for almindelige folkpensionister samt hurtig løsning af samspilsproblemer ved mindre ekstraindtægter. Sikring af, at ingen ledige skubbes over på nedsatte dagpenge eller presses ud af deres arbejdsløshedskasse. 9-maneders reglen i bistandsloven fjernes og bistandsmodtagere sikres særskilt dækning af faglige kontingenter ved siden af grundbeløbet. Omsætningsafgift på handel med obligationer og pantebreve på 2 promille. Førstegangs salg er dog undtaget fra afgiften. Afskaffelse af udlandslempelse. Adgang til sambeskatning med udenlandske datterselskaber. Beskatning af aktiespekulationsgevinster mv.  2. Udvidelse af folkestyret  Folketingets indflydelse styrkes i forhold til centraladministrationen og de store økonomiske interesser navnlig når det gælder vurderingen af ny teknolog i og i tilrettelæggelsen af penge- og valutapolitikken. Der indføres økonomisk demokrati i erhvervslivet gennem en pligt til overskudsdeling og binding af pengene i virksomhederne som lønmodtagerkapital, forvaltet af de ansatte i fællesskabe. Regler og aftaler om medbestemmelse og samarbejde styrkes i både den private og den offentlige sektor. Der indføres flere muligheder for brugerdemokrati i den offentlige sektor. Det kommunale selvstyre genindføres.  3. Nedsat arbejdstid og forhandlet indkomstpolitik  Den ny regering indleder reelle treparts-forhandlinger med arbejdsmarkedets parter i god tid inden næste overenskomstfornyelse. De vigtigste temaer er konkurrenceevnen, indkomstudviklingen og arbejdstiden. Den forhandlede indkomstpolitik må sikre en indkomstudvikling, der svarer til omkostningsudviklingen i udlandet, lønmodtagerne må have reel medindflydelse: der skal være en ligelig lønudvikling mellem offentligt og privat ansatte der skal tages et særligt hensyn til de laveste indkomstel; og det skal ikke kun gælde lønninger. Arbejdstiden nedsættes til 35 timer. Tilrettelæggelsen af den nedsatte arbejdstid er et led i arbejdsmarkedets overenskomster og aftaler. Målet er en kortere arbejdsdag for alle. Kompensationen holdes inden for rammerne af overenskomstfomyelserne.  4. Tryghed under forandring -in fremtidsorienteret teknoiogi-og industripolitik  Den indirekte og passive erhvervsstøtte - for eksempel i skattelovgivningen - omlægges til en aktiv forsknings- og eksportorienteret indsats først og fremmest i fremtidsindustrierne. Den offentlige forsknings-, investerings- og indkøbspolitik tilrettelægges sammen med de private virksomheder på at skabe økonomiske vækstcentre med udvikling, produktion og eksport på nøgleområder som materialeteknologi, energi, bioteknologi, miljøteknologi, kommunikation, agroindustri m.fl. Ved aftaler og lovgivning sikres de ansatte medbestemmelse uddannelse og tryghed ved indførelse af ny teknologi og i forbindelse med kollektive afskedigelser og virksomhedslukninger. Forældede ideologisk bestemte begrænsninger lempes, så kommuner, stat, lønmodtagerfonde, pensions-, kasser mil. gives større frihed til en aktiv indsats for erhvervsudvikling og beskæftigelse. De årlige statslige bevillinger til forskning, produkt- og teknologiudvikling øges med 500 mill. kr og tilsvarende 500 mill. kr. ekstra til eksport- og erhvervsfremme. Koordineret støtte til iværksættere, systemeksport, handelshuse, eksportrådgivning mv. Styrkelse af energipolitikken gennem udbygning af naturgasnettet til at dække alle dele af landet fremskyndelse af kraft-varmeudbygningen, tilstrækkelige midler til den vedvarende energi og sikring af danske samfundsinteresser ved olieeftersøgning og –indvinding.  5. Uddannelse, bolig og arbejde til alle  Gradvis indførelse afret til uddannelse i arbejdstiden. Betalt Frihed til Uddannelse Reformen sker ved en videreudbygning af voksen- og arbejdsmarkedsuddannelserne og finansieres i fællesskab af virksomhederne og samfundet.  - Ret til uddannelsestilbud indføres for alle ledige-  - Genindførelse af loven om jobskabelse uden aldersgrænsen på 25 år og uden snærende bånd på retten til at producere til afsætning. Styres lokalt.  - Bygning af 12.000 almennyttige boliger om året og en udbygning i takt med behovet  - Der afsættes de nødvendige midler til byfornyelse.  - En særlig indsats for at forbedre de ældres boligforhold, også i eksisterende ejendomme.  - Gennemførelse af bedre lejerbeskyttelse i private udlejningsboliger med ensartet lovgivning for hele landet.  6. En aktiv ungdomspolitik  - Koordinering af ungdomsuddannelserne, EFG og gymnasiet med sigte på mere ensartede uddannelsesforløb med blanding af teori og praksis, almentdannende undervisning og faglig uddannelser.  - Aftalen om SU-reformen gennemføres.  - En ungdomsgaranti, så alle unge sikres tilbud om uddannelse eller arbejde.  - Afvikling af adgangsbegrænsningen og sikring af det nødvendige antal pladser ved de videregående uddannelser.  - Aktiv arbejdstidspolitik og forsøg på "rotation" og lignende iværksættes for at sikre de unges arbejds- og avancementsmuligheder.  - Etablering af en ungdomsfond til støtte for utraditionelle initiativer og aktiviteter.  - Sikring af, at alle unge bliver fortrolige med den moderne teknologi og at der gennem en positiv særbehandling gives de unge kvinder en lige chance på arbejdsmarkedet.  - En forøgelse af det særlige byggeri af nye ungdomsboliger til 3.000 boliger om året.  - Skattereformen indeholdt bedre vilkår for børnefamilierne men der er behov for yderligere forbedringer, således at de unge som forældre kan give deres børn en tryg opvækst. Vigtig er også en nedsættelse af arbejdstiden og en udbygning af pasningsmulighederne i nær-miljøet, så der bliver tilbud til alle børn til overkommelige takster.  7.80'ernes pensionsreform  - Som. et første led i forbedringen af pensionisternes forhold bruges 2 mia. kr. til en øjeblikkelig forbedring af folkepensionen. Pensionsreglerne forenkles og samspilsproblemerne løses hurtigt.  - Der gennemføres en gradvis opbygning af en pensionsreform på arbejdsmarkedet, som skaber større lighed og økonomisk tryghed for alle lønmodtagere i alderdommen.  - Sociale pensioner og efterlønnen reguleres i takt med årslønsudviklingen for de beskæftigede.  - Delpensionsloven erstattes afret til delefterløn.  8. Bedre offentlig økonomi  Væksten i de offentlige udgifter skal være lavere end i økonomien som helhed. Den socialdemokratiske regerings programpunkter vil blive gennemført over en 4-årig periode, i takt med de økonomiske muligheder, i relation til skattetryk og betalingsbalance.  - I 1988 er der imidlertid behov for et løft i de offentlige udgifter på ca. 7-8 mia. kr. til social retfærdighed, øgede uddannelsesforanstaltninger samt forskning, produktudvikling, erhvervs- og eksportfremme. Finansieringen heraf sikres gennem en 2 promilles omsætningsafgift på handel med obligationer og pantebreve, afskaffelse af udlandslempelsen adgang til sambeskatning med udenlandske datterselskaber samt beskatning af aktiespekulationsgevinster.  - Effektivisering, omprioriteringer og modernisering af den offentlige sektor- ikke nye sociale nedskæringer eller privatisering. Det skal ske i tæt samarbejde med de ansatte og med decentralisering af beslutningerne. Formålet er en bedre service uden stigende skattetryk.  - Diktater mod kommunale beslutninger ophører. I stedet indledes samarbejde med kommunerne om bl.a. hjælp til kommuner med store forpligtelser og svag økonomi.  - De offentlige budgetter forbedres ved færre udgifter til arbejdsløshedsforsikring og flere indtægter- fordi flere kommer i arbejde gennem aktiv erhvervs- og beskæftigelsespolitik og nedsat arbejdstid.  9. Grønne skove, musik og fodbold  - Princippet om skrappe nonner for røgen fra el-værkerne overføres til hele industrien, den private opvarmning og transporten. Kampen mod forureningen af drikkevandet og havmiljøet må føre til en radikal omlægning af produktions og dyrkningsmetoder i landbruget. Al udledning af spildevand skal biologisk og kemisk renses. Der sættes betydeligt flere ressourcer af til kontrol med brugen af farlige stoffer og materialer i produktionen.  - Støjniveauet i virksomhederne sænkes til 85 db og alle brancher omfattes af pligt til at oprette bedriftssundhedstjeneste.  - Kontrollen med den lokale miljøindsats styrkes ved bedre ansvarsfordeling, ressourcer til politiet. Store bøder ved miljøforseelser og ved håndhævelse af princippet om, at forureneren betaler. Bevillingerne til idræt, teater, film, kunst, museer og musik øges gradvist over 4 år inden for en ramme af 50 pct. svarende til et merforbrug på ca. 1/2 mia. kr. Målet er at give brede rammer for alle former for personlig udfoldelse, udvikling og aktivitet. Hovedindsatsen skal være lokalt styret og der skal være plads til at støtte både høj kvalitet og bredde.  - Loven om jobskabelse bruges aktivt til at skabe nye, varige arbejdspladser på kultur- og idrætsområdet. Forøgelsen af samfundets støtte til idræt og kultur skal ses i sammenhæng med den nedsatte arbejdstid og den teknologiske udvikling. Fremtiden skal have et mere menneskeligt indhold. Vi ved, at vi ikke kan klare de store opgaver alene. Deres, løsning vil kræve samarbejde og forståelse og støtte fra et stort flertal i befolkningen. med et styrket socialdemokrati som udfarende kraft må der skabes et nyt flertal ved næste folketingsvalg. Et flertal, der kan holde fast i reformpolitikken og de nødvendige økonomiske beslutninger. Et Danmark for hele folket er målet.
