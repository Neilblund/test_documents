HANDLINGSPROGRAM  FOR  KRISTELIG FOLKEPARTI  STORTINGSPERIODEN 1981-1985  KAPITTEL I - GRUNNSYN  Se prinsipp-programmet kap. I.  KAPITTEL II - DEMOKRATI OG SAMFUNNSSTYRING  Kristelig Folkeparti går inn for:  -   en valgordning som gjennom utjevningsmandater sikrer partier med     tilslutning på minst 3% en representasjon i samsvar med partiets     velgermasse.  -   at spørsmålet om rådgivende folkeavstemning utredes.  -   mest mulig lik representasjon av kvinner og menn i politiske     organer, styrer, utvalg og rad.  -   å gi de folkevalgte myndigheter bedre arbeidsvilkår.  -   at staten viser stor tilbakeholdenhet med nye reformtiltak og pålegg     overfor så vel fylkeskommuner som kommuner og næringsliv.  -   at de som planlegger lover, reformforslag og større naturinngrep, må     ha plikt til å utrede konsekvensene.  -   frivillige organisasjoners rett til å arbeide ut fra sin     overbevisning og egenart.  -   at samenes rettigheter som urbefolkning må klarlegges og     respekteres. De bør få mulighet til å velge et representativt organ     med reell innflytelse i saker som angår dem.  -   vern om fremmedarbeidernes likeverdige rettigheter, spesielt når det     gjelder arbeid, utdanning og bolig.  -   rettssikkerhet og samvittighetsfrihet for den enkelte.  -   enklere regler og god informasjon i all offentlig forvaltning.  -   en styrking av det lokale selvstyre.  KAPITTEL III - LIKEVERD OG LIKESTILLING MELLOM KJØNNENE  Kristelig Folkeparti går inn for:  -   at det settes i verk konkrete tiltak som gir kvinner og menn samme     muligheter til å delta i samfunnslivet.  -   at arbeidslivet så vidt mulig innrettes slik at det gir like     muligheter for kvinner og menn til yrke og yrkesvalg. Frihet for     trossamfunn også i ansettelsesspørsmål må respekteres.  -   at menn og kvinner skal ha lik betaling for likt arbeid.  -   at ektefeller må kunne ha et reelt valg mellom omsorgsarbeid og     annet yrkesarbeid.  -   at omsorgsarbeid i hjemmet må betraktes som et yrke med de skatte-     og trygdemessige retter dette medfører.  -   at omsorgsarbeid i hjemmet må gi rimelig ansiennitet i arbeidsliv og     utdanning.  -   at samfunnet må organiseres slik at ektepar får relle muligheter til     å dele arbeidet i og utenfor hjemmet, bl.a. ved tilbud om     deltidsstillinger.  -   tiltak som sikrer kvinner og menn lik mulighet til utdanning.  -   at undervisning og undervisningsmateriell ikke må virke     diskriminerende.  KAPITTEL IV - NORGE OG VERDEN  4.1. - VERDENSPROBLEMENE - VÅR UTFORDRING  Kristelig Folkeparti går inn for:  -   at Norge gjennom internasjonale organer og på andre måter må arbeide     aktivt for at grunnleggende menneskerettigheter respekteres.  -   aktiv solidaritet med mennesker som er forfulgte på grunn av     religion, politisk overbevisning eller etnisk opprinnelse.  -   at Norge går inn for å styrke vernet om sivilbefolkningen i krig.  -   forpliktende internasjonale avtaler mot terrorhandlinger.  -   at Norge både direkte og gjennom FN støtter og setter i verk ulike     tiltak overfor land som ikke respekterer folkeretten.  -   at Norge støtter kampen for selvstendighet, frihet, rettssikkerhet     og demokratiske rettigheter i kolonier og land med diktaturstyre.  -   at Norge gjennom internasjonale organer og ulike politiske og     holdningsmessige tiltak på nasjonalt plan trygger ulike     minoritetsgruppers rettigheter.  4.2. - GLOBAL UTJEVNING  4.2.1. EN NY INTERNASJONAL ØKONOMISK ORDNING  Kristelig Folkeparti går inn for:  -   å støtte u-landene i deres arbeid med å bygge opp et mer allsidig     næringsliv, f.eks. gjennom sterkere grad av videreforedling.     Fortrinnsvis bør råvarene foredles i produsentlandet.  -   støtte til omstilling av norsk industri som har vært basert på     råvarer fra u-land, når u-landene selv er i stand til å overta     videreforedlingen og ønsker dette.  -   at vårt eget forbruk må dempes, og nødvendige omlegginger må bæres     solidarisk av hele folket. Organisasjoner som driver holdnings- og     informasjonsarbeid om dette, må aktivt støttes av staten.  -   at den rike del av verden i større grad må basere sin produksjon og     foredling på egne ressurser.  -   at Norge arbeider for reguleringsavtaler som sikrer stabilitet og     større rettferdighet i handelen med råvarer fra u-land.  -   at Norge må arbeide aktivt for å få de fler-nasjonale selskaper     under internasjonal kontroll.  -   at u-landene må sikres tilgang til makeder for halvfabrikata og     ferdigvarer.  -   at u-landene får en større del av verdens skipsfart.  4.2.2. NORSK UTVIKLINGSBISTAND  Kristelig Folkeparti går inn for:  -   en omlegging av norsk handelspolitikk med sikte på større samhandel     med u-landene.  -   at Norge må støtte arbeidet med å gi u-landene lettere tilgang på     teknisk kunnskap.  -   at Norge må medvirke til en sanering av u-landenes gjeldsbyrde.     Bedre representasjon for u-landene i internasjonale     finansieringsinstitusjoner.  -   at det blir opprettet et internasjonalt reguleringsfond som skal     sikre tilgangen på livsviktige varer, som f.eks. olje til u-land på     rimelige vilkår.  -   at Norge innen 1985 yter 1,7% av BNP i offentlige midler til     utviklingsarbeid  -   at midler til støtteordninger for norsk næringslivs engasjement i     utviklingslandene avsettes utenom det ordinære bistandsbudsjett.  -   at en del av oljeinntektene må nyttes til formål som er til fordel     for utviklingslandene.  -   at skatteinntektene fra uforutsette økninger i inntektene fra norsk     oljeproduksjon bør gå inn i et fond for utviklingsformål.  -   at en økende del av Norges utviklingshjelp rettes direkte inn mot de     fattigste gruppene innen mottakerlandene.  -   at det må bygges opp en større beredskap til katastrofehjelp i     akutte nødssituasjoner.  -   at misjonsselskapene og andre private organisasjoner får de     nødvendige bevilgninger til planlegging, investeringer og drift av     sine prosjekter.  -   at norsk u-hjelp legger stor vekt på å øke matproduksjonen,     sysselsettingen og den praktiske undervisning i u-landene.  -   å bedre metodene for lagring og distribusjon av matvarer.  -   at det må legges vekt på å styrke kvinnenes stilling i u-land. - at     Norge hjelper u-landene med å utnytte sine lokale ressurser og å ta     vare på sitt miljø.  -   at støtte til familieplanlegging inngår som en integrert del av en     utvidet helse- og sosialtjeneste. Det må tas avgjørende hensyn til     de kulturelle, religiøse og sosiale forhold i de enkelte     utviklingsland.  -   at en bør opprettholde fredskorpset som en del av norsk u-hjelp.  -   styrking av NORAD's administrasjon ute og hjemme i takt med økte     bevilgninger.  4.3. - FREDSARBEID OG SIKKERHETSPOLITIKK  Kristelig Folkeparti går inn for:  -   at Norge styrker sitt engasjement for nedrustning og avspenning, og     at konflikter løses ved forhandlinger.  -   at vårt forsvar og NATO-medlemskap må opprettholdes som et nødvendig     vern om vår frihet og selvstendighet.  -   effektivisering av ressursbruken i forsvaret.  -   å videreføre norsk base- og atompolitikk som ikke tillater fremmede     tropper stasjonert på norsk jord i fredstid, eller bruk av A-våpen i     norsk forsvar.  -   at Norge arbeider for en begrensning av atomvåpnene, bl.a. ved     atomfrie soner, innenfor rammen av nedrustningsforhandlingene mellom     stormaktene og forsvarsalliansene.  -   at Norge må arbeide aktivt for stans i alle prøver med kjernefysiske     våpen.  -   at tjeneste i u-land over et visst tidsrom (f.eks. 2 år eller mer)     må godkjennes som fullverdig verneplikt - som alternativ til     militær- eller siviltjeneste med tilsvarende økonomiske vilkår.  -   vern om samvittighetsfriheten for alle som av religiøse og etiske     grunner ikke kan gjøre militærtjeneste.  -   at de som blir fritatt for militær verneplikt, får utføre sin     tjeneste i form av annet fredsskapende arbeid eller annen     samfunnsgagnlig virksomhet.  -   nødvendige tiltak for raskere å finne fram til egnede plasseringer     for sivile tjenestepliktige.  -   at siviltjenesten må være så krevende at den ikke virker som en     lettvint løsning for fritak for militærtjeneste.  4.4. - INTERNASJONALT SAMARBEID  Kristelig Folkeparti går inn for:  -   at Norge arbeider for å styrke FN politisk og økonomisk, slik at     organisasjonen effektivt kan verne om fred og frihet og medvirke til     at menneskerettighetene holdes i hevd. For å muliggjøre dette, bør     Norge arbeide for at alle stater er medlemmer av FN.  -   at Norge i FN og andre internasjonale fora i større grad fremmer     kristendemokratisk kultur.  -   at Norge må være forberedt på å stille militære styrker til     disposisjon for fredsskapende aksjoner i FNs regi.  -   at Norge bidrar til at Israels rett til eksistens innenfor trygge     grenser sikres. Problemene for palestinerne må snarest få en     tilfredsstillende løsning gjennom forhandlinger.  -   et bredt internasjonalt samarbeid for å sikre en ansvarlig     forvaltning av jordens begrensede ressurser.  -   at Norge videreutvikler sitt samarbeid med de europeiske land     gjennom de etablerte organer og på handelsavtalens grunn.  -   at Norge i FN må ta initiativ til å sikre at energi- og     mineralfattige land får el i utnyttelsen av slike ressurser.  -   at Norge må opprettholde og bygge ut kontakten med folk i alle land,     bl.a. gjennom kulturelt samarbeid og utvekslingsordninger.  -   støtte til det internasjonale minoritets- og     urbefolkningssamarbeid. - at samarbeidet mellom regjeringene i     Norden og i Nordisk Råd styrkes.  -   at lovharmoniseringen i Norden fortsetter, men at dette ikke må     medføre lover som bryter med kristne normer.  -   styrking og utvikling av Nordkalott-samarbeidet.  -   at nordisk samarbeid innen industri, energipolitikken og     miljøpolitikken styrkes  4.5. - INNVANDRING  Se kap II og kap. VII  KAPITTEL V - RESSURSFORVALTNING OG ØKONOMISK POLITIKK  5.1. - GENERELL MÅLSETTING  Kristelig Folkeparti vil arbeide for å organisere produksjon, omsetning og forbruk på en måte som:  -   sikrer arbeid for alle.  -   sikrer en ansvarlig ressursforvaltning.  -   bidrar til global og sosial utjevning.  -   tar hensyn til det enkelte menneskets trivsel.  -   sikrer et nyansert og konkurransedyktig næringsliv.  -   sikrer en spredt og desentralisert bosetning.  5.2. - VEKSTMÅLSETTINGEN MÅ REVIDERES  Kristelig Folkeparti går inn for:  -   å stabilisere og på lengre sikt redusere vårt private forbruk  -   å arbeide for å øke verdens matvareproduksjon.  -   at behovet i de fattige land i sterkere grad blir bestemmende for     veksten og innholdet i vår produksjon.  5.3. - RESSURSFORVALTNING, NATURVERN OG FRILUFTSLIV  5.3.1. RESSURSFORVALTNING  Kristelig Folkeparti går inn for:  -   å satse på forskning og informasjon når det gjelder viktige utsatte     ressurser.  -   at Norge gjennom internasjonale organer arbeider aktivt for at     havets og havbunnens ressurser blir forsvarlig utnyttet.  -   gjenvinning av ressurser ved utbygging av mottakerapparat for     avfall.  -   en bevisst innsats for å redusere sløsing med mat og å bedre     utnyttelsen av næringsavfall fra husholdninger, landbruk, fiske og     næringsmiddelindustri.  -   å motvirke ressurssløsende produksjon, om nødvendig ved lovregler,     og oppmuntre til å produsere produkter med lang levetid.  -   støtte til forskning som tar sikte på å finne fram til alternative     økonomiske system som kan avløse den tradisjonelle vekstpolitikken.  -   å motarbeide bruk- og kastholdninger  -   at avgifter på luksusvarer økes.  -   å hindre markedsføring av miljønedbrytende og helsefarlige stoffer     og produkter.  -   at et sunt og ressursvennlig kostholdsmønster stimuleres gjennom     informasjon, subsidie- og prispolitikk.  -   at vi av ressurs- og beredskapshensyn øker vår selvforsyningsgrad av     landbruksvarer til om lag 60% i 1990.  -   at produksjonen i norsk jordbruk i større grad knyttes til     utnyttelse av egne nasjonale ressurser. Import av kraftfôr må     reduseres, mens norsk grovfôrproduksjon økes.  -   et sterkt vern om arealer som kan brukes til å øke matproduksjonen i     landet.  5.3.2. NATURVERN OG FRILUFTSLIV  Kristelig Folkeparti går inn for:  -   at naturvernomsyn kommer sterkere inn i lokal- og regional     planlegging.  -   at forskning om langtidsvirkningene av miljøskadelige stoffer     styrkes.  -   at arbeidet med å bekjempe støyforurensninger intensiveres.  -   at Norge deltar aktivt i internasjonalt arbeid for å minske     forurensningene og at vi nasjonalt iverksetter konkrete tiltak mot     skadene av sur nedbør.  -   at allmenhetens adgang til friluftsliv og naturopplevelse sikres.  -   enklere saksbehandling som letter muligheten for den enkelte til å     skaffe seg hytte eller egnet feriested.  5.4. ENERGIPOLITIKK  Kristelig Folkeparti går inn for:  -   at det utarbeides og iverksettes planer for energisparing og     nedtrapping av veksten i energiforbruket som gjør det mulig å     stabilisere energiforbruket innen 1990.  -   at det ikke satses på atomkraft som framtidig energikilde.  -   at vi søker å dekke vårt elektrisitetsbehov bl.a. gjennom en varsom     utbygging av vannkraft og eventuelt varmekraftverk, forbedring/     modernisering av eldre kraftverk og forsterkning av overføringene     fra kraftverk til forbruker. Det må legges avgjørende vekt på     økologiske, estetiske og ressursmessige hensyn.  -   at forskning og utvikling av alternative energikilder og nye     energisparetiltak styrkes, også gjennom internasjonalt samarbeid. at     det bare blir gitt begrenset løyve til utbygging og etablering av     typisk kraftkrevende industri.  -   et internasjonalt energipolitisk samarbeid som prioriterer     utviklingslandenes behov. Norge må ta initiativ i FN til å arbeide     for en mer rettferdig fordeling og bedre utnytting av verdens     energiressurser.  -   ens strømpris til vanlig forbruk over hele landet.  -   at også energiprisene må kunne brukes som virkemiddel for å redusere     forbruket.  5.5 og 5.6 ØKONOMISK POLITIKK  Kristelig Folkeparti går inn for:  -   at all økonomisk politikk må ha som sentral målsetting å dempe     inflasjonen og få den under kontroll.  -   at partene i arbeidslivet og staten vurderer nye samarbeidsformer i     inntektspolitikken . Det bør bl . a. utredes former for å fastsette     forpliktende rammer for inntektsutviklingen.  -   å arbeide for at inntektsoppgjørene samordnes i tid med     statsbudsjettet .  -   å begrense lønnsglidningen.  -   samordning av tiltak for svake grupper. Flest mulig bør få tilbud om     arbeid i stedet for pengestønad.  -   å utrede innføring av garantert minsteinntekt for yrkesaktive og     trygdede.  -   at det offentlige må se det som en særlig oppgave å tilrettelegge     arbeidstilbud for unge, og ta ansvar for å sikre arbeid til ungdom     mellom 16 og 19 år.  -   å benytte subsidier, evt. avgiftsfritaking for nødvendige     forbruksvarer, mens typisk luksusforbruk pålegges særavgifter.  -   endring av bedriftsskatteleggingen, slik at bedriftene gis bedre     mulighet til å sikre nødvendig egenkapital og reserver for å trygge     arbeidsplassene .  -   at det arbeides med sikte på å innføre et skille mellom personlig     inntekt og inntekt av bedrift for selvstendig næringsdrivende.  -   jevnlig justering av skatteprogresjonen for å hindre utilsiktet     skatteskjerpelse som følge av inflasjonen.  -   innføring av nye regler for arveavgift som gjør det lettere for barn     å kunne overta private næringsbedrifter (familiebedrifter).  -   å gjennomføre effektive tiltak mot skatteunndragelse  -   at skattereglene gjøres så enkle og oversiktlige som mulig, og at     skattesystemet legges om i retning av lavere inntektsskatt og økt     forbruksskatt.  -   høyere grense for skatteplikt ved godtgjørelse for private tjenester     og forenkling av oppgjørsreglene.  -   at mer av midler fra folketrygdfondet plasseres i forretnings- og     sparebankene i distriktene.  -   økt stimulering til personlig sparing, bl.a. ved utvidede     innskuddsfradrag for sparing med skattefradrag og adgang til sparing     ved aksjekjøp.  -   at det vurderes tiltak for å motvirke tap på sparekapital p.g.a.     inflasjon.  -   en lovendring som igjen sikrer aksjeeierne flertall i     forretningsbankenesstyrende organer. Det bør fortsatt være     representanter oppnevnt av ansatte og offentlige myndigheter.  -   utredning av hvilken innvirkning annen kredittvirksomhet- «Det grå     marked» - har på kreditt-markedet.  -   en administrativ styring av rentenivået for å hindre sterk     kostnadsøkning bl.a. i boligproduksjonen.  -   at plasseringsplikten for spare- og forretningsbankene i distriktene     begrenses, og at boliglån på spesielle vilkår mottas som alternativ     til plasseringsplikten .  KAPITTEL VI - NÆRINGSLIV  (SE OGSÅ KAP. V- RESSURSFORVALTNING OG ØKONOMISK  POLITIKK . )  6.1. - EIENDOMSRETT - FORVALTEROPPDRAG  (Se prinsipp-programmet.)  6.2. - MÅL OG VIRKEMIDLER  (Se prinsipp-programmet.)  6.2.1. - Industri og håndverk  Kristelig Folkeparti går inn for:  -   å opprettholde hovedtrekkene i vår industristruktur med stor vekt på     de små og mellomstore bedrifter.  -   at norsk industri fortsatt i hovedtrekk skal være privateid, men at     staten om nødvendig deltar med eierinteresser for å sikre forsvarlig     forvaltning av nasjonale interesser og ressurser.  -   hjemkjøp av industriaksjer i utlandet når forholdene ligger til     rette for det.  -   tiltak for å styrke bedriftenes egenkapital.  -   å sikre norsk industris konkurranseevne bl.a. ved å redusere skatte-     og avgiftsbyrder - særlig de som rammer menneskelig arbeidskraft -,     og ved å medvirke til å dempe kostnadsutviklingen for bedriftene.  -   at industripolitikken som hovedregel baseres på generelle     virkemidler og at direkte støtte til enkelte bedrifter normalt er     tidsbegrenset.  -   at det ved heving av prisen på El-kraft blir tatt hensyn til     bedriftenes konkurranseevne, og til deres distriktspolitiske     betydning.  -   at knoppskyting ved etablerte bedrifter fortrinnsvis skjer i     distriktene, og at det stimuleres til bruk av underleverandører.  -   å unngå at avgiftsregler og krav til fagopplæring o.l. fører til     ulike konkurransevilkår mellom offentlig og privat virksomhet.  -   videre utbygging av den offentlige veiledningstjeneste for mindre     bedrifter, og bedre muligheter til voksenopplæring og     etterutdanning.  -   bedre kredittmuligheter for mindre bedrifter.  -   å minske og forenkle rapporteringsplikten til offentlige     myndigheter, særlig fra mindre bedrifter. Ved innføring av nye     pålegg må det gis rimelige frister for omstilling.  -   at det finnes fram til finansieringsordninger som gjør det     attraktivt både for bedriftene og for unge arbeidssøkere å inngå     lærlingekontrakter.  -   bevisst planlegging for å bedre indre og ytre miljø ved bedriftene.  -   at produktkontrollen følges opp, slik at skadelige kjemiske stoffer     blir fjernet i produksjonen.  -   å vurdere refusjonsordninger for de tjenester arbeidsgiverne utfører     for det offentlige ved skattetrekk, oppgjør for merverdiavgift og     arbeidsgiver- og investeringsavgift.  6.2.2. - Landbruksnæringen  Kristelig Folkeparti går inn for:  -   utvidede kredittrammer for lån til landbruket  -   egen ordning med gunstige oppstartingslån.  -   å stille jord-, skog-, hagebruk og gartnerier likt når det gjelder     offentlige låne- og stønadsordninger.  -   revisjon av landbruksskattelovgivningen, det gjelder bl.a.     gunstigere avskrivningsregler og større adgang til ektefelledelt     beskatning.  -   at kombinasjonsbruk må få del i stønadsordningene både til     investering og drift.  -   tiltak for at ferie- og fritidsordninger i rimelig grad kan komme     alle innen landbruket til gode.  -   å stimulere til mer nydyrking og planering, og til drift av nedlagte     gardsbruk.  -   å stimulere til en bedre utnytting av våre rike fjellbeiter og til     økt grovfôrproduksjon i egnede fjellområder.  -   å føre en aktiv skogbrukspolitikk som stimulerer til å øke     produksjonen og avvirkningen, sikre stabile arbeidsplasser og verne     skogarealer.  -   at produktive arealer i jord og skogbruk må få sterkere vern mot     nedbygging.  -   aktiv bruk av Jordbrukslovgivningen for å sikre bosettingen, miljøet     og en forsvarlig drift av jordbruksarealene.  -   justering av konsesjonsloven med rett til bindende forhåndsuttalelse     om hvorvidt forkjøpsrett vil bli gjort gjeldende ved eventuelt salg.  -   at forskningen og utdanningskapasiteten i landbruket blir styrket.  -   at landbruksopplæringen styrkes, bl . a. ved at skoler under     landbruksdepartementet gis like gode arbeidsvilkår som skoler under     kirke- og undervisningsdepartementet .  -   aktiv rettledningstjeneste med sikte på å møte de økende krav til     planlegging på det enkelte bruk.  -   at det gis gode muligheter for lærlinger i landbruket, og økonomisk     støtte til praktikantvirksomhet.  -   at bruk med for svakt næringsgrunnlag må få høve til rimelig kjøp av     skogområder for statseide skoger.  -   å stimulere til kornproduksjon der dette er mulig for derved å gi     rom for økt melke- og kjøttproduksjon i de områder som er avhengig     av slik drift.  6.2.3. Fiskerinæringen  Kristelig Folkeparti går inn for:  -   aktivt vern om de norske fiskefeltene, bl.a. ved sonevis fredning     for visse brukstyper og fredning av oppvekstområder.  -   å styrke vaktholdet av bruk og fiskerigrenser.  -   å øke muligheten for kombinert næringsvirksomhet med tradisjonelt     fiskeri, bl.a. ved sterkere begrensning av trålfiske i fjordene.  -   utbygging og utbedring av fiskerihavner med moloer, utbedring av     havnebasseng og bygging av nødvendige serviceanlegg.  -   bedre låne- og tilskuddsordninger til fornyelse og modernisering av     fiskeflåten og foredlingsanleggene, slik at det kan oppnås god     lønnsevne og attraktive arbeidsplasser.  -   at produktutvikling og forskning blir vesentlig styrket, slik at     råstoffene kan bli maksimalt utnyttet til videreforedling.  -   at videreforedling desentraliseres til fiskeridistriktene.  -   sterkere satsing på kultivering og utvikling av oppdrett av fisk og     skalldyr på konsesjonsvilkår for å sikre denne næringsveien.  -   økt bruk av norske fiskeprodukter til U-hjelpsformål når dette er     til U-landenes fordel.  -   bedre utnytting av fiskeavfall.  -   at de beste fiskefeltene blir sikret for drift for fiskerinæringen     og at den får tilstrekkelig vern mot oljevirksomheten, kombinert med     strenge ansvars- og erstatningsregler.  -   sikkerhet for at det blir foretatt nødvendig opprydding etter at     oljevirksomheten er avsluttet i et område.  -   at fiskerinæringen må få formell rett til å uttale seg ved utlysing     og tildeling av blokker i alle områder.  -   at fiskernes rettslige stilling ved bruk av havet må klarlegges.  -   Internasjonale avtaler til vern av fiskeressursene må håndheves.  -   bedre utdanningstilbud innen fiskerinæringen.  -   snarlig utbygging av veiledningstjenesten.  -   at fiskerne får regulert fritid tilpasset næringens behov, og at     avløserordninger blir utprøvd.  -   at sosial- og velferdstjenesten som drives at staten, Den Indre     Sjømannsmisjon og fiskernes organisasjoner, utbygges videre.  -   at fiskerne under sin virksomhet i fjerne farvann får bedret sine     kommunikasjonsmuligheter.  6.2.4. Oljen og samfunnet  Kristelig Folkeparti går inn for:  -   at det utarbeides en langtidsplan for oljevirksomheten på hele den     norske kontinentalsokkelen fram til år 2000. Planen må bygge på et     moderat utvinningstempo og ivareta hensynet til bl.a. eksisterende     næringer og bosettingsmønster i distriktene.  -   at det ved utforming av norsk oljepolitikk legges sterk vekt på     natur- og miljøvern og på distrikts- og ressurshensyn.  -   at oljedirektoratet styrkes for å bedre kontrollen med     oljevirksomheten.  -   at den norske stats oljeselskap (Statoil) fortsatt må ha et     hovedansvar for den forretningsmessige del av den oljepolitikk     Stortinget fastsetter. Det bør åpnes en større adgang for andre     norske selskaper til å delta i oljevirksomheten, og disse må få     arbeide mer på like vilkår med Statoil.  -   at det må trekkes en klar grense mellom Statoils forretningsmessige     virksomhet og den forvaltningsmessige side av oljevirksomheten.  -   ilandføring av olje og gass i Norge for å styrke næringsliv og     distriktsutbygging i den utstrekning dette er miljømessig, teknisk     og økonomisk forsvarlig.  -   at ilandføring av olje og gass også blir sett i sammenheng med     behovet for å styrke nordisk industri- og energisamarbeid.  -   at Norge stiller seg positivt til oljeleveranser til Israel.  -   at det må stilles strenge krav til trygt arbeidsmiljø. Kontrollen     med installasjonene i norske farvann må styrkes.  -   at utvinning av olje og gass nord for den 62. breddegrad forutsetter     meget stor grad av sikkerhet, nært samarbeid med fiskerinæringens     interesser, og bedre klarlegging av konsekvensene for bosetting og     næringsstrukturen i disse områdene.  -   at utbyggingen av den petrokjemiske industri blir desentralisert så     langt som mulig, og at det stilles strenge miljøkrav ved slike     bedrifter.  -   at før utvinningstillatelse blir gitt, må det legges avgjørende vekt     på at installasjoner og utstyr kan fjernes når utvinningen er slutt.  -   videreutvikling og produksjon av utstyr til oljevern.  -   bedre utdanning av personell til oljevirksomheten, også med sikte på     økt sikkerhet i oljeutvinningen.  -   at staten i større utstrekning tar ansvaret for oljevernberedskapen     langs kysten.  6.2.5. Skipsfarten  Kristelig Folkeparti går inn for:  -   å opprettholde en konkurransedyktig handelsflåte.  -   å sikre skipsfarten mot flaggdiskriminering. Det må likevel tas     hensyn til u-landenes rett til i prioritere nasjonal skipping i en     oppbyggingsfase.  -   et bedre rekrutteringsgrunnlag for norske sjøfolk, bl.a. ved en     grunnutdanning og etterutdanningstilbud som gjør det lettere å få     likeverdig arbeid i land etter avsluttet tjeneste.  -   at utenlandske sjøfolk må sikres gode kår på norske skip.  -   økt støtte til sjømannsmisjonens mangesidige arbeid for sjøfolk både     på båtene og ved landstasjonene.  -   styrking av egenkapitalen i norsk skipsfart.  6.2.6. - Handel  Kristelig Folkeparti går inn for:  -   at norsk varehandel må gis større muligheter til å konkurrere med     utenlandske varekjeder.  -   at forholdene legges til rette for at konkurransen mellom de ulike     omsetningsformer og mellom de mindre og større bedrifter skjer på     like og rettferdige vilkår.  -   at det vurderes å la engroshandelen bli sidestilt med industrien når     det gjelder investeringsavgift.  -   at offentlig innkjøpspolitikk blir mer planlagt og innrettet på å     støtte norsk næringsliv etter et desentralisert mønster.  -   støtte til utkantbutikker også ved at de blir tillagt offentlige     servicefunksjoner .  -   en restriktiv holdning til etablering av varehuskjeder i Norge.  -   å vurdere en ordning for større utjamning i transportkostnadene,     slik at samme dagligvare får samme pris i alle deler av landet.  -   at lån og tilskott fra Distriktenes Utbyggingsfond også kan gis til     handelsvirksomhet i utkantstrøk.  -   offentlig støtte til forskning i handelsnæringen.  -   at merkebestemmelsene bør være velbegrunnet, slik at det ikke fører     til unødig ressursforbruk eller belaster omsetningsleddene på en     uheldig måte.  -   at de som arbeider i småbutikker og andre små bedrifter, må få en     ferieordning på linje med andre.  -   en konsesjonsordning for private firmaer som driver utleie av     arbeidskraft innen handels-, kontor- og servicenæringen som et     supplement til den offentlige vikartjeneste.  6.2.7. - Reiselivet  Kristelig Folkeparti går inn for:  -   samarbeid mellom myndigheter og reiselivsbransjen om en langtidsplan     for utviklingen i reiselivet.  -   at tilbudet til utenlandske turister må bygge på vår egenart i     natur, kultur og miljø.  -   satsing på markedsføring av våre turisttilbud.  -   at et variert tilbud av turiststeder må utbygges med tanke på gode     miljø- og kulturtilbud.  -   samordning av reiselivsutbygging og kulturtilbud, kurssentra etc.  -   at finansieringsordninger og driftsforhold må legges opp slik at     reiselivsnæringen ikke blir avhengig av skjenkebevillinger.  -   økt støtte til investering i, og drift av, reiselivsbedrifter som     satser på alkoholfritt miljø.  -   et variert utdanningstilbud for yrkesutøvere i reiselivsnæringen med     vekt også på kultur og miljøfag.  6.2.8 - Bedriftsdemokrati og arbeidsmiljø  Kristelig Folkeparti går inn for:  -   at de ansatte må gis medinnflytelse på sin arbeidssituasjon og sitt     arbeidsmiljø. Eierne må være i flertall i de styrende organer.  -   at det blir bedre muligheter for deltidsarbeid og enklere ordninger     for kombinasjon av arbeid og trygd. Utredning av økonomiske og     sosiale konsekvenser av ulike alternativer for kortere arbeidstid.  -   å bedre informasjonen til de ansatte, spesielt ved nedleggelse og     innskrenkninger, og samordning av de offentlige tiltak i forbindelse     med omlegninger i næringslivet.  -   å følge opp produktkontrolloven med sikte på å redusere bruken av     skadelige kjemiske stoffer i produksjonen.  -   at det legges til rette for praktisk likestilling mellom kvinner og     menn i arbeidslivet.  6.2.9. - Datapolitikk  Kristelig Folkeparti går inn for:  -   at en støtter fagbevegelsens arbeid for en sosialt forsvarlig     utvikling av teknologi. Dette må skje på en måte som tar hensyn til     målet om global solidaritet.  -   at det gis statlig støtte til etablering av mikro-elektronikk eller     datateknikk-basert industri utenfor de store sentra.  -   at utviklingsstøtte og rettledningsvirksomhet innenfor datasektoren     spesielt tar vare på de mindre bedrifters behov.  -   at alle elever i den videregående skole får en innføring i     datateknologi, dens muligheter og samfunnsmessige virkninger.  -   at EDB gis større plass som valgfag i videregående skole  -   at det offentlige skoleverk, opplysningsorganisasjoner og massemedia     intensiverer sine opplæringstilbud for voksne innen EDB.  -   at funksjonshemmede bør prioriteres ved opptak til     utdanningsinstitusjoner med EDB som fag.  -   at arbeidstakere og deres organisasjoner gis medbestemmelse ved     beslutninger om å innføre systemer som berører arbeidsplassene.  -   at konflikter i EDB-spørsmål løses ved forhandlinger innenfor     Hovedavtalens ramme.  -   at økt bruk av EDB i helsesektoren ikke går på bekostning av     ressurser til den pasientrettede omsorg.  -   at Norge påtar seg utdanningsoppgaver i datateknologi i land som     ikke selv har kompetanse på dette felt.  -   at norsk produktutvikling tar sikte på å fremstille varer eller     tjenester som dekker menneskelige behov i u-land.  -   at den enkelte virksomhet, og Datatilsynet gjennom sin     konsesjonsbehandling, innfører systemløsninger med minst mulig bruk     av opplysninger som kan føres tilbake til enkeltpersoner.  -   at det opprettes en instans i statsadministrasjonen som har ansvar     for koordinering av statens bruk av datateknologi.  -   at det opprettes regionale kompetansesentra for EDB i hvert fylke.  -   at forsknings- og utdanningsintitusjoner med EDB som fag trekkes     organisatorisk inn som en del av virksomheten i de regionale sentra.  KAPITTEL VII - DISTRIKTS- OG BYPOLITIKK  7.1. og 7.2. - BOSETTINGS- OG DISTRIKTSPOLITIKK  Kristelig Folkeparti går inn for:  -   bedre samsvar mellom de oppgaver kommunene og fylkeskommunene blir     pålagt, og de økonomiske overføringer til disse.  -   at reglene for marginalavsetningene endres slik at     skatteavsetningsmidlene i kommunene kan plasseres i distriktenes     egne banker på ordinære vilkår.  -   at forholdene legges til rette for at kommunene i distriktene kan     opprettholde sitt folketall.  -   at nye statlige arbeidsplasser i større omfang søkes etablert utenom     Oslo og andre pressområder.  -   at det settes inn mer effektive og permanente virkemidler for å     redusere arbeidsløsheten og dermed hindre utflyttingen fra     Nord-Norge.  -   å vurdere bruken av direkte pristilskudd, eventuelt gradert     merverdiavgift, for å motvirke regionale prisforskjeller på viktige     varegrupper.  -   at skoletilbud og servicetilbud, f.eks. dagligvarehandel,     opprettholdes i utkantstrøk.  -   at fradragsretten for reise til og fra arbeidsstedet må som en     hovedregel gis etter samme kilometertakst uansett framkomstmåte.     Kollektivtransportens takter legges til grunn for områder der disse     kan brukes.  -   at den regionale transportstøtte bygges videre ut.  -   ordningen med «grønne» ruter må også gjelde kortbanerutenettet i     større grad.  -   at krafttildeling og energipriser må brukes som virkemidler i     distriktspolitikken .  -   fortløpende revisjon av Distriktenes Utbyggingsfonds geografiske     område og sterkere virkemidler i distriktspolitikken av hensyn til     de mest næringssvake områdene.  -   at utviklingsfondet for samiske bosettingsområder styrkes.  -   lettere adgang til spredt bosetting utenom tettstedene, bl.a. ved     enklere krav til kloakk og renseanlegg. Dessuten bedre adgang til     avkjøring når det er forenlig med trafikksikkerheten.  -   en utvidelse av ordningen med investeringstilskudd til     servicenæringer som er viktige i lokalsamfunnet.  -   at en i utbyggingen av arbeidslivet i distriktene tar hensyn til     kvinnens og ungdommens behov for arbeidsplasser.  -   flere deltidsarbeidsplasser.  -   at produkter i størst mulig grad foredles der de produseres.  -   at sammenslåing av gardsbruk først må skje etter nøye vurdering.     Dette gjelder i særlig grad grisgrendte strøk.  7.3. - SAMFERDSEL  Kristelig Folkeparti går inn for:  -   at en prioriterer kommunikasjonsutbyggingen i utkantstrøk.  -   at sjøtransporten blir prioritert sterkere i     samferdselsplanleggingen.  -   at ferjetakstene reguleres slik at de stort sett svarer til     totalkostnaden ved å kjøre den samme veilengde med bil.  -   at veifattige kystdistrikter får gode ferje- og båtforbindelser.  -   at reise- og transportutgifter over lange distanser fortsatt     subsidieres og / eller utjevnes, særlig med tanke på flyreisene i     Nord-Norge.  -   at en prioriterer kollektiv transport framfor privatbilisme i byer     og tettsteder. Det bør gis støtte til kommunale forstadsbaner som     alternativ veiutbygging.  -   å realisere fastlandssambandet til Kristiansund N., som er den     eneste norske by uten fastlandsforbindelse.  -   å opprettholde jernbanenettet i distriktene. Jernbanens lokaltrafikk     må også opprettholdes, og ikke erstattes med busstrafikk.  -   at jernbanen opprustes til å ta imot den økende trafikk.  -   at det gjøres vedtak om forlengelse av Nord-Norge-banen, og at     prosjektering blir satt i gang.  -   at sammenknytting av jernbanenettet ved en ny forbindelse     Gjøvik-Lillehammer-området vurderes på nytt i forbindelse med     byggingen av bilbru over Mjøsa.  -   at motorvognavgiftene bør favorisere de minst energikrevende bilene.  -   lavere bensinpris i strøk med dårlig utbygd kollektivtilbud.  -   at tungtransport i størst mulig grad overføres til jernbane og skip.  -   at planene om ny hovedflyplass for Østlandsområdet stilles i bero.  -   at ruter med sivile overlydsfly ikke tillates å passere over norsk     territorium.  -   at større sikkerhet må stå sentralt i trafikkplanlegging.  -   at gjennomgangstrafikken i størst mulig grad ledes utenom     boligområdene.  -   mer bruk av 30 km fartsgrense i boligstrøk og fysiske tiltak for å     gjennomføre dette.  -   fjerning av trafikkfeller med sikte på å forebygge ulykker.  -   at arbeidet med sykkel- og gangveier langs hovedveier påskyndes.  -   bedre trafikkopplæring i skolen og massemedia.  -   forsterket kontroll og overvåking av trafikken  -   at servering på ferjer, moteller og andre serveringssteder langs     hovedferdsårer må være alkoholfrie.  -   strengere krav til biler og andre kjøretøyer når det gjelder     forurensende utslipp.  -   at større deler av byer og tettsteder må reserveres for de myke     trafikantene.  -   at man innen vegsektoren i større grad nytter seg av entreprenører,     særlig når det gjelder nyanlegg.  7.4. - BYPOLITIKK  Kristelig Folkeparti går inn for:  -   stimulerende virkemidler for å bedre balansen mellom bosteder og     arbeidsplasser, spesielt i de store byregioner.  -   at det ved utforming av nye inntekts-system for kommunesektoren tas     inn egne «storbykriterier» som tar hensyn til byens spesielle     forhold, bl.a. deres miljømessige, helse- og sosialpolitiske     problemer.  -   at staten stiller større økonomiske ressurser til disposisjon for     byfornyelsesarbeidet, herunder til boligutbedring og ytre miljø.  -   ved valg av riksveitraséer gjennom byene må det legges vekt på     miljøhensyn og trafikksikring.  -   at det utarbeides en aksjonsplan for avvikling av uverdige og     helsefarlige boforhold.  7.5. - SVALBARD  Kristelig Folkeparti går inn for:  -   at den norske stat nøye må ivareta sine rettigheter og plikter i     henhold til gjeldende traktater og inngåtte avtaler.  -   at den norske stat må verne om ressursene og i sterkere grad     håndheve kontrollen med den økonomiske virksomhet på Svalbard.  -   at det lokale selvstyret utbygges videre.  -   at naturvern-hensyn må spille en viktig rolle i utnyttelsen av     Svalbard i framtiden.  -   at arbeidet for å bedre de sosiale forhold må føres videre.  7.6. - INNVANDRING  Kristelig Folkeparti går inn for:  -   at innvandrerne gis mulighet til like gode levekår som norske     borgere.  -   at det holdes streng kontroll med at innvandrere ikke utsettes for     boligspekulasjon. Reising av innvandrerboliger støttes.  -   at det tas hensyn til innvandrernes kulturelle, sosiale og religiøse     bakgrunn.  -   at større innvandrergrupper bør få undervisning også på sitt eget     språk og om sin egen kultur.  -   at innvandringsbestemmelsene praktiseres likt for innvandrere av     ulike nasjonaliteter.  -   at NRK gir plass til sendinger på de større mnvandrergruppenes     morsmål.  -   at innvandrerne må få et tjenlig tilbud om opplæring i norsk språk     og samfunnslære som er tilpasset det lokalsamfunnet de bosetter seg     i.  -   at innvandrerne skal ha samme lønnsvilkår som norske arbeidere  -   styrking av innvandrerkvinners rettslige status.  -   økt innsats med sikte på å forebygge og bekjempe     rasediskrimineringer ved holdninger i det norske samfunnet.  KAPITTEL VIII - FAMILIE OG NÆRMILJØ  8.1. - FAMILIEN - GRUNNLEGGENDE ENHET  8.1.1. - Familie og ekteskap  Kristelig Folkeparti går inn for:  -   at familie- og ekteskapslovgivningen bygger på monogamt, livslangt     ekteskap.  -   at barn, ungdom og andre som mangler den trygghet og omsorg som gode     hjem gir, må få tilstrekkelig lovvern og støtte fra samfunnets side.  -   at undervisning og annen holdningsskapende påvirkning gir de unge     innsikt i ekteskap og familieliv bygget på kristen etikk.  -   at familierådgivningen utbygges videre. Kirkelige og offentlige     rådgivningskontorer må likestilles bl.a. når det gjelder     godkjenningsvilkår og stønad.  8.1.2. - Vern om det ufødte liv  Kristelig Folkeparti går inn for:  -   en lov til vern om det ufødte liv, som gir reelt rettsvern for     fosteret.  -   utbygging av medisinske, sosiale og økonomiske tiltak med hjelp til     vanskeligstilte gravide kvinner.  -   bedre informasjon om hjelpetiltakene, om adgangen til adopsjon, om     fosterhjemstilbud og boligtilbud.  -   betydelig hevning av midlene til familievernkontorenes     rådgivningstjeneste og styrking av deres faglige kompetanse.  -   bedre veiledning i samlivsspørsmål og etisk og medisinsk forankret     veiledning i familieplanlegging.  -   at kommunene stimuleres til å satse på flere boligtilbud for     vanskeligstilte forsørgere. Det legges vekt på mulighet for tilsyn     og hjelp.  -   at det etableres flere mødrehjem/omsorgshjem hvor kvinner kan bo i     egen leilighet i forbindelse med nedkomst, utdanning eller     etablering i arbeidslivet.  -   at vanskeligstilte forsørgere skal ha prioritet ved tildeling av     plass for sine barn i barnehager.  8.1.3. - Foreldreretten  Kristelig Folkeparti går inn for:  -   at foreldrenes rett og plikt til å bestemme over sine barns     oppdragelse må respekteres og styrkes.  -   at samfunnet, gjennom skole, barnehage og andre tilbud hjelper     foreldrene med oppdragergjerningen.  -   at foreldrene må rådspørres når det gjelder medisinske inngrep eller     behandling av barn under 16 år.  8.1.4. - Familieøkonomi  Kristelig Folkeparti går inn for:  -   at familier med omsorgsfunksjon, f.eks. stell av barn, syke,     funksjonshemmede og eldre, får økonomisk kompensasjon ved økning av     barnetrygden og/eller innføring av omsorgsvederlag til     hjemmearbeidende .  -   at alle familier med omsorgsfunksjon får rett til skattefradrag for     hjelp i hjemmet.  -   skattelette ved ektefelledelt skattelegging eller liknende ordning     til familier med omsorgsfunksjon.  -   etter hvert å få innført ordninger som gjør at familiens inntekt     beskattes likt enten den opptjenes av den ene eller begge     ektefeller.  -   tiltak for å bedre alene-foreldrenes økonomiske situasjon  -   at omsorgsarbeidet i hjemmet må gi grunnlag for trygderettigheter     som pensjonspoeng og sykepenger.  -   at omsorgsarbeid i hjemmet gir rimelig ansiennitet ved overgang til     annet yrke og ved inntak i utdanningsinstitusjoner.  -   at det legges til rette for deltidsarbeid for foreldre med     mindreårige barn, og at arbeidstiden gjøres mer fleksibel.  -   at husmorvikar- og hjemmehjelpsordningen utbygges videre.  -   at ordningen med avlastning til hjelp for dem som tar omsorg for     syke, gamle og funksjonshemmede i hjemmet, bygges ut.  -   å ta opp arbeidet med å hindre at stønads- og trygdeordninger     begunstiger andre samlivsformer framfor ekteskapet.  8.2. - BARNEHAGER  (Se under kap. 13.)  8.3. - BOMILJØ OG BOLIGBYGGING  Kristelig Folkeparti går inn for:  -   at alle som ønsker det skal få eie sin egen bolig, enkeltvis eller i     fellesskap  -   at boligkooperasjonen fortsatt bør ha sin plass i den sosiale     boligbygging og boligformidling. Frittstående borettslag bør kunne     oppløses når det er kvalifisert flertall for det blant     andelshaverne.  -   en utvidet adgang til å etablere selveier-/aksjeleiligheter eller     borettslag i tidligere leiegårder.  -   at det fortsatt skal være høy investeringstakt i boligsektoren for å     avvikle boligkøen innen rimelig tid.  -   økt vekt på den sosiale boligfinansieringen ved lettelser for dem     som trenger det mest.  -   at virkemidlene i boligpolitikken må ha rimelige     fordelingsvirkninger, føre til en rasjonell ressursbruk og ivareta     en effektiv utnyttelse av boligmassen.  -   at subsidieringen i boligsektoren foregår på ett sted for å lette     oversikten.  -   enklere og raskere behandling av byggesaker.  -   at en større del av byggekostnadene finansieres gjennom Husbanken,     og slik at lånebetingelsene blir lempeligere de første årene.  -   at Husbanken fortsatt må bidra med spesialordninger for generelt     utbedringsarbeid, utvidelser og energisparetiltak  -   adgang til Husbank-opplåning ved overtakelse av eldre Husbank-hus.  -   oppmyking av Husbankens regler for maksimale tomtekostnader.  -   at en del av forretningsbankenes og sparebankenes plasseringsplikt     kanaliseres som rimelige boliglån.  -   at kommunene får større ressurser til kjøp og klargjøring av     byggetomter.  -   at merutgifter til klargjøring av tomter på uproduktiv grunn bør     refunderes fra et statlig jordvernfond etter nærmere regler for å     minske husbyggernes tomteutgifter, og for å lette presset på dyrkbar     grunn.  -   at boligsparingen, spesielt for unge i etableringsfasen, stimuleres     med skattepolitiske virkemidler. tiltak mot boligspekulasjon, bl.a.     ved skjerpet priskontroll og opplysningsplikt ved tinglysing.  -   å lette muligheten for egeninnsats/selvbygging, også innenfor     boligkooperasjonen .  -   at byggeskikk og arkitektur bør ta utgangspunkt i nasjonal kultur og     lokale tradisjoner, og at verdifulle bomiljøer i saneringsstrøk må     vernes.  -   at det enkelte boligområdet får en variert sammensetning med ulike     familietyper og aldersgrupper.  -   samordnet planlegging av boligområder, servicetilbud og     arbeidsplasser med sikte på god nærservice og korte arbeidsreiser.  -   større variasjon ved bygging av boliger med vekt på konsentrert     småhusbebyggelse i byer og tettsteder. Hensynet til trivsel må være     overordnet i planleggingen.  -   å stimulere til bygging av utviklingsboliger som kan tilfredsstille     familiens skiftende behov.  -   at det avsettes tilstrekkelig og egnet plass til utearealer og gis     økonomisk mulighet til å realisere slike fellestiltak for barn og     unge.  8.3.1. - Nærmiljø  Kristelig Folkeparti går inn for:  -   å foreta nødvendige endringer i lover og forskrifter for å åpne     adgang til å overføre større myndighet til lokal- og grendeutvalg i     byer og tettsteder.  -   at nabolagsorientert virksomhet og frivillig omsorgsvirksomhet     stimuleres,. bl.a. ved offentlige tilskudd eller ved skattemessige     fordeler.  -   flere arbeidsplasser i bomiljøene, slik at det skapes mer aktive     oppvekstmiljøer.  -   å utrede hvordan en ved hjelp av nye tele- og datateknikker kan     legge tjenester og oppgaver fra sentrale etater og bedrifter ut til     lokalmiljøene .  -   å legge forholdene til rette for fritidsaktiviteter i nærmiljøene.  8.4. - ENSLIGE  Kristelig Folkeparti går inn for:  -   at alle ordninger som gjelder økonomi, trygd, bolig og sosiale     hjelpetiltak, blir utformet slik at de sikrer full likestilling og     likeverd for enslige.  -   at også enslige får hensiktsmessige boliger.  -   at lavtlønte enslige må få bostøtte  -   at enslige med omsorgsfunksjon for slektninger må få tilsvarende     rettigheter som medlemmer av kjernefamilien.  -   at enslige må få et spesielt husholdningsfradrag i skatten.  8.5. - ELDRE  (Se også kap. 9.3.)  Kristelig Folkeparti går inn for:  -   forbedring av boligforholdene for eldre ved å bygge aldersboliger,     eldresentra og alderspensjonater m.v. med tilbud om helse- og     velferdstjeneste.  -   støtte til familier med tyngende omsorgsfunksjon for eldre.  -   utbygging av telefonkontaktsystem for eldre som bor alene.  -   større tilskudd til telefon for eldre og funksjonshemmede.  -   utvidet refusjonsadgang til kommunene for tilbud om kommunal     vaktmestertjeneste for eldre og andre som trenger det.  -   at det etableres en ordning med gradvis overgang fra yrkesaktiv     tilværelse til pensjonisttilværelse. Samtidig som arbeidstid og     inntekt reduseres, økes trygdens ytelser.  -   at næringslivet stimuleres til å gi eldre mulighet for     deltidsansettelse.  KAPITTEL IX - HELSE- og SOSIALPOLITIKK  9.1. - GENERELL MÅLSETTING  (Se prinsipp-programmet)  9.2. - TRYGD - ARBEID  Kristelig Folkeparti går inn for:  -   bedre samordning av uføretrygd og arbeidsinntekt, slik at     deltidsarbeid kan stimulere flest mulig til aktivt arbeid.  -   analyse og justering av trygdesystemet, slik at ytelsene så langt     som mulig går til dem som trenger dem.  -   å vurdere justering i sykelønnsordningen for å holde utgiftene på et     rimelig nivå, f.eks. ved innføring av karensdag for alle.  -   en videre overføring av avgjørelsesmyndigheten for Rikstrygdeverket     til regionale og lokale organer.  -   å effektivisere arbeidet med søknader og anker i trygdesektoren.  -   utredning av en ordning med garantert minsteinntekt.  -   forenkling av trygdeloven og samordningslovene.  9.2.1. - Funksjonshemmede  Kristelig Folkeparti går inn for:  -   at samfunnet bedre må tilpasses de funksjonshemmedes behov.  -   tidlig registrering, diagnostisering, rådgivning og opplæring.  -   øking av minsteytelsen i folketrygden.  -   styrking av veiledningstjenesten.  -   bedre samordning mellom helsetjeneste for psykisk utviklingshemmede     og den kommunale helse- og sosialtjeneste både økonomisk og     organisatorisk .  -   at det utformes klare regler ang. ansvarsforholdet for de     forskjellige tiltak og tilbud for funksjonshemmede.  -   flere plasser for barn med funksjonssvikt i vanlige     småbarnsinstitusjoner.  -   større tilskudd for å bedre tilbudet for funksjonshemmede barn i     barnehager, skoler og spesialskoler.  -   å sikre tilstrekkelig ressurstildeling når funksjonshemmede blir     integrert i skoleverket.  -   bedre høve til omskolering og sysselsetting, attføringsapparatet     styrkes.  -   at de funksjonshemmede får større innflytelse i de forhandlinger/     drøftelser som finner sted mellom staten og de funksjonshemmede om     trygdeytelser og andre støttetiltak.  -   flere vernede bedrifter for funksjonshemmede og flere vernede     arbeidsplasser i offentlig virksomhet.  -   at spørsmålet om organisert arbeidssamvirke og hjemmeproduksjon for     uføre utredes.  -   at det legges vekt på funksjonshemmedes særlige behov ved utforming     av boliger.  -   å bygge flere boliger for funksjonshemmede, til dels også med     tilknytning til utvidet service - og heldøgns vaktordninger.  -   tiltak for å avlaste familier med omsorg for funksjonshemmede.  -   forenkling og samordning av regler for støttetiltak for at     funksjonshemmede kan bo utenfor institusjon.  -   at det etter hvert opprettes sentraler for tekniske hjelpemidler i     alle fylker.  -   at det blir administrasjonstilskudd/driftstilskudd til de     funksjonshemmedes organisasjoner.  -   at bilgodtgjørelse for kronisk syke blir økt. Det samme gjelder     annen reise til og fra lege eller sykehus m.v.  9.3. - ELDRE I SAMFUNNET  (Se også kap. 8.5.)  Kristelig Folkeparti går inn for:  -   sikring av inntektsnivået for trygdede. Spesielt må de grupper som     har minstepensjon få en betydelig økning.  -   styrking av hjemmehjelpsordninger og hjemmesykepleie, slik at eldre     kan bo lengst mulig i sine egne hjem.  -   fortsatt samarbeid mellom kommunenes hjemmesykepleie, Kirkens     diakoni og de frivillige organisasjoner.  -   støtte til menigheters og frivillige organisasjoners arbeid blant     eldre også når det gjelder bygging og drift av institusjoner og til     velferdstiltak .  -   at institusjonene bygges etter en desentralisert plan og i tjenlige     små enheter, slik at de eldre kan bli boende nær sitt hjemsted.  -   mer lempelige standardkrav ved bygging av sykehjem.  -   periodevis opphold på alders- og sykehjem og rekonvalesenthjem for     eldre for å avlaste hjem som har tyngende omsorgsfunksjoner.  -   at pensjonærer på aldershjem og langtidspasienter på sykehjem bør få     anledning til å bo på enerom.  -   at slektninger som utfører hjemmehjelp, sidestilles med andre     hjemmehjelpere når det gjelder godtgjørelse fra det offentlige.  -   at det bygges ut en regelmessig helsekontroll for alle eldre     mennesker.  -   at det etableres regelmessig tannlegetjeneste ved alders- og     sykehjem.  -   at alders- og sykehjemmene må ha dagplasser for eldre pasienter som     trenger det.  -   at de eldre får større innflytelse i de forhandlinger/drøftelser som     finner sted mellom staten og alderspensjonistene om trygdeytelser og     andre tiltak  9.4. - SAMORDNET HELSE- og SOSIALTJENESTE  Kristelig Folkeparti går inn for:  -   at hele befolkningen får dekket behovet for helsetjenester.  -   omorganisering og bedre folkevalgt styring av den sentrale     helseadministrasjon .  -   styrking av den primære helsetjeneste, bl.a. med sikte på en bedre     spredning av legetilbudene. Offentlige og privatpraktiserende leger     og tannleger må få gode og likeverdige arbeidsvilkår.  -   at det gis mulighet for regelmessig helsekontroll av heimearbeidende     med omsorgsfunksjon.  -   at den psykiatriske service for barn, ungdom og familie må utbygges,     både med institusjonsplasser og polikliniske tilbud.  -   styrking av omsorgen innen psykisk helsevern og for de psykisk     utviklingshemmede .  -   at den polikliniske virksomhet ved sykehus og helsesentra må bli en     integrert del av institusjonene.  -   at de private organisasjoner og institusjoner får lovfestet rett til     sin virksomhet med full respekt for deres idemessige egenart, og at     de sikres nødvendig offentlig støtte og fleksible administrative     ordninger.  -   at alt helsepersonell får reell samvittighetsfrihet i forbindelse     med saker etter abortlovgivningen.  -   at utdanningskapasiteten av helsepersonell økes.  -   at fylkeskommunene må få økonomiske overføringer som gjør det mulig     å følge opp det helseinstitusjonsmønster det er lagt opp til på     grunnlag av godkjente helseplaner.  9.4.1. - Sosialt arbeid  Kristelig Folkeparti går inn for:  -   målrettet forskning, slik at en får bedre kunnskap om hva som skaper     sosial nød, og hvordan hjelpetilbudene kan forbedres.  -   at det også i fylkets helse- og sosialstyre bør være personer med     særlig innsikt i og interesse for edruskaps- og barnevernsarbeid.  -   at edruskapsvernet, narkomanomsorgen og barnevernet styrkes, bl.a.     ved at det skaffes til veie hensiktsmessige finansieringsordninger,     hvor staten må ta en større del av byrden.  -   økt innsats for å bekjempe prostitusjonen. De prostituerte hjelpes     til bolig, arbeid og sosial tilpassing. Det startes opplysnings- og     holdningskampanjer spesielt rettet mot kundene.  -   at hjelpetiltak for narkomane bygges ut snarest, både når det     gjelder forvern, behandling og ettervern.  -   at det gis varierte tilbud om behandling, også i regi av kristne og     andre frivillige organisasjoner, og at slike organisasjoner sikres     støtte.  -   at kommunene bør ha egne utvalg for barnevern og edruskapsspørsmål.  -   at det legges stor vekt på tiltak for å vinne over funksjonshemming     og hindre passivitet  -   godtgjøring til fosterhjem oppjusteres i takt med lønns- og     prisutviklingen.  9.5. - LIVSFORM OG HELSE  Kristelig Folkeparti går inn for:  -   målrettet forskning og informasjonsarbeid om helsespørsmål, f.eks.     problemene omkring vanedannende midler, kosthold, fysisk trening,     forurensning, ulykker i hjemmene og i trafikken.  -   å styrke arbeidet for å bedre miljøhygiene på arbeidsplassene.  -   å bekjempe den passive røykingen. Ikke-røyking gjøres til norm i     offentlige transportmidler og lokaler, spisesteder og     arbeidsplasser. Røyking henvises til egne rom/avdelinger.  -   at hjerte-/karundersøkelser iverksettes i hele landet.  -   innskjerping av alkohol- og tobakksreklameforbudet.  -   å intensivere arbeidet for å redusere helseskadelig forurensing i     luft, jord, vann og næringsmidler.  9.5.1. - Rusgiftproblemer  Kristelig Folkeparti går inn for:  -   systematisk og holdningsskapende undervisning om alkohol, narkotika     og tobakk i hele skoleverket.  -   at avholdsorganisasjonene og andre organisasjoner som arbeider for     edruskap og mot avhengigsdannende stoffer, får bedre arbeidsvilkår,     bl.a. gjennom større statsstøtte.  -   pesielle støtteordninger til organisasjoner som på eget idemessig     grunnlag kan utarbeide opplysningsmateriell.  -   at edruskapsfondets midler skal kunne brukes til spesielle     forebyggende edruskapstiltak og komme i tillegg til de oppgaver som     ivaretas på statsbudsjettet.  -   at Statens fond for alkoholfrie hoteller og restauranter må styrkes     vesentlig. Det skal også kunne gis driftsstøtte, slik at et     alkoholfritt alternativ kan opprettholdes. Fondet må i større grad     gi støtte til ungdomstiltak.  -   at Statens edruskapsdirektorat bygges ut med sikte på å yte bedre     service til fylkeskommunene og primærkommunene i opplysnings-,     undervisnings- og forvernarbeidet.  -   at Statens tobakkskaderåd bygges ut med sikte på å styrke     opplysningsarbeidet om røyking og helse.  -   støtte til forskning om alkoholens og de øvrige rusgifters     virkninger. -  -   sterkere innsats mot alkohol- og stoffmisbruk spesielt blant ungdom.  -   at Norge må gå inn for en restriktiv og streng linje i kampen mot     produksjon og omsetning av narkotika.  -   spesielle tiltak for å gjøre fengslene narkotikafrie.  -   at samfunnet gjennom et restriktivt lovverk skal ha kontroll med     rusdrikkomsetningen .  -   at private vinningsinteresser må ut av omsetningen.  -   at tobakk og alkohol tas ut av beregningsgrunnlaget for     konsumprisindeksen.  -   å bruke pris- og avgiftspolitikken til å begrense forbruk og skade.  -   indeksregulering av alkohol- og tobakksprisene og de statlige     avgifter.  -   sterk reduksjon av avansene ved salg av øl, og ved skjenking av øl,     vin og brennevin.  -   at Vinmonopolets utsalg holdes stengt på lørdager.  -   strengere håndheving av forbudet mot hjemmebrenning.  -   å opprette monopol for engrosomsetning av øl. Monopolet må kunne     påta seg detaljsalg når kommunene ber om det.  -   at ølsalget skal ut av dagligvarehandelen og over til egne utsalg.  -   slutt på produksjon og import av sterkøl og reduksjon av     alkoholinnholdet i øl av klasse 2.  -   bedre mulighet til å inndra eller suspendere salgs- og     skjenkebevilling ved overtredelse av lov og forskrifter.  -   mer effektiv kontroll og håndheving av bestemmelsene om     bevillingsløs skjenkevirksomhet.  -   at det ikke serveres alkohol ved offentlige tilstelninger.  -   at avgiftsfritt alkohol- og tobakkssalg i samtrafikk med andre land     avskaffes.  -   at det i alkoholistomsorgen legges større vekt på forebyggende     arbeid, oppsøkende virksomhet, tidlig diagnostisering, behandling og     ettervern.  -   en sterkere utbygging av avrusningsstasjoner og ettervern for begge     kjønn.  -   at tidsbegrenset tvangsanbringelse i helseinstitusjon bør kunne     anvendes som nødløsning overfor misbrukere. Når det gjelder     mindreårige, og når foreldre eller foresatte ønsker det, bør dette     umiddelbart kunne iverksettes.  KAPITTEL X - RETTSVERN OG KRIMINALOMSORG  Kristelig Folkeparti går inn for:  -   at vårt lovverk gir et reelt rettsvern for livet fra unnfangelse til     en naturlig død.  -   å styrke politi- og lensmannsetaten. Patruljetjenesten i tettbygde     strøk må bedres.  -   å bedre kontakten mellom politi og lokalbefolkningen.  -   bedre håndheving av lover og bestemmelser vedrørende økonomisk     kriminalitet, miljøvern, arbeidervern og arbeidsmiljø.  -   at lovbryteren får økt økonomisk ansvar for hærverk og andre     kriminelle brotsverk.  -   at kriminalomsorgen må inngå som en integrert del av den     sosialpolitiske planlegging, og at kriminalomsorgen i frihet må     styrkes og utbygges.  -   at barn og ungdom under 18 år ikke fengsles med mindre det sosiale     hjelpeapparat ikke strekker til, og fengslig forvaring av andre     grunner anses strengt nødvendig.  -   at kriminalitetsforebyggende råd i hvert fylke bør vurderes at den     kriminelle lavalder på 14 år beholdes.  -   at det blir flere vernede arbeidsplasser og andre     arbeidstreningstiltak med tilbud også for lovbrytere.  -   forsterket innsats for å hindre innførsel og omsetning av     narkotika. -  -   strafferammen for profesjonelle narkotikaforbrytelser heves.  -   å bedre arbeidssituasjonen for tjenestemenn i fengselsvesenet og     kriminalomsorgen i frihet.  -   å styrke rettsvernet for pasienter ved helseinstitusjonene.  -   at de innsatte må ha rett til individuell sjelesorg og til frivillig     å delta i religiøse handlinger. Ordningen med fengselsprest     opprettholdes.  KAPITTEL XI - KIRKE- OG KRISTENLIV  Kristelig Folkeparti går inn for:  -   at Den norske kirkes eget syn, slik det kommer fram gjennom dens     offisielle organer og de frivillige organisasjonene, må tillegges     avgjørende vekt ved behandlingen av forholdet stat/kirke.  -   at det gjennomføres reformer som gir Den norske kirke selvstyre i     åndelige spørsmål og tilsettingssaker, og langt friere disponering     av økonomiske midler.  -   at Kirkens diakoni og menighetspleie og annet kristent sosialarbeid     ved lov sikres muligheter for å drive sitt arbeid i samsvar med sin     egenart.  -   at Den norske kirke, de kristelige organisasjonene og     frikirkesamfunnene blir tatt med på høring i politiske saker som har     vesentlig religiøse/etiske sider.  -   bedre bemanning i kirke og menighet.  -   rasjonell menighetsdeling, og at arbeidskirker bygges ut i samsvar     med behovet.  -   en fast statlig støtteordning for kirkebygg for Den norske kirke og     frikirkesamfunnene .  -   at det i arealplaleggingen avsettes tilstrekkelig grunn til kirke-     og forsamlingslokaler .  -   at det etter visse regler innføres skattefrihet for gaver til     kristelig og humanitært arbeid.  -   at budsjettrammene økes i samsvar med prisstigning og vekst i     arbeidet. Innenfor rammene må Kirken selv få adgang til å prioritere     de ulike oppgaver.  -   at menigheter, kristne organisasjoner og kirkesamfunn får støtte til     kulturelle/sosiale miljøtilbud .  -   offentlig støtte til Den norske kirkes og frikirkesamfunnenes     konfirmantarbeid .  -   at den kirkelige tjeneste for nordmenn i utlandet bygges videre ut,     bl.a. med støtte til studentprester og full dekning av     sjømannsprestenes lønn over statsbudsjettet.  -   at respekten for helligdagslovgivningen må styrkes, og at     idrettsarrangementer i større grad avvikles på hverdager.  -   at saksområder som gjelder trossamfunn utenfor Den norske kirke bør     overføres fra Justis- og Politidepartementet til Kirke- og     Undervisningsdepartementet .  -   at de kirkelige tjenester i helseinstitusjonene utbygges  -   at det i tråd med den enstemmige konklusjonen i NOU 301975 - «Stat     og kirke» - bør oppnevnes et offentlig utvalg for utredning om     offentlig støtte til trossamfunn utenfor Den norske kirke.  KAPITTEL XII - KULTURPOLITIKK  12.1. - VERDIVALG - KVALITET  Kristelig Folkeparti går inn for:  -   at man gjennom tildeling av kulturmidler stimulerer kulturell     egenaktivitet i lokalmiljøene.  -   å styrke det etiske fundament vårt samfunn bygger på, bl.a. ved at     økonomiske motiv ikke får dirigere kulturtilbudet.  -   lovhjemmel til å gripe inn mot spekulative voldsinnslag i skrift og     bilder.  -   at lovbestemmelsene mot pornografi må håndheves.  -   at det stilles særlig strenge krav til renslighet i tekst og bilder     som anvendes i reklame og agitasjonsøyemed.  12.2. - KULTURUTFOLDELSE  12.2.1. - Kulturengasjement  Kristelig Folkeparti går inn for:  -   at personlig ansvarsfølelse og engasjement stimuleres ved en rimelig     balanse mellom egenansvar og offentlig ansvar for de ulike oppgaver.     å støtte og oppmuntre det kulturarbeid som drives av forskjellige     religiøse, humanitære og sosiale organisasjoner.  -   at organisasjoner og institusjoner som arbeider ut fra ideologisk og     livssynsmessig grunnlag, får reelle muligheter til å virke ut fra     sin egenart, bl.a. ved sin tilsettings- og personalpolitikk.  -   at vern om kulturminner og miljøverdier styrkes gjennom     bevaringsplaner og en klar ansvarsfordeling mellom statlige,     regionale og kommunale oppgaver.  -   å støtte og oppmuntre det arbeid som drives innenfor lokalhistorisk     forskning og studier.  -   at kunstnerne gis gode arbeidsvilkår, særlig med sikte på å     stimulere kulturlivet i lokalmiljøet.  12.2.2. - Ungdomsarbeid - idrett  Kristelig Folkeparti går inn for:  -   at stat, fylke og kommune må være med og legge til rette de ytre     forhold for ulike aktiviteter, med f.eks. bevilgninger og tilbud om     lokaler.  -   at fritidstilbud og miljøtiltak fortrinnsvis organiseres av     frivillige organisasjoner, grupper og enkeltpersoner som ønsker å     gjøre en innsats i denne sektoren.  -   at den statlige stønaden til ungdomsorganisasjonene økes.  -   at kommunale ungdomsklubber etableres som et supplement til det     frivillige ungdomsarbeid der dette er ønskelig ut fra lokalmiljøets     behov.  -   at fysisk og psykisk funksjonshemmede i større grad får del i     fritidsaktivitetene .  -   at forutsetningen for offentlig tilskudd er at virksomheten skjer i     rusgiftfritt miljø.  -   at Stortinget på grunnlag av en stortingsmelding får drøfte     idrettens plass i vårt samfunn, bl.a. forholdet     masseidrett/eliteidrett.  -   at idrettsorganisasjonene støttes, særlig med sikte på masseidrett.  -   et bedre tilbud av idrettsanlegg og kvalifiserte idrettsinstruktører     også i distriktene.  -   at frilufts- og idrettsmiljø vernes mot bruk av alkohol og andre     rusgifter.  -   at idrettens andel av tippemidlene økes.  -   å motvirke den sterke kommersialiseringen av idretten.  12.2.3. Musikk, biblioteker, litteratur  Kristelig Folkeparti går inn for:  -   at kommunale musikkskoler gis økonomisk støtte gjennom statlige     rammebevilgninger, f.eks. integrert i grunnskolestøtten.  -   at behovet for hensiktsmessige konsertlokaler blir imøtekommet     gjennom tilskuddsordninger til offentlige og private bygg som gir     gode kombinasjonsmuligheter .  -   at rikskonsertenes midler får en god fordeling i de ulike regioner     med særlig vekt på distriktenes behov.  -   utbygging av filialvirksomhet og bokbusstjeneste i distriktene.  -   å styrke bibliotektjenesten ved sykehus, institusjoner for eldre,     for funksjonshemmede, fengsler m.v.  -   at det utarbeides klare regler for innkjøp av bøker for å sikre     barnebibliotekene god og byggende litteratur. Samarbeidet med     skolene må utbygges videre.  12.2.4 - Film og kino  Kristelig Folkeparti går inn for:  -   endring av reglene for den statlige støtte til norsk film og til     import og distribusjon av film med sikte på å stimulere til høyere     kunstnerisk og etisk kvalitet.  -   at det blir etablert en konsesjonsordning eller statsdrift av     filmimport og distribusjon.  -   at statens filmkontroll strammer inn sin praksis, og at regelverket     endres slik at det kan gripes inn mot mentalt skadelige og     diskriminerende filminnslag. Medlemmene av statens filmkontroll må     ansettes på åremål.  -   at kinostyrene må trekke opp retningslinjer og øve større     innflytelse på repertoarpolitikken ved kommunale kinoer.  -   en kontrollordning for omsetning av videokassetter.  12.2.5. Teater  Kristelig Folkeparti går inn for:  -   at den økonomiske støtte bør bidra til at teatrene gjennom sitt     repertoar holder kvalitetsmessige mål, kunstnerisk og etisk.  -   at teatrene får fungere slik at de fremdeles kan utøve sin     kunstneriske,samfunnskritiske og samvittighetsvekkende funksjon med     respekt for kristne, etiske, nasjonale og sosiale verdier.  -   fortsatt støtte til amatørteatervirksomhet.  12.2.6. - Museer og kunstgallerier  Kristelig Folkeparti går inn for:  -   at muséene og kunstgalleriene organiseres med sikte på større     kontaktflate utad.  -   at bygde- og distriktsmuséene sikres økonomisk støtte og faglig     veiledning.  -   å klargjøre ansvarsforholdet for kulturminner og fredede bygninger.  12.2.7. - Språk  Kristelig Folkeparti går inn for:  -   styrking av ansvaret for våre to offisielle skriftspråk - bokmål og     nynorsk - foruten samisk.  -   at prinsippet om at minst 25 % av sendingene i NRK bør være på     nynorsk, følges opp.  -   at det gis et tilstrekkelig læreboktilbud på alle tre målformer.  -   at muntlig og skriftlig opplæring i sidemål i ungdomsskolen og     videregående skoler sikres.  12.2.8. - Samekulturen  Kristelig Folkeparti går inn for:  -   at samekulturen sikres gode utviklingsmuligheter ut fra egne     forutsetninger.  -   at undervisning i samisk språk og kultur utbygges.  -   at naturinngrep som i vesentlig grad virker negativt inn på     samekulturens ressursgrunnlag forhindres.  -   at reindriftsskolen flyttes til indre Finnmark og at yrkesskoler og     andre skoler i samiske områder bygges ut.  -   at utgivelse av lærebøker på samisk intensiveres.  -   at tradisjonelle deler av samisk kultur føres videre til kommende     generasjoner ved hjelp av samisk kunst, muséer og samlinger.     Kultursamlingene legges til samiske områder.  -   at de samiske programmer i radio og TV styrkes, og gis større     bredde.  -   at kulturtiltakene gjøres gjeldende også for sør-samene.  12.3. - MEDIAPOLITIKK  12.3.1. - Kringkastingen  Kristelig Folkeparti går inn for:  -   at NRK må få en verdiforankring for programvirksomheten i samsvar     med våre kristne, nasjonale og demokratiske tradisjoner.  -   at det innføres ulike former for oppmyking av NRKs monopolstilling,     bl.a. ved å la organisasjonene etc. få lage programmer i NRK, og ved     utbygging av nærkringkasting o.l.  -   at det blir flere kristne programtilbud, særlig for barn og unge.  -   at Kringkastingsrådets og de lokale programutvalgs arbeidssituasjon     styrkes, slik at rådet mer effektivt kan fungere som rådgivende     organ for programvirksomheten.  -   at reklame ikke innføres i kringkastingsvirksomheten.  -   at det legges sterkere vekt på mediaforskningen, spesielt med sikte     på tiltak som kan redusere eller motvirke uheldig påvirkning fra     massemedia på barn og unge.  -   at innføring av ny teknologi, eventuelt satelittfjernsyn etc., så     langt som mulig styres ut fra kulturpolitiske målsettinger.  12.3.2. - Pressen  Kristelig Folkeparti går inn for:  -   fortsatt offentlig støtte til avisene for å sikre en differensiert     fri presse.  -   vurdering av støtteregler for dagspresse, ukepresse,     organisasjonsblader og tidsskrifter etc., som stimulerer til     balansert informasjon og god politisk, faglig, geografisk, kulturell     og språklig differensiering.  KAPITTEL XIII - OPPDRAGELSE, UTDANNING OG FORSKNING  13.1. - KULTURARV  (Se prinsipp-programmet)  13.2. - BARNEHAGER  Kristelig Folkeparti går inn for:  -   å innføre kristen formålsparagraf i barnehageloven.  -   at hensynet til barna må være grunnleggende i all planlegging og     utbygging av barnehager. Rimelig balanse i utbyggingen av     familiebarnehager, heltids- og korttidsbarnehager.  -   at retten og støtten til privat drift av barnehager sikres gjennom     lov og økonomiske tilskuddsordninger.  -   økonomisk likestilling mellom private og offentlige barnehager.  -   at barnehagenes eiere gis flertall i styret, og dermed styrings- og     tilsettingsretten .  -   at forholdene i barnehagene blir lagt best mulig til rette for     integrering av barn med ulike handicap.  -   å vurdere en sterkere samordning av innholdet i     allmennlærerutdannelsen og førskolelærerutdannelsen.  13.3. - SKOLENE  13.3.1 - Grunnskolen  Kristelig Folkeparti går inn for:  -   at foreldrenes ansvar for barneoppdragelsen styrkes, og deres rett     til å oppdra sine barn må respekteres. Samfunnet skal gjennom     barnehager, grunnskoler og ved andre tiltak hjelpe foreldrene til     denne oppgaven.  -   at kristne holdninger og grunnverdier må prege hele skolens     virksomhet.  -   at grunnskolen får ressurser til å senke den øvre grense for     elevtallet i klassene til 25 elever, og/eller til å øke     rammetimetallet for barnetrinnet.  -   at spesialskoletilbudet opprettholdes i tilstrekkelig utstrekning og     gis nødvendige ressurser.  -   at kommunene får slike økonomiske ordninger at de kan gi de     funksjonshemmede fullverdige skoletilbud, etter sakkyndig     rettledning og i samarbeid med foreldrene.  -   at helsetjenesten og den pedagogiske- psykologiske tjenesten     styrkes, særlig med sikte på forebyggende tiltak.  -   at lærebøker, hjelpemateriell og bøker til skolebibliotekene må være     i samsvar med skolens formålsparagraf og Mønsterplanen.  -   at det skaffes litteratur og materiell til fremmedspråklige barn.  -   at samlivsundervisningen skal gis i samsvar med skolens kristne     formål.  -   at karakterer blir brukt på ungdomstrinnet til det eventuelt er     utarbeidet bedre vurderingsmåter.  -   at skolens vurdering også gir uttrykk for egenskaper som elevenes     samarbeidsevne, innsats og arbeidsvilje, orden og flid.  -   at forsøkene med utprøving av alternative vurderingsformer blir     videreført.  -   at ansvaret for forsøks- og utviklingsarbeid gradvis overføres fra     Forsøksrådet til andre og mer naturlige organer i skoleverket.     Utviklingsarbeid bør i hovedsak skje ut fra lokalt initiativ og med     utgangspunkt i skolens hverdag på grunnplanet.  -   at en opprettholder ordningen med 9-årig opplæringsplikt, men med     økt anledning til utvidet (alternativ) opplæring. Det må skapes     ordninger og samarbeidsformer som kan stimulere til økt utplassering     i bedrifter og institusjoner.  -   at praktiske og estetiske fag får større plass i ungdomsskolen og     blir kompetansegivende ved inntak i videregående skoler.  -   at refusjonsordningene i grunnskolen utformes slik at de sikrer     likeverdige skoletilbud over hele landet.  -   at veiledningstjenesten når det gjelder skolebygg, inventar og     læremidler, utbygges.  -   at det i hele skoleverket legges vekt på å fremme bred kontakt med     og forståelse for de verdier som nærsamfunnet representerer.  -   å arbeide for å opprettholde/utbygge desentraliserte, mindre     skoleenheter.  13.3.2. - Videregående skoler  Kristelig Folkeparti går inn for:  -   at den videregående skolen skal bygge på de kristne grunnverdier.  -   at religions- og kristendomsundervisningen blir obligatorisk ved     alle studieretninger .  -   tbygging av praktiske og estetiske fagtilbud i det videregående     skoleverk  -   at låne- og stipendordningen justeres i takt med kostnadsstigningen.  -   at samarbeidet mellom videregående skoler og næringslivet styrkes,     og at tilbudene i høyere grad enn nå bygger på næringslivet i     distriktet.  -   at det lokale kulturgrunnlaget trekkes sterkere inn i     undervisningstilbudene, f.eks. gjennom valgfag.  -   at rammetimetallet i små, videregående skoler økes.  -   at nye videregående skoler normalt ikke får flere enn 450 elever.  -   at det må være reelle muligheter for utvikling også for skoler med     bare en eller et par studieretninger.  -   at yrkesrettede, praktiske linjer må prioriteres i den videre     utbyggingen av den videregående skolen.  -   statsstøtte som sikrer at elever med nynorsk som hovedmål     fårlæreboktilbud på linje med bokmålselevene til samme tid og samme     pris.  -   at undervisningstilbudet til funksjonshemmede innen Helsevernet for     psykisk utviklingshemmede og i de statlige og fylkeskommunale     skolene, bygges ut og gis tilstrekkelige ressurser.  -   at prinsippet om fri skole blir opprettholdt.  -   at refusjonsordningene i det videregående skoleverk utformes slik at     de sikrer likeverdige skoletilbud over hele landet.  13.3.3. - Friskolene - voksenopplæring  Kristelig Folkeparti går inn for:  -   at friskolene sikres en fri og uavhengig plass i utdanningssystemet,     bl.a. ved fast økonomisk støtte og ved frihet i ansettelsesspørsmål.  -   at eierne av private skoler sikres frihet til selv å avgjøre     styresammensetningen.  -   å sikre økonomisk støtte til private undervisningstiltak på     høgskolenivå gjennom egen lov eller ved utvidelse av nåværende lov.  -   å sikre folkehøgskolens frie plass i skoleverket.  -   å la den enkelte folkehøgskole selv avgjøre i hvor stor grad     16-åringer skal opptas.  -   likestilling i støtte til studieorganisasjonene.  -   at også private skoler og kommuner må få støtte til voksenopplæring.  -   at ressursene til voksenopplæring må brukes mer effektivt bl.a. bør     egenandelen økes f.eks. ved hobbypregede kurs.  13.4. - Høgskoler - forskning  Kristelig Folkeparti går inn for:  -   at kapasiteten ved institusjonene for høyere utdanning fremdeles     økes, men at det meste av denne veksten legges til institusjonene     utenom universitetene.  -   at en legger vekt på forskning som hjelpemiddel i     samfunnsplanleggingen.  -   å prioritere forskningsoppgaver som kommer store folkegrupper til     gode, og som særlig tar hensyn til ressurssvake grupper og til     grupper som er blitt tilsidesatt.  -   at kontakten mellom forskningen og de som bruker forskningen     styrkes.  -   at Norge fortsatt deltar i internasjonalt forskningsarbeid, når     dette er av stor internasjonal verdi eller har særlig interesse for     oss.  -   at norske studenter i utlandet i størst mulig grad sidestilles med     dem som studerer innenlands når det gjelder økonomiske vilkår og     sosiale hjelpetiltak.  -   at institusjoner som Det Teologiske Menighetsfakultet, Norsk     Lærerakademi, Misjonshøgskolen og Diakonhjemmet får statsstøtte uten     offentlig innblanding i lærespørsmål.  -   at distriktshøgskoler (studiesentra) bør bygges i flere fylker.  -   at distriktshøgskolene engasjeres i forskningsarbeid med særlig     tilknytning til lokalsamfunnet.  
