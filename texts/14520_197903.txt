Äänestä perusarvojen puolesta maalisvaaleissa vuonna 1979!  Kristillinen Liitto vaatii:  Hallituspohjaan saatava muutos Verotus tukemaan työntekoa ja yritteliäisyyttä  Nuorisotyöttömyys pois - nuorille työtä tai ammattikoulutusta  Maatalouden arvostus palautettava Metsäverotusta kevennettävä Tuki lasten kotihoidolle Aborttien tilalle lapsiperheiden tuki Eläkeläisistä, rintamamiehistä, sairaista ja vammaisista huolehdittava  Päiväkodeille kristillinen kasvatustavoite Keskiolut takaisin Alkoon - Liikenteen promillerajaksi 0.0.  Sulku väkivallalle  Perustuslait säilytettävä turvanamme Tuki uskonnolliselle lehdistölle Kristillinen toiminta turvattava  Koti paras hoitopaikka Talonpojan työlle tunnustus  Kolmen lapsen äiti Anneli Lähdesmäki pitää alle 3-vuotiaiden lasten parhaana hoitopaikkana kotia. Lapsi tarvitsee turvallisen ympäristön kasvaakseen tasapainoiseksi yksilöksi, sanoo Anneli. Lasten kotihoidon tukemiseksi hän esittää äitiysloman pidentämistä vähintään vuoden mittaiseksi. Sen jälkeen kotihoidontuen kokeilu ja äidinpalkka tulisivat avuksi Työssä käyvien pienten lasten äitien asemaa voitaisiin parantaa lyhentämällä heidän työaikaansa kahdella tunnilla tai järjestämällä heille osapäivätöitä. Perheellisten asemaa helpottaisi myös kotiapulaisen palkkakustannusten saaminen verovähennyskelpoisiksi ja lapsilisien nostaminen.  Maatalousväestö on jäänyt pahasti jälkeen tulokehityksestä Maaltapako ja maaseudun ukkoontuminen ovat seurausta huonosti hoidetusta maatalouspolitiikasta. Talonpoika tuntee asemansa uhatuksi huomauttaa maanviljelijä Christer Boije. Hänen mielestään maatalousväestön elinehdot olisi turvattava ja maanviljelijän olisi voitava kokea työnsä mielekkääksi ja arvostetuksi. Pienviljelmien toimeentuloa voitaisiin parantaa sivuansiomahdollisuuksia saamalla ja muuttamalla tuloverolakia pientiloille edullisemmaksi. Tilakoon suurentaminen ja erikoistuminen parantaisivat myös maatalouden kannattavuutta. Tilojen suurentamista varten valtion tulisi antaa halpakorkoisia lainoja Boije ehdottaa ylituotanto ongelman ratkaisuko ylijäämien suuntaamista kehitysmaille Katovuosien varalle taas tulisi rakentaa varmuusvarastoja.  Verotus yrittämistä tukevaksi Työtä ja terveitä tapoja nuorille  Yrittäjän tie on ylikireän verotuksen takia käynyt yhä kaidemmaksi. Maalarimestari Reino Kuikanmäen mielestä kohonneet sosiaaliturvamaksut ja omaisuudesta verottaminen ovat lisänneet kohtuuttomasti yrittäjän taloudellista taakkaa ja vieneet monet yritykset konkurssiin. Verotus on avainsana, tähdentää Kuikanmäki. Hänen mielestään verotusta olisi kiireen vilkkaa muutettava yrittämistä, työntekoa ja säästäväisyyttä edistäväksi. Yhteiskunta voisi tulla vastaan myös suuntaamalla hankintoja kotimaisilla yrityksille. On nurinkurista, jos verotus johtaa siihen, että työttömyyskortistossa oleminen on edullisempaa kuin työn tekeminen.  Nuorille työ on välttämätön elinehto sanoo opiskelija Riitta-Leena Salomaa. Ilman työtä nuoret turhautuvat ja joutuvat henkisesti rappiolle. Yhteiskunnan tulisi Riitta-Leenan mielestä tarjota nuorille riittävästi työmahdollisuuksia ja poistaa niitä syitä jotka estävät työnantajia palkkaamasta nuoria työntekijöitä palvelukseensa. Heidän osaltaan tulisi esimerkiksi poistaa sosiaalikulut. Riitta-Leena pitää tärkeänä myös sitä että nuorille ja lapsille annetaan selkeä ja kestävä kristillisiin arvoihin perustuva kasvatus. Kotien, koulujen ja joukkoviestimien tulisi tarjota nuorisolle henkisesti kehittäviä ja rakentavia aineksia. Terveeltä pohjalta kasvaa terve sukupolvi ja elinympäristö.  Kristillistä Liittoa tarvitaan
