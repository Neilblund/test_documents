DS'70, VERKIEZINGSPROGRAM 1971  Voor DS'70 staan de volgende punten centraal: de parlementaire democratie DS'70 streeft naar een verbetering van de samenleving via de weg van de parlementaire democratie. Wetten die op democratische wijze tot stand zijn gekomen, moeten worden nageleefd zolang zij niet op democratische wijze gewijzigd of ingetrokken zijn.  - de sociale gerichtheid DS'70 zet zich in voor een zo rechtvaardig mogelijke afweging van belangen. Zij weet daarbij, dat de zwakken in onze samenleving extra steun en aandacht nodig hebben. Solidariteit met de sociaal zwakken moet een hoofdpijler zijn van onze sociale orde.  - de ruimte DS'70 wenst een ruimtelijk beleid, dat de bevolking meer mogelijkheden geeft zich naar eigen keuze in de diverse streken van ons land te vestigen. Daarvoor moeten bestaansbronnen en voorzieningen bewust over het land worden gespreid. Een goed woon- en leefklimaat moet blijvend worden veiliggesteld.  - de persoonlijke financiële speelruimte DS'70 vindt, dat de mogelijkheden om naar eigen inzicht te leven - het geld naar eigen inzicht uit te geven - zo groot mogelijk moeten zijn. Zij wenst daarom, dat door een ander overheidsbeleid - onder meer inzake subsidies - een verdere verhoging van de belastingtarieven wordt voorkomen. Als belangrijkste probleem voor de komende jaren ziet DS'70 de volkshuisvesting. Aan de woningbouw kent DS'70 dan ook de grootste voorrang toe, zowel wat aantal als kwaliteit van de te bouwen woningen betreft. Hierna volgt het standpunt DS'70 over een aantal belangrijke onderwerpen.  I. Woningvraagstuk DS' 70 kent aan de woningbouw de grootste voorrang toe, zowel wat het aantal als de kwaliteit van de te bouwen woningen betreft. Bij de bestrijding van de woningnood zal in het bijzonder aandacht moeten worden besteed aan maatregelen ten behoeve van personen met lage inkomens, die het meest van de woningnood te lijden hebben. DS'70 wenst daartoe onder meer: a) minder stimulerende maatregelen - zoals het verlenen van subsidies en garanties - door de overheid voor andere gebouwen en minder gebouwen voor de overheid zelf (bv. voorlopig geen nieuw parlementsgebouw). b bevordering van de doorstroming. C) vereenvoudiging en versnelling van de procedures om te kunnen bouwen. d) tegengaan van de algemene overspanning in het economische leven, waardoor de bouwnijverheid, zowel direct als via de hoge rentestand in de knel is gekomen. e) grondige doorlichting van de structuur van de bouwnijverheid via de researchafdelingen van het ministerie van Volkshuisvesting en Bouwnijverheid. betere spreiding van de werkgelegenheid over het land, bv. door de vestiging van bedrijven en kantoren, zodat er meer mogelijkheden voor de bevolking komen om overeenkomstig hun eigen wensen te leven dan thans in het Westen van ons land het geval is. g) billijker regelingen voor de verdeling van woonruimte, o.a. ten behoeve van alleenstaanden. H) opvoering van het aantal jaarlijks te bouwen woningwetwoningen en andere gesubsidieerde woningen met 15.000 in totaal, uiterlijk te bereiken in 1975. I) beter afstemmen van de woningbouw op de verschillende behoeften zoals die bestaan bij gezinnen, alleenstaanden, bejaarden, invaliden. 1) meer aandacht voor reconstructie en sanering oude wijken; *1 voorgaan in de richting van individuele huursubsidies.  II. Bevolkingsprobleem DS'70 erkent, dat de steeds toenemende bevolkingsdichtheid ons voor grote problemen stelt. Zij wenst daarom onder meer: a) betere spreiding van de bestaansbronnen en daardoor van de bevolking over Nederland. b) het tegengaan van de economische overspanning, waardoor de grote zuigkracht op buitenlandse arbeiders afgeremd wordt. C) zorg voor het op ruime schaal beschikbaar zijn van voorlichting over verantwoorde gezinsvorming, ook in het onderwijs, opdat de opgroeiende generaties zich meer bewust zullen worden van hun verantwoordelijkheid jegens de toekomstige generaties.  III. Milieubeheer, Natuurbescherming en Open luchtrecreatie De toename van de bevolking, de industrialisatie, het verkeer en het gebruik van allerlei chemische producten in de landbouw en in de gezinnen maken maatregelen op het gebied van de milieuhygiëne en geluidshinder noodzakelijk. Het is gewenst dat: a) de wettelijke bepalingen om verontreiniging en geluidshinder te voorkomen en te bestrijden worden verbeterd en uitgebreid. b) het principe ,,de vervuiler betaalt" meer dan tot nu toe in de praktijk wordt gebracht. c) de vraagstukken van milieuverontreiniging in internationaal verband worden aangepakt. d) een minister zonder portefeuille of een staatssecretaris wordt belast met de coördinatie van alle problemen, die met het milieubeheer verband houden. Wat betreft het gebruik van de bodem zal er een krachtiger beleid gericht moeten zijn op behoud van hetgeen ons nog over is aan vrije natuur, flora, fauna en landschapsschoon. Hierbij moet de richtlijn zijn, dat wij de uiterste zorg besteden aan voor het zo rijk mogelijk geschakeerd houden van het leefmilieu in ons dichtbevolkte land. Meer dan voorheen zal men bij het afwegen van economische en technische belangen tegenover die van een gezonde omgeving, aan dit laatste het grootste gewicht moeten toekennen. Er dient een praktisch recreatiebeleid in goede harmonie met de eisen van een zorgvuldig natuurbeheer te worden gevoerd. De mogelijkheden tot openluchtrecreatie in de nabije omgeving van de woonkernen zullen maximaal moeten worden benut. Ook aan het behoud van stedelijk schoon dient meer aandacht te worden besteed. DS' 70 staat op het standpunt, dat natuur- en recreatiegebieden ook als zij eigendom van particulieren zijn in redelijke mate toegankelijk dienen te zijn voor iedereen.  IV. Sociale Verzekeringen Het geheel van de sociale verzekeringswetgeving zal vereenvoudigd en meer op elkaar afgestemd moeten worden. Bovendien dienen de volgende verbeteringen te worden aangebracht: a) de A.O.W.-uitkering voor gehuwden dient netto <derhalve na aftrek van de ziekenfondspremie) te worden opgetrokken tot het netto-minimumloon met evenredige verhoging voor ongehuwden en van de uitkeringen ingevolge de A. W.'l. b) de uitkering voor de zgn. “oud-invaliden" (d.w.z. degenen die voor l-7-'67 invalide zijn geworden) dient opgetrokken te worden overeenkomstig het terzake door de S.E.R. uitgebrachte advies. c) kinderbijslag dient te worden gegeven voor het derde en volgende kinderen tot het 18e jaar. DS'7O wenst in dit verband op korte termijn een studie van maatregelen, om na te gaan of het mogelijk is om de kinderbijslag van werknemers voor het eerste en tweede kind af te schaffen zonder nadelige gevolgen voor het totale inkomen. Gedacht wordt hier o.a. aan compenserende maatregelen op het gebied van de lonen en de belasting. Zolang deze studie niet tot positieve resultaten heeft geleid, dient de kinderbijslag voor het le en 2e kind gehandhaafd te blijven. d) de arbeidsongeschiktheidsverzekering zal uitgebreid moeten worden o.a. met de zelfstandigen tot een volksverzekering.  V. Volksgezondheid De centrale overheid is met betrekking tot de volksgezondheid de eerst verantwoordelijke en dient daarom een directe invloed uit te oefenen op een zo goed mogelijk functioneren van alle voorzieningen in de gezondheidszorg. DS'70 wenst o.m. dat: a) grote aandacht wordt besteed aan die punten, waarop de gezondheidstoestand van de bevolking de laatste jaren achteruit blijkt te gaan. b) een betere coördinatie en planning bij de bouw van ziekenhuizen, verpleegtehuizen en verzorgingshuizen wordt tot stand gebracht. c) anticonceptioneel middelen en adviezen onder de verstrekkingen van de ziekenfondsverzekering worden opgenomen. d) de alcohol- en drugproblemen, zowel van uit de juridische als medisch sociale sfeer worden aangepakt, de handel in bedwelmende, roesverwekkende middelen dient met kracht te worden tegengegaan. e) buitensporige verdiensten in de gezondheidszorg verdwijnen. F) richtlijnen worden vastgesteld, die er op zijn gericht, dat gehandicapten zoveel mogelijk normaal gebruik kunnen maken van openbare gebouwen en vervoermiddelen. g) wettelijke voorschriften, die de modernisering van de medische ethiek en praktijk in de weg staan, verdwijnen. h) de vraagstukken van abortus provocatus, reanimatie en transplantatie worden aangepast aan de maatschappelijke ethiek en ontwikkeling. VII. Onderwijs Voorrang, voor wat betreft het onderwijs, geeft DS'70 aan verbetering van het kleuter- en van het basisonderwijs. Immers de grondslag voor de mogelijkheid, op welke wijze het basisonderwijs, vervolgonderwijs kan worden gevolgd, wordt voor een zeer belangrijk deel gelegd in de levensfase tussen vier en twaalf jaar. Daarom wil DS'70: a) Een verlaging van de leerlingenschaal volgens aan te geven schema en hierop vooruitlopend de mogelijkheid voor scholen met in hoofdzaak kinderen uit de sociaal zwakkere milieus een of meer extra leerkrachten aan te stellen. b) een wettelijk kader, waarbinnen en het kleuter, en het basisonderwijs geregeld gaan worden, zodat een geïntegreerd en samenhangend geheel van basisonderwijs gaat ontstaan, waardoor ontplooiingskansen volledig benut kunnen worden. C) een goede coördinatie tussen de verschillende schoolverzorgingsdiensten de schoolpedagogische diensten, de schoolartsendiensten en de diensten voor scholen beroepskeuze.  Buitengewoon onderwijs Evenzeer als de aandacht van DS'70 gericht zal zijn op de mogelijkheid, dat de begaafden optimale kansen krijgen hun gaven te ontplooien, zal DS'70 er naar streven, dat de zwak en partieel begaafden zich naar hun mogelijkheden en behoeften kunnen ontwikkelen. Daarvoor moeten: a) de nazorg en begeleiding van leerlingen van het buitengewoon onderwijs verder worden uitgebreid. b) de nu reeds bestaande diensten en instellingen beter gecoördineerd worden. C) de inspectie en consulentschappen van het buitengewoon onderwijs verbeterd worden.  Beroeps- en algemeen vormend onderwijs Met betrekking tot het lager en middelbaar beroeps- en algemeen vormend onderwijs stelt DS'70 o.a. het volgende: a) het beroepsonderwijs moet gericht worden op een vorming, waardoor de afgestudeerde in een zo groot mogelijke mate in zijn beroeps- en persoonlijk leven tot ontplooiing kan komen. b) ook het leerlingstelsel en de consulentschappen moeten in verband daarmee beter functioneren. c) het beroeps- en algemeen vormend onderwijs moet aangepast zijn aan de belangstelling, de aard en de behoeften van de jeugd. 4) de overheid kan door middel van wetten en voorschriften ten aanzien van vestiging en inrichting van scholen zorgen, dat hieraan wordt tegemoet gekomen door doelstellingen te eisen en evoluerend onderzoek doen plaats vinden. C> de mogelijkheden voor her- en bijscholing dienen te worden vergroot. VIII Financiële Zaken VI. Cultuur en Sport Creativiteit is in ieder mens aanwezig. De mogelijkheid deze te uiten en in het dagelijks leven toe te passen dient ontwikkeld te worden door culturele vorming. De schoolgaande en werkende jeugd moet via de bestaande onderwijsinstellingen en vormingsinstituten meer onderricht ontvangen in persoonlijke smaakontwikkeling betreffende wonen - leven en denken. In het cultuurbeleid moet voldoende ruimte voor de sport aanwezig zijn. De deelname buiten de beroepssfeer is thans meer passief dan actief door het tekort aan sportieve vorming en het ontbreken van sportaccommodatie. Initiatieven, welke van grotere belangstelling voor een actieve deelname aan sportbeoefening beogen, verdienen de steun van de overheid.  VII. Onderwijs DS'70 hecht grote waarde aan een rechtvaardiger inkomens en vermogensverdeling Vergroting van het nationale inkomen zal de mogelijkheden tot verbetering van de financiële positie van de sociaal zwakkeren gunstig beïnvloeden. Hulp aan zwakke groepen dient in het algemeen niet te geschieden door de tarieven voor goederen en diensten van de overheid laag te stellen, maar door het inkomen van de betrokkenen te verhogen. Dit kost minder, omdat daarvan niet tevens diegenen profiteren, die daaraan geen behoefte hebben. Bovendien worden de betrokkenen in de gelegenheid gesteld het hogere inkomen naar eigen inzicht te besteden. DS'70 acht kritische toetsing van zin en omvang van overheidsuitgaven dringend geboden. Zorgvuldige afweging van de wenselijkheid van de verschillende overheidsuitgaven en de daartegenover staande offers, die van de bevolking gevraagd worden, is uitermate belangrijk. Daarbij zal, voor zover geconstateerd wordt, dat in feite mensen met lagere inkomens belast worden ten gunste van beter-gesitueerden, of aan dringender verlangens niet voldaan kan worden, omdat voor minder urgente doeleinden geld besteed wordt, tot herziening van de uitgaven overgegaan moeten worden. DS'7O acht verhoging van de belastingtarieven niet noodzakelijk. Door sommige uitgavenposten niet te laten stijgen en door de stijging van het nationale inkomen zal integendeel enige verlichting van belasting mogelijk kunnen worden. DS'70 denkt hierbij in het bijzonder aan verhoging van de belastingvrije voet en tariefsverlaging bij de loon- en inkomstenbelasting. Hiervan zullen met name de laagstbetaalden en de middengroepen profiteren. Dit zal ook van belang zijn voor de belastingheffing van ongehuwden en de gehuwde werkende vrouw en voor het tarief bijzondere beloningen. Daartegenover zou de vermogensbelasting, zolang de rente hoog blijft, iets verhoogd kunnen worden.  IX. Economische Vraagstukken DS'70 ziet een belangrijke taak van de overheid in de bevordering van de economische ontwikkeling. Zij is tegenstander van blijvende protectionistische maatregelen en acht subsidies aan bedrijven en bedrijfstakken slechts verantwoord gedurende een overgangsperiode om structurele aanpassingen mogelijk te maken. Het economische beleid zal de bestaansmogelijkheid van de zelfstandige ondernemer en de expansie van goed geleide en in zich zelf gezonde bedrijven zeker moeten stellen. Bijzondere aandacht verdient daarbij het midden- en kleinbedrijf. Om tot de zo noodzakelijke herstructurering van het midden- en kleinbedrijf te komen, dient het Ontwikkelings- en Saneringsfonds zijn taak efficiënter en slagvaardiger te kunnen verrichten DS'7O streeft naar uitbreiding van de Europese Economische Gemeenschap en zal pogingen steunen deze uit te bouwen tot een federale staat op democratische grondslag. DS'70 staat kritisch ten opzichte van het beleid dat de E.E.G. thans op diverse gebieden - waaronder de landbouw - voert, omdat te veel gelet wordt op nationale belangen op korte termijn en te veel gelet wordt op de prijzen van de producten en te weinig op de individuen. Hierdoor worden de prijzen te hoog, terwijl desondanks veel landbouwers het financieel moeilijk hebben. Deze politiek schaadt ook de noodzakelijke nationale en internationale arbeidsverdeling. De overheid dient in tijden van dreigende spanning een volledig gebruik te maken van alle beschikbare instrumenten om onder meer de investeringen af te remmen. Krachtige bestrijding van de inflatie is noodzakelijk. In verband met de Europese landbouwpolitiek dient het nationale beleid op korte termijn aan een kritische beoordeling onderworpen te worden om vast te stellen, of dit nog voldoende beantwoordt aan de gewijzigde behoeften. Ten aanzien van de ruilverkaveling, moet bv. de vraag worden beantwoord, of deze zeer kostbare ingrepen in ons landschap nog werkelijk in verantwoorde mate voldoen aan de gestelde doeleinden. De door de ontwikkeling in de landbouw noodzakelijke afvloeiing van agrariërs behoort sociaal voldoende te worden begeleid. Vooraan de moderne eisen aangepaste levenskrachtige bedrijven moeten kapitaalsmogelijkheden worden geschapen, die versnippering (bv. door vererving) helpen voorkomen. Er dient op te worden toegezien, dat de Nederlandse visserij in E.E.G.-verband niet in een ongunstiger uitgangspositie geraakt. DS'70 staat positief tegenover de hervorming van de ondernemingsstructuur.  X. Verkeer Bij wegenaanleg dient, financieel, technisch en organisatorisch een beter samenspel te komen tussen de gemeenten, de provincies en het rijk. Een landelijk orgaan voor planning en financiering verdient overweging. Verkeersdiscipline moet worden bevorderd. DS'70 wenst stimulering van het openbaar vervoer, zowel in de openbare als in de particuliere sector  XI. Democratie Het besef van de waarde van de democratie zal moeten worden bevorderd. Niet toegegeven zal mogen worden aan intimidatie en aan het recht in eigen hand nemen. Wetten, die op democratische wijze tot stand zijn gekomen, zullen moeten worden nageleefd zolang zij niet op democratische wijze zijn gewijzigd of ingetrokken.  XII. Staafkundige Vernieuwing DS'70 acht het gewenst, dat de bestuursstructuur doorzichtiger gemaakt wordt, dat allerlei bestuurlijke procedures vereenvoudigd worden en dat een zekere decentralisatie plaats vindt. Voorts acht zij het noodzakelijk, dat de taken van de verschillende overheidsinstanties duidelijker worden afgebakend, zodat het niet meer mogelijk zal zijn, dat voor hetzelfde doel door verschillende departementen subsidies gegeven worden en evenmin door verschillende bestuurslagen (rijk, provincie en gemeente). DS'70 bepleit de opstelling van een voordracht door de Tweede Kamer aan de koningin tot benoeming van de kabinetsformateur. DS'70 is voorstander van een kiesdrempel.  XIII. Defensie DS'70 acht een bondgenootschappelijke samenwerking in Atlantisch verband noodzakelijk in het belang van vrede en veiligheid. In overleg met de bondgenoten moet gestreefd worden naar een doelmatige opbouw van de strijdkrachten van de verschillende bondgenoten. In de huidige omstandigheden past geen verzwakking van de gemeenschappelijke krachtinspanning. Tegenover de stijging van de kosten, die voortspruit uit de stijging van het loon- en prijspeil en de noodzakelijke aanpassing van de bezoldiging van dienstplichtigen dient gestreefd te worden naar kostenbesparing door. - concrete samenwerking in NAVO-verband op militair-industrieel gebied. - verbetering van de doelmatigheid en efficiency van het Nederlandse defensieapparaat, mede in NAVO-verband.  XIV. Ontwikkelingshulp DS'70 acht internationale solidariteit een dringende eis Daarom wenst DS'70: a) de stimulering van de vestiging van industrieën, verbetering van de landbouw en andere bedrijfstakken in ontwikkelingslanden. Hierbij zal moeten worden nagegaan, welke industrieën beter elders dan in Nederland kunnen worden gevestigd of uitgebreid. 5) de bevordering van een rendabele uitvoer door de ontwikkelingslanden van hun producten c) verbetering van de wijze, waarop steun wordt verleend. 4) handhaving van de Nederlands bijdrage aan ontwikkelingslanden op het huidige, naar internationale maatstaven hoge niveau. E. een verbeterde voorlichting over de besteding van de ontwikkelingshulp. Dit alles op basis van internationale solidariteit en verantwoordelijkheidsgevoel (van ons en van de ontwikkelingslanden zelf).  XV. Koninkrijk Aan Suriname en de Nederlandse Antillen moet de mogelijkheid gegeven worden tot een duidelijke presentatie van haar eigen identiteit in de Internationale verhoudingen, in het bijzonder op het Amerikaanse continent. Indien Suriname en de Nederlandse Antillen zulks wensen, dient Nederland op constructieve wijze medewerking te verlenen aan wijziging of beëindiging van het Statuut. DS'70 acht het gewenst een studiecommissie in Koninkrijksverband in te stellen om na te gaan of het mogelijk is het Statuut te vervangen door een samenwerkingsverdrag. Het recht op vestiging in de delen van het Koninkrijk dient op basis van wederkerigheid te worden bepaald.  BUITENLANDSPROGRAM DS'70  De invloed die Nederland op de wereldpolitiek kan uitoefenen is onvermijdelijk heel beperkt; DS'70 zal er dan ook niet naar streven om, zoals het parlement al te veel doet, een soort lopend commentaar op het wereldgebeuren te verzorgen. Toch ook een klein land kan een duidelijke buitenlandse politiek voeren, gericht op wapenbeheersing, gecontroleerde ontwapening, duurzame vrede en verdediging van een politiek stelsel waarin op democratische wijze partijen en personen naar politieke en maatschappelijke veranderingen kunnen en behoren te streven. Dit betekent in de eerste plaats dat DS'70 alle dictaturen verwerpt, hoe ook ideologisch gekleurd. Politiek van beslissende betekenis zijn echter vooral die dictaturen die door hun militair potentieel en agressieve ideologie een bedreiging vormen voor de wereldvrede en het voortbestaan van de vrije wereld. DS'7O acht de huidige wereldpolitiek beheerst door het onverminderd voortduren van een conflictsituatie die haar oorzaak vindt in de onwil van het communisme, met name van het centrum van alle antiwesterse krachten, de Sovjet-Unie, om tot ernstige ontspanning te komen. Zolang de Sovjet-Unie Consequent blijft streven naar het opleggen van haar wil aan een uiteenvallend Westen - onder vermijding van provocatie tot een grote oorlog - doet het Westen er goed aan te voorkomen dat zijn eenzijdig nagestreefde ontspanningspolitiek in capitulatiepolitiek onthardt. Het Russisch imperialisme is vanouds voorzichtig en geduldig; daartegenover is een gecoördineerde Westelijke politiek nodig die zich door de huidige dreiging niet laat intimideren, maar ook in die politiek van afweer niet zal verstarren wanneer wellicht in de toekomst de Sovjet-Unie, al of niet ten gevolge van een regime-verandering, zijn vijandschap en superioriteitswaan zal verruilen voor een politiek van oprechte ontspanning en loyale samenwerking met het Westen. Over punten waar een Nederlands standpunt reële betekenis heeft denkt DS'7O als volgt: a) streven naar uitbreiding van de E.E.G. en steun aan pogingen deze uit te bouwen tot een federale staat op democratische grondslag. b) het stellen van politieke voorwaarden op het gebied van democratie en koloniale politiek aan Portugal, Spanje en Griekenland, alvorens tegemoet te komen aan het verlangen van deze landen, toe te treden tot de E.E.G. c) ontwijfelbare loyaliteit jegens de NAVO. d) uitbreiding van de NAVO tot een politiek bondgenootschap van alle democratische, Westerse en Westersgezinde landen, met de V.S. als het politieke en militaire centrum <dit als tegenwicht tegen het toenemend falen van de V.N., het voortschrijdend gebrek aan gecoördineerd politiek optreden binnen het Atlantisch bondgenootschap, en vooral voor het tegengaan van daarmee samenhangende isolationistische tendensen in de V.S. zelf). e) steun aan Israël's streven naar een onbedreigde bestaansmogelijkheid (vredesverdrag met de Arabische landen, vaststelling van veilige en erkende grenzen en regeling in het kader van het vredesverdrag van het probleem van de Palestijnse vluchtelingen); 1) afwijzen van directe erkenning van de D.D.R. als een thans niet opportune concessie.
