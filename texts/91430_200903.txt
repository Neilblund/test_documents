DRUŠTVO JEDNAKIH ŠANSI ZA SVE
- Učinićemo da sistem državne uprave i lokalne samouprave bude depolitizovan, sačinjen od profesionalaca koji će stručno i odgovorno obavljati svoje poslove u opštem interesu
- Povratićemo povjerenje građana u pravosudni sistem
- Reformisaćemo sektor bezbjednosti
a bezbjedonosne službe staviti pod civilnu I demokratsku kontrolu
- Uvešćemo efikasan sistem kontrole vršenja javnih funkcija u cilju sprečavanja, otkrivanja i sankcionisanja neetičkog ponašanja i korupcije u vrhovima vlasti
- Učinićemo da Javni servis zaista bude u službi svih građana
- Ukinućemo monopol DPS-a nad imovinom bivšeg Saveza komunista
VLADAVINA PRAVA I LJUDSKA PRAVA
- Pružićemo punu političku podršku u cilju osnaživanja sudske vlasti
- Osposobićemo tužilaštvo da efikasno obavlja svoju osnovnu funkciju kroz zakonodavne i druge mjere- kroz izmjene zakona o državnom tužilaštvu i donošenje novog Zakonika o krivičnom postupku u kontekstu oduzimanja imovine stečene krivičnim djelom
- Insistiraćemo na normativnim i drugim mjerama kojima će se omogućiti djelotvorna kontrola i istraga u slučajevima policijske torture
- Potenciraćemo izmjene Zakona o zaštitniku ljudskih prava u pravcu jačanja njegovih funkcija
- Ukazaćemo na potrebu donošenja opšteg zakona o zabrani diskriminacije
- Obezbijedićemo poštovanje manjinskih prava u skladu sa Ustavom Crne Gore i Okvirnom konvencijom za zaštitu manjina
- Pojačaćemo kontrolnu ulogu Parlamenta u pogledu ostvarenja zaštite I ispitivanja kršenja ljudskih prava
ANTIKORUPCIJSKA POLITIKA
- Ojačaćemo institucionalnu nezavisnost i efikasnost nadzornih tijela
- Uvešćemo imovinsku karticu kojom bi se na adekvatan način kontrolisalo stanje prihoda kao i plaćanje poreza svakog pojedinca
- Dosljedno ćemo implementirati Konvenciju Savjeta Evrope o zaplijenjivanju, zamrzavanju i konfiskaciji imovine stečene korupcijom i organizovanim kriminalom
- Zaokružićemo regulatorni pravni okvir kroz donošenje „Zakonodavstva nužde“ a kojeg bi prije svega trebalo da čine:
Zakon o reviziji privatizacije,
izmijenjeni Zakon o kofliktu interesa,
kao i set antimonopolskih propisa.
Detaljnije ćemo regulisati materiju pranja novca
i omogućiti dosljedno primjenjivanje Zakona o slobodnom pristupu informacijama
- Stimulisaćemo aktivno učešće građana, civilnog sektora i nosilaca političke vlasti u borbi protiv korupcije
LOKALNA SAMOUPRAVA
Jačaćemo lokalnu samoupravu kroz pet osnovnih principa: depolitizaciju, decentralizaciju, profesionalizaciju, efikasnost I efektivnost
U tom cilju iniciraćemo:
- Donošenje Zakona o lokalnim izborima kojim bi se depolitizovao I demokratizovao sistem upravljanja I odlučivanja (50% partijska lista, 50% kandidati)
- Donošenje Zakona o državnoj I opštinskoj imovini kojim bi se na cjelovit i sistematičan način uredila i garantovala imovina lokalne samouprave u skladu sa Ustavom Crne Gore
- Izmjene i dopune Zakona o finansiranju lokalne samouprave (50% od utvrđenog profita po koncesionoj nadoknadi realizovan kroz Egalizacioni fond)
- Obezbeđenje sredstava budžeta opštine i iz drugih izvora, poput dijela pdv-a i slično.
- Donošenje Zakona o teritorijalnoj organizaciji Crne Gore kojim bi se povećao broj jedinica lokalne samouprave (Golubovci, Tuzi, Petnjica i svi oni koji ispunjavaju kadrovsku i ekonomsku opravdanost za osnivanje a u cilju varizacije resursa određenog područja)
POLITIKA EVROPSKIH INTEGRACIJA
- Istrajno ćemo se zalagati da Crna Gora postane punopravni član i partner Evropske Unije
- Predočićemo građanima prednosti koje pruža članstvo u Evropskoj Uniji, čime bi se postigao puni konsenzus
- Sačinićemo pregovaračku platformu
- Zaštitićemo nacionalne interese Crne Gore
- Napravićemo globalnu, regionalnu I sektorsku analizu koristi i troškova od članstva u Evropskoj Uniji
- Inoviraćemo Nacionalni program evropskih integracija
- Povećaćemo ingerencije Nacionalnog savjeta za evropske integracije
- Postići ćemo održivu političku i demokratsku stabilnost,
privrednu konkurentnost i
opštu sigurnost za članstvo u Evropskoj Uniji
- Obezbijedićemo aktivnu logistiku procesu pridruživanja Crne Gore Evropskoj uniji
- Saradnjom sa porodicama evropskih političkih partija koju PzP već ostvaruje jačaćemo ugled, kredibilitet i pozitivan imidž
POLITIKA NACIONALNE BEZBJEDNOSTI
- Učinićemo da sistem bezbjednosti bude zasnovan na realnim ekonomskim mogućnostima i potrebama građana Crne Gore
- Efikasno ćemo se suprotstavljati I otklanjati uzročnike organizovanog kriminala
i korupcije
- Formiraćemo Centar za krizne situacije
i Službu za zaštitu i spasavanje na kopnu i moru
- Vojsku ćemo prilagoditi rješenjima sličnim onima u savremenim građanskim društvima
- NATO na referendum – Zalažićemo se da građani Crne Gore na demokratskom referendumu odluče o članstvu Crne Gore u NATO
SMANJENJE EFEKATA EKONOMSKE KRIZE
- Naći ćemo izlaz iz recesije,
podržaćemo privredu,
sačuvati što više radnih mjesta,
spriječiti širenje siromaštva,
obezbijediti socijalnu sigurnost
i vratiti nadu u snagu države
- Trasnformisaćemo Fond za razvoj u Razvojnu banku koja bi sredstvima iz budžeta, prihodima iz privatizacije I prodaje državne imovine, te sredstvima pozajmljenim po najpovoljnijim uslovima na evropskom i svjetskom tržištu kapitala, uz garancije države u iznosu većem od 200 miliona €, finansirala razvojne projekte u sektorima i preduzećima koji bi u kratkom roku osigurali pozitivne ekonomske efekte
- Povećaćemo direktnu podršku malim i srednjim preduzećima (prije svega kroz proces dokapitalizacije, garancije države za kredite za nabavku opreme, nove kreditne linije) koja se bave proizvodnjom roba za izvoz, jer su važan faktor za očuvanje i rast zaposlenosti
- Pripremićemo analizu strukture kamatnih stopa, sa posebnim aspektom na uticaj političkih i drugih neekonomskih rizika i predlog mjera za smanjenje istih
- Smanjićemo javnu potrošnju i definisati je tako da ne smije biti uzrok rasta troškova poslovanja.
U tom smislu izvršićemo hitan rebalans budžeta
uz drastično smanjenje svih nepotrebnih troškova
i jačanje razvojnih i antikriznih komponenti
- Učinićemo da se stalne obaveze budžeta finsansiraju iz “strukturnih prihoda” – ne oslanjajući se na eksterne privremene i neodržive stimulanse tražnje, kao što su prodaja nekretnina i bankarski krediti
- Vlada će se zaduživati isključivo za finansiranje investicija i razvojne projekte
- Povećaćemo poreze na potrošnju, posebno luksuznu, kao i na bogatstvo,
a od poreza osloboditi investicije u proizvodnju
- Uvešćemo dodatno poresko opterećenje na promet luksuznih proizvoda,
višak stambenog prostora,
kao i novi porez na imovinu koja bi se iskazivala kumulativno
- Realne plate ćemo održavati poreskim rasterećenjima
- Država neće biti uzročnik nelikvidnosti ni u jednom sektoru.
U tom cilju će sve svoje obaveze izmirivati najkasnije do 60 dana
- Odmah ćemo pristupiti racionalizaciji javne uprave na državnom i na nivou lokalnih zajednica i ukidanju nepotrebnih radnih mjesta
- Urgentno ćemo popravljati konkurentnost izvoznog sektora i to restrukturiranjem privrednih subjekata, formiranjem izvoznih klastera, kombinacijom mjera fiskalne i monetarne politike i podsticajem sektora koji mogu supstituisati uvoz
- Pripremićemo Cost-Benefit analizu efekata eventualnog uvođenja sopstvene valute
- Mjerama aktivne politike smanjićemo učešće sive ekonomije koja ima plodno tlo u uslovima krize, posebno u oblasti zapošljavanja, kreditiranja po zelenaškim kamatama, prometa akciznih proizvoda itd.
- Kreditni potencijal banaka usmjeravaćemo podsticajnim mjerama prvenstveno ka privredi, a ne prema državi
- Hitno ćemo napraviti analizu likvidnosti i solventnosti pojedinih komercijalnih banaka
- Pripremićemo odgovarajući socijalni paket u iznosu većem od 50 miliona € za podršku najugroženijim slojevima stanovništva, a posebno radnicima koji bi zbog ekonomske krize ostali bez posla.
U tom cilji formiraćemo interventni fond za isplatu otpremnina proglašenima tehnološkim viškom.
Udio države u fondu bio bi 50%, a 50% udio poslodavaca
- Po hitnom postupku ćemo donijeti zakon koji bi regulisao postupak prinudne naplate kredita od strane banaka u slučaju bankrota porodičnih finansija
- U saradnji sa Centralnom bankom ispitaćemo mogućnost da komercijalne banke ponude dodatne olakšice građanima u otplati postojećih kredita, prije svega kroz produženje roka otplate
- Formiraćemo poseban Fond za subvencionisanje ili reprogramiranje kamata na potrošačke kredite do 3000 €
OBRAZOVANJE I NAUKA
- Omogućićemo da obrazovanje bude dostupno svima bez obzira na materijalni položaj
- Uskladićemo visokoobrazovni system sa potrebama crnogorskog i evropskog tržišta rada
- Znatno ćemo povećati plate zaposlenima u prosvjeti, kako bi ih stimulisali u radu i povratili poljuljano dostojanstvo te, svakoj državi, važne profesije
- Povećaćemo broj državnih ustanova predškolskog vaspitanja (vrtića), sa mogućnošću rada i u popodnevnim i večernjim časovima, čime bi se omogućio boravak djeci čiji roditelji rade u smjenama
- Uvešćemo materijalne olakšice nezaposlenima roditeljima i onima sa niskim primanjima za boravak djece u vrtićima
- Povećaćemo izdvajanja iz budžeta u cilju podrške započetim reformama I podizanja kvaliteta obrazovanja
- Uvešćemo državnu – eksternu mature kao ulaznicu za univerzitet
- Podsticaćemo partnerske odnose škola sa preduzećima i lokalnom zajednicom
- Snažno ćemo podsticati cjeloživotno učenje, tj. sve oblike obrazovanja odraslih (dokvalifikacije, prekvalifikacije, vanredno studiranje) u cilju lakšeg i bržeg zapošljavanja i smanjivanja potrebe za uvozom radne snage
- Učinićemo da se Bolonjska deklaracija primjenjuje u skladu sa evropskim standardima, a ne na bazi improvizacija kojima se urušava obrazovni sistem, na koji smo nekad bili vrlo ponosni
- Uvešćemo u školske programe kao obavezan predmet Građansko obrazovanje
- Stimulisaćemo slobodnu, zdravu i kritičku misao na univerzitetima, dajući im punu autonomiju
- Uticaćemo da se što prije donese nacionalni kvalifikacioni okvir
- Stimulisaćemo izgradnju univerzitetskih kampusa
i studentskih domova
- Znatno ćemo povećati iznos stipendija najboljim učenicima i studentima
- Stimulisaćemo naučnu dijasporu da zajedno sa domicilnim kadrovima uzme aktivno učešće u procesu evropskih integracija
- Zalagaćemo se da se budžetska izdvajanja za nauku znatno povećaju I u doglednom vremenu dostignu 3% BDP, što je preporuka Evropske Unije
- Učinićemo da jedini kriterijum pri određivanju kadrovskih rješenja bude znanje, sposobnost i stručnost, a ne nepotizam i politička pripadnost
ZDRAVSTVENA POLITIKA
- Založićemo se da zdravstveno osigurani budu svi građani Crne Gore
- Omogućićemo da država finansira tačno određen nivo zdravstvenih usluga, koje moraju biti dostupne svim građanima i to pod jednakim uslovima
- Konstituisaćemo Fond zdravstvenog osiguranja kao savremenu instituciju, zasnovanu na ekonomskim principima koji bi se, između ostalog, finansirao od akciza i poreza na promet artikala koji direktno ugrožavaju zdravlje
- Redefinisaćemo pozitivnu listu lijekova zbog neophodne dostupnosti skupih lijekova za najteža oboljenja
- Omogućićemo da se sva ortopedska pomagala oslobode uvoznih taksi
i da Fond zdravstva participira u troškovima nabavke, zavisno od socijalnog statusa korisnika
- Učinićemo da izdvajanje za zdravstvenu zaštitu bude proporcionalno stvarnom imovinskom kartonu građanina
- Definisaćemo optimalnu mrežu zdravstvenih ustanova primarne, sekundarne i tercijarne zdravstvene zaštite
- Omogućićemo privatnim zdravstvenim ustanovama da se inkorporiraju u sistem zdravstvene zaštite na zdravom ekonomskom i partnerskom principu
- Ojačaćemo prostorne i kadrovske kapacitete zatvorske bolnice u Spužu u cilju kvalitetnog zdravstvenog zbrinjavanja osuđenika sa somatskim I psihičkim poremećajima, kao i onih sa bolestima zavisnosti
- Osavremenićemo službe hitne medicinske pomoći u opštinskim centrima, kako bi se snizio prehospitalni mortalitet i morbiditet
- Uvešćemo dnevne bolnice za obavljanje brze i efikasne dijagnostike na jednom mjestu čime će se smanjiti ležanje u bolnici, čekanje i mukotrpno “obijanje” vrata brojnih zdravstvenih ustanova
- Ulagaćemo u kontinuirano obrazovanje ljekara i drugog zdravstvenog osoblja
- Opremićemo ambulante izabranih ljekara tako da se veliki dio zdravstvenih potreba može rješiti na tom nivou
- Omogućićemo da preventivna medicina i edukacija gradjana bude dostupna svima
- Učinićemo da Udruženja pacijenata imaju veći uticaj na donošenje ključnih zdravstveno-političkih odluka
- Uvešćemo zdravstveno vaspitanje u školama u cilju prevencije oboljenja mlade populacije, posebno bolesti zavisnosti i polno prenosivih bolesti, kao i bolesti ishrane
- Obezbijedićemo zdravu i izbalansiranu ishranu djeci u vrtićima i školama
- Omogućićemo jedinstveni standard medicinskih procedura i vještina kroz adekvatan rad ljekarske, stomatološke i farmaceutske komore
POLJOPRIVREDA I RIBARSTVO
- Poljoprivredno zemljište, šume i vodu tretiraćemo kao imovinu od posebnog nacionalnog značaja
- Uvešćemo Registar poljoprivrednih proizvođača
- Ustanovićemo državnu Agrobanku
- Neiskorišćeno poljoprivredno zemljište u vlasništvu države, daćemo na korišćenje privatnim poljoprivrednim gazdinstvima kroz stimulativne mjere
- Uspostavićemo berzu poljoprivrednih proizvoda
- Socijalno ćemo zaštititi staračke seoske porodice
- Razvićemo fizičku i institucionalnu infrastrukturu
- Efikasnim podsticajima podržaćemo i zaštititi poljoprivrednu proizvodnju
I izvoz
- Podsticaćemo nepovratnim finansiranjem izgradnju prerađivačkih kapaciteta: mljekara, vinarija, mesnih prerađivačkih kapaciteta itd.
- Iniciraćemo formiranje poljoprivrednih udruženja, proizvođača i prerađivača u cilju jačanja konkurentnosti
i izvoznih mogućnosti
- Promovisaćemo plasman domaćih poljoprivrednih proizvoda konkretnim povezivanjem sa ugostiteljskim objektima
- Razvijaćemo organsku i visokokvalitetnu poljoprivrednu proizvodnju
- Obezbijedićemo nabavku sjemenskog materijala, stočne hrane, opreme I djubriva po nižim cijenama
- Postepeno ćemo razvijati ribarstvo kroz planske i dugoročne programe finansiranja istraživačkih projekata za očuvanje i povećanje ribljeg fonda, kao i otvaranja novih manjih ili većih ribnjaka.
ŠUMARSTVO I DRVOPRERADA
- Primjenom najsavremenijeg koncepta gazdovanja, povećaćemo prirast adekvatan bonitetu zemljišta
- Povećaćemo otvorenost šuma sa današnjih 7-15 km/1000ha na 25 do 30km/1000 ha,
- Stimulisaćemo planinski i lovni turizam, u okviru koga ćemo plasirati sopstveni proizvod (montažne kuće, brvnare, posredne šumske proizvode, suvenire, zdravu hranu)
- Povećaćemo proizvodnju sporednih šumskih proizvoda (pečurki, šumskog voća, sirovina za farmaceutske proizvode)
- Povećaćemo šumske površine pošumljavanjem sadnicama iz sopstvene proizvodnje
- Uradićemo sve na uređenju šuma u cilju sprečavanja požara,
fitopatoloških pojava
i unaprijediti ekološku, ambijentalnu, zdravstvenu, turističku i zaštitnu funkciju šuma
- Onemogućićemo bespravnu sječu, krađu i devastacuju
- Povećaćemo prirast i otvorenost prevođenjem izdanačkih šuma u ekonomske i ojačati njihovu privrednu funkciju
- Šumski otpad ćemo tretirati kao obnovljivi energent
- Promovisaćemo i postići najracionalniji izvoz – izvoz na kućnom pragu
- Napravićemo pravednu raspodjelu koncesionih prava i prava na korišćenje, prema kapacitetima tehnologičnosti prerade
- Revitalizovaćemo drvoprerađivačke proizvodne kapacitete uvođenjem numeričke i informacione tehnologije
- Dominantno ćemo povećati učešće domaće proizvodnje namijenjene opremanju ugostiteljskih i turističkih sadržaja
- Stimulisaćemo proizvodnju obnovljive energije na bazi drvnog i šumskog otpada
- Preusmjerićemo razvoj drvoprerade na osnovu principa kooperacije i eliminacije paralelnih kapaciteta
- Formiraćemo Agenciju za dizajn, istraživanje tržišta i standardizaciju mjera, oblika, profila, alata, postupaka i informacija
- Formiraćemo izvozne klastere za drvoprerađivače
- Povezaćemo na tržišnoj osnovi proizvodnju, stovarišta građevinskog materijala, salone i prodavnice namještaja
- Zabranićemo izvoz trupaca I neobrađenog drveta
TURIZAM
- Ukinućemo plaćanje građevinske dozvole za izgradnju hotela i motela na sjeveru,čime ćemo privući investitore
i doprinijeti otvaranju novih radnih mjesta
i smanjenju odliva stanovništva
- Stimulisaćemo povezivanje ugostitelja sa domaćim poljoprivrednim proizvođačima: najbolje je domaće
- Subvencioniraćemo rad onih restoratera koji se bave samo nacionalnom kuhinjom, čime možemo očuvati izvorne kulinarske tradicije
- Izradićemo plan po kome bi se apartmanske zgrade preuredile u hotele, motele i pansione
- Vršićemo rigoroznu kontrolu ugostiteljskih objekata kada je u pitanju kvalitet i higijena
- Realizovaćemo plan razvoja preko 40 vrsta turizma u Crnoj Gori zavisno od specifičnosti i klijentele, čime ćemo učiniti da Crna Gora bude visokokvalitetna i diverzifikovana turistička destinacija
PROSTORNO PLANIRANJE
- Izradićemo novi Prostorni plan Crne Gore
- Izmjenićemo i dopuniti Zakon o planiranju i uređenju prostora Crne Gore
- Formiraćemo Ministarstvo urbanizma
- Jasno ćemo podijeliti nadležnosti država-opština i decentralizovati način odlučivanja
- Zaustavićemo sadašnju nelegalnu gradnju dosljedno primjenjujući pravnu odredbu da je ona krivično djelo
- Preispitaćemo sadašnji stepen izgrađenosti, devastacije prostora I kulturne baštine, pejzažne arhitekture i optimalna rješenja ćemo upodobiti u planove višeg i nižeg reda
- Primijenićemo Barselonsku konvenciju o zaštiti obale i zabrani gradnje 100 m od zone Morskog dobra
- Formiraćemo Komoru arhitekata,
angažovati domaće stručnjake u što većoj mjeri i u potpunosti zaštititi autorska prava
SAOBRAĆAJNO TRANSPORTNI SISTEM
- Izradićemo projektnu dokumentaciju za izgradnju autoputa Bar – Boljari u skladu sa zakonom i svjetskom praksom
- Definisaćemo izvore finansiranja izgradnje autoputa, prije svega kroz javno-privatno partnerstvo i druge alternativne izvore
- Formiraćemo komisiju od predstavnika Crne Gore, Srbije, Italije I Mađarske za promociju koridora 4”B” (Bari - Bar – Beograd – Budimpešta), kao budućeg kraka koridora X
- Razvijaćemo kooperativne odnose sa privrednim subjektima i korisnicima usluga
- Donijećemo niz mjera koje će smanjiti opterećenje drumske saobraćajne mreže
- Učinićemo da Luka Bar bude generator totalne logističke integracije transportnog sistema Crne Gore u cilju njegove bolje kooperacije, koordinacije I konsolidacije aktivnosti, poput izgradnje novog kontejnerskog terminala
- Definisaćemo __________program revitalizacije jezerskog saobraćaja u cilju valorizacije saobraćajnog potencijala Skadarskog jezera
- Riješićemo probleme vezanih za stacionarni i pješačko-biciklistički saobraćaj po opštinama
- Definisaćemo program razvoja slobodnih carinskih zona Bar i Tivat
- Razvijaćemo model restrukturiranja Željeznice Crne Gore
i intezivirati aktivnosti na modernizaciji željezničkog pravca Bar – Vrbnica – Beograd
- Koristićemo fondove Evropske Unije namijenjene poboljšanju putne infrastrukture, posebno na lokalnom nivou
SEKTOR MALIH I SREDNJIH PREDUZEĆA
- Otklonićemo sve administrativne prepreke pri osnivanju malih i srednjih preduzeća
- Sačinićemo set mjera u poreskoj politici koji će stimulativno djelovati na osnivanje i rad malih i srednjih preduzeća;
garantovaćemo im cijenu električne energije na nivou cijene za domaćinstva
- Stimulativnim mjerama povezaćemo “lokomotive” razvoja, poput KAP-a, Željezare, EPCG, Plantaža sa malim I srednjim preduzećima čija je djelatnost proizvodnja nestandardnih roba i prerada
- Osnovaćemo industrijske zone I tehnološke parkove po pojedinim regionima,
kao i izvozne klastere za poljoprivredu, drvopreradu itd.
- Formiraćemo tzv. inkubatore tehnoloških ideja zajedno sa univerzitetima
- Stimulativnim mjerama olakšaćemo zapošljavanje mladih,
a takođe ćemo omogućiti dopunski rad penzionerima u deficitarnim strukama, bez gubitka prava na penziju
SEKTOR BANKARSTVA I TRŽIŠTA KAPITALA
- Učinićemo da bude jednak tretman Vlade i Centralne banke prema svim komercijalnim bankama
- Obezbijedićemo sigurnost i stabilnost bankarskog sektora, kao uslov za razvoj ekonomije
- Stvorićemo uslove da na tržištu kapitala svi imaju jednake šanse, tako će vezane trgovine i insajderske informacije postati prošlost
- Učinićemo da tržište kapitala bude izraz održivog rasta ekonomije, a ne samo berzanskih špekulacija
PRIVREDNI SUBJEKTI
EPCG
- Poništićemo tender za privatizaciju I dokapitalizaciju EPCG
- Usvojićemo Zakon o revitalizaciji I privatizaciji EPCG
- Izmijenićemo Zakon o koncesijama, Zakon o državnoj imovini i Zakon o finansiranju lokalne samouprave
- Postavićemo profesionalni i stručni menadžment
- Realizovaćemo Akcioni plan Strategije razvoja energetike Crne Gore
- Raskinućemo sadašnje komercijalne ugovore sa Kombinatom aluminijuma i Željezarom Nikšić
- Povećaćemo energetsku efikasnost HE„Piva“, HE „Perućica“, TE „Pljevlja I“
i prenosne i distributivne mreže iz sopstvenih sredstava, kredita I donacija
- Izgradićemo HE “Komarnica”,
HE “Kruševo” na vodotoku Pive
i TE “Pljevlja II” sa povoljnim kreditnim linijama
- Postićemo opšti društveni i stručni konsenzus kako valorizovati vodotok Morače
- Ekološki ćemo sanirati i toplificirati Pljevlja
KOMBINAT ALUMINIJUMA
- Preispitaćemo ukupno poslovanje Kombinata aluminijuma u prethodnom periodu
- Pokrenućemo tužbeni zahtjev protiv sadašnjeg vlasnika CEAC Holding limited
- Preispitaćemo ispunjenja odredbi Ugovora sa CEAC Holding limited
- Raskinućemo Ugovor sa CEAC Holding limited
- Raskinućemo komercijalni ugovor sa Glenkorom
- Sačinićemo sveobuhvatnu strategiju restrukturiranja, revitalizacije I dugoročnog razvoja Kombinata aluminijuma
- Obezbijedićemo kreditnu podršku za dinamično investiranje u Primarnom dijelu i Preradi u visini od cca 150 miliona €
- Uspostavićemo dugoročne vlasničke I tržišne odnose Kombinata aluminijuma i EPCG
- Stimulativnom poreskom politikom I stručnom podrškom pospješićemo razvoj malih i srednjih preduzeća na bazi prerade aluminijuma
ŽELJEZARA NIKŠIĆ
- Preispitaćemo usaglašenost obećanja sadašnjeg vlasnika i vlasti sa odredbama Ugovora o navodnoj ekspanziji, modernizaciji i proizvodnji cca 600.000 tona plemenitih čelika u Željezari
- Preispitaćemo ispunjenje odredbi Ugovora po dinamici i strukturi
- Preispitaćemo finansijske i poslovne transakcije, posebno Željezare sa Prvom bankom
- Sačinićemo strategiju restrukturiranja, revitalizacije i dugoročnog razvoja Željezare
- Usaglasićemo postojeći Ugovor sa Strategijom razvoja ili raskinuti Ugovor
- Obezbijedićemo kreditnu podršku za revitalizaciju i modernizaciju Čeličane (ELP-60 t, konti liv, system za otprašivanje), prerađivačkih kapaciteta (Kombinovana valjaonica, Vučionica i Kovačnica), Sektora energetike i Sektora kvaliteta u visini od cca 50 miliona €.
- Sačinićemo i sprovesti efikasnu organizaciju
i zadovoljavajući socijalni program
- Sačinićemo dugoročni vlasnički I tržišni aranžman Željezare i EPCG
REGIONALNA POLITIKA
- Formiraćemo Fond za regionalni razvoj
- Učinićemo ravnomjernijim regionalni razvoj,
smanjićemo krupne socijalne I ekonomske nejednakosti
- Otpočećemo realnu i optimalnu izgradnju putne infrastrukture
I revitalizovati postojeću
- Stvorićemo institucionalnu infrastrukturu u pasivnim regionima
- Zaustavićemo iseljavanje mladih i kvalifikovanih kadrova iz slabo razvijenih regiona
- Ojačaćemo apsorpcionu moć za korišćenje fondova Evropske Unije
- Pojačaćemo decentralizaciju
- Znatno ćemo povećati visinu koncesione nadoknade za korišćenje i eksploataciju prirodnih resursa
- Povećaćemo konkurentnost privrede
I rast dodate vrijednosti
- Učinićemo državnu podršku efikasnom i znatno većom
- Ojačaćemo administrativne i institucionalne kapacitete
- Posebnu podršku ćemo dati osnivanju firmi na sjeveru kroz kredite sa dužim rokom otplate i dužim grejs periodom
SOCIJALNA POLITIKA
- Prioritet će nam biti uvođenje jedinstvene evidencije tj. Socijalnog kartona u okviru koga bi konačno došli do pouzdanih podataka o socijalnom statusu svakog građanina Crne Gore, njegovih prihoda i imovinskog stanja
- Definisaćemo minimalnu zaradu ili tzv. donju granicu siromaštva na nivou 50% prosječne zarade u državi, ispod koje se nijedan pojedinac ne smije naći, a država bi garantovala taj egzistencijalni minimum
- Učinićemo da država svim punoljetnim građanima, čija zarada je manja od egzistencijalnog minimuma dotira razliku do ove sume.
Ovaj minimum ćemo obezbijediti i svim nemoćnim I nezbrinutim građanima
- Omogućićemo otvaranje prodavnica za korisnike socijalne pomoći u kojima će zbog poreskih olakšica biti znatno niže cijene
- Zbog sve većeg broja građana Crne Gore, koji se nalaze u zoni apsolutnog siromaštva otvarili bismo narodne kuhinje
- Smanjićemo porez na neke od osnovnih životnih namirnica: meso i mesne proizvode, ribu i riblje proizvode, voće i povrće, jestiva ulja i masti, mlijeko i mliječne proizvode, dvopek i keks, trajna peciva i kolače, tjestenine, osvježavajuće napitake i mineralnu vodu, za koje do sada nije bilo poreskih olakšica
- Učinićemo da se porez na dodatnu vrijednost po stopi od 0% proširi I na odjeću i obuću namjenjenu djeci predškolskog uzrasta, na dječju hranu i higijenske potrepštine za djecu
KULTURA
- Reorganizovaćemo institucije culture kadrovski i programski
- Donijećemo potpuno novi Zakon o kulturi,
kao i zakone o zaštiti kulturne baštine, muzejima, bibliotekama I arhivima
- Reorganizovaćemo ministarstvo i izdvojiti sport kao posebni organ državne uprave
- Radićemo na jačanju autoriteta institucija kulture
- Prekinućemo praksu političkog uhljebljenja u institucijama kulture
- Omogućićemo kontinuirano stručno usavršavanje zaposlenih u kulturi
- Omogućićemo stimulacije za kvalitetne oblike kulturnog stvaralaštva
- Reanimiraćemo amatersko stvaralaštvo
- Uvešćemo u legalne tokove tržište umjetnina
- Napravićemo elektronsku bazu kulturne baštine, dostupnu svima
- Podržaćemo projekte od nacionalnog interesa
- Podsticaćemo kulturne različitosti
- Donijećemo novi zakon o državnim, nacionalnim i gradskim simbolima
- Donijećemo pravila o upotrebi simbola
POLITIKA PREMA MLADIMA
-Omogućićemo veće učešće mladih u procesima odlučivanja
- Sistemski ćemo podsticati zapošljavanja mladih
- Podsticaćemo preduzetništvo mladih osoba
- Omogućićemo adekvatno stambeno zbrinjavanje mladih
- Podsticaćemo sistemsko finansiranje lokalnih programa vezanih za mlade
- Unaprijedićemo zakonodavstvo koje se odnosi na potrebe mladih
- Podsticaćemo političke stranke na veću zastupljenost mladih u predstavničkim tijelima
- Izradićemo Nacionalnu strategiju za mlade i njeno usvajanje u Skupštini Crne Gore
- Osnavaćemo Nacionalnu agenciju za pitanja mladih
i Fond za mlade
POLITIKA PREMA LICIMA SA POSEBNIM POTREBAMA
- Realizovaćemo subvencioniranje države treba u troškovima liječenja I rehabilitacije lica, a posebno djece sa posebnim potrebama
- Učinićemo ortopedska i druga pomagala pristupačnim uz državne subvencije ili kompletno pokriće troškova
- Omogućićemo kontinuiranu rehabilitaciju u mjestu boravka ili odgovarajućoj zdravstvenoj ustanovi u Crnoj Gori
- Iz budžeta ćemo izdvajati značajne iznose za sportske i kulturne aktivnosti lica sa posebnim potrebama
- Formiraćemo Fond za finansiranje izgradnje ili kupovine stanova za lica sa posebnim potrebama koja to ne mogu ostvariti u oviru svoje porodice
- Finansijski ćemo pomoći samoorganizovanje lica sa posebnim potrebama,
omogućiti im besplatnu pravnu pomoć (u saradnji sa Advokatskom komorom Crne Gore) za ostvarivanje njihovih zakonskih prava
- Uklonićemo građevinske i druge barijere za nesmetano kretanje lica sa posebnim potrebama, za njihov pristup svim javnim, obrazovnim I kulturnim ustanovama, ugostiteljskim i stambenim objektima te adekvatnom korišćenju javnog saobraćaja I to sve u skladu sa normama Evropske Unije
- Učinićemo da se socijalna davanja licima sa posebnim potrebama podignu na dostojanstven nivo, u skladu sa mogućnostima Crne Gore
POLITIKA PREMA PENZIONERIMA
- Omogućićemo penzionerima dostojanstvenu starost
- Obezbijedićemo rast penzija u skladu sa realnim troškovima života
- Promijenićemo sadašnji neadekvatan način obračuna penzija
- Uvešćemo tzv. socijalnu (minimalnu) penziju tj. minimum ispod koga se ne smije naći ni jedan penzioner, a taj minimum će biti 50% od prosječne zarade u Crnoj Gori.
Država će subvencionirati iz budžeta razliku za one penzionere čija je penzija manja od minimalne
- Stvorićemo uslove za tzv. Aktivno starenje – mogućnost i slobodu za nastavak rada poslije penzionisanja, bez obustave penzije
- Posebno ćemo voditi računa o zdravstvenoj zaštiti penzionera
POLITIKA PREMA OSOBAMA STARIJE ŽIVOTNE DOBI
- Otvorićemo kapacitete za stacionarnu njegu osoba starije životne dobi kojima je potrebna stalna medicinska pomoć i njega
- Otvorićemo poludneve, dnevne I privremene smještajne kapacitete I servise za pomoć i njegu u kući
- Obezbijedićemo sredstva u budžetu lokalne samouprave za ove namjene, vodeći računa o regionalnoj ujednačenosti smještajnih kapaciteta
- Stimulisaćemo poreskim olakšicama privatne investitore da investiraju u ove svrhe
POLITIKA PREMA RADNICIMA
- Učinićemo da država bude garant radničkih prava
- Nećemo dozvoliti da radnici budu gubitnici tranzicije
- Izmijenićemo Zakon o radu tako da obezbijedi sigurnost radnika i onemogući grubo kršenje radničkih prava: nezakonite otkaze, neisplaćivanje plata, neplaćanje poreza i doprinosa, neplaćanje prekovremenog rada, neplaćanje rada nedjeljom i praznicima, rad na neodređeno vrijeme kao pravilo, a ne izuzetak
- Usvojćemo Zakon o minimalnoj zaradi i time onemogućiti poslodavce da prijavljuju zaposlene na propisane minimalne doprinose, isplaćujući im ostali dio dohodka na crno
- Omogućićemo radnicima prekvalifikaciju i usavršavanje u skladu sa potrebama tržišta rada
- Stimulisaćemo sindikalni pluralizam;
otvoriti široki socijalni dijalog radi dogovora o sadržaju “Socijalnog pakta”, kao temelja nove ekonomske, razvojne i socijalne politike
POLITIKA PREMA DIJASPORI
- Usvojićemo novu politiku prema dijaspori
- Nakon široke javne rasprave u kojoj bi aktivno učestvovala i sama dijaspora putem svojih klubova i udruženja, definisaćemo Nacionalnu strategiju za odnose sa dijasporom
- Jasno ćemo pokazati da postoji politička volja države za rješavanje problema dijaspore bez obzira na njihovu nacionalnu, ideološku, vjersku ili neku drugu posebnost
- Iniciraćemo popis našeg stanovništva u stranim zemljama
- Omogućićemo dijaspori pravo glasa u ambasadama i diplomatsko-konzularnim predstavništvima Crne Gore u zemljama gdje žive
- obezbijedićemo sigurnost ulaganja i povratiti povjerenje dijaspore za konkretnu ekonomsku saradnju kroz realizaciju projekta u Crnoj Gori
- Dodatno ćemo stimulisati, kroz poreske olakšice, ulaganja dijaspore u nerazvijena područja
- Efikasnije ćemo realizovati obrazovne i kulturne programe u dijaspori u cilju izbjegavanja asimilacje i očuvanja crnogorskog indentiteta
POLITIKA PREMA IZBJEGLIM I RASELJENIM LICIMA
- Izvršićemo izmjene Zakona o državljanstvu u cilju izjednačavanja određenih kategorija izbjeglica sa crnogorskim iseljenicima
- Omogućićemo jednaki tretman izbjeglicama i raseljenim licima, kao i crnogorskim državljanima u vezi sa socijalnim davanjima
- Preduzećemo maksimale mjere u cilju naturalizacije izbjeglica i raseljenih lica
PORODICA
- Posebnu brigu ćemo voditi o porodici kao glavnom osloncu sigurnosti i napretka društva
- Založićemo se da se što prije donese Zakon protiv nasilja u porodici
- Vratićemo vjeru u istinske, tradicionalne vrijednosti: moral, poštenje, vaspitanje i javnu kulturu
- Donijećemo stimulativne mjere za rast nataliteta i demografsko jačanje Crne Gore
- Uvešćemo jednokratnu pomoć za svako novorođenče u visini prosječne plate u Crnoj Gori
- Omogućićemo da Fond zdravstva pokriva troškove najmanje tri pokušaja potpomognute (vještačke) oplodnje
- Omogućićemo besplatne udžbenike za prvake, sa tendecijom da se svake naredne godine obuhvati još jedan razred osnovne škole
- Porodicima sa više od troje djece obezbijedićemo besplatne udžbenike za osnovnu i srednju školu
- Stvorićemo pravne, materijalne i druge pretpostavke da mladi bračni parovi dođu brže do stana
- Založićemo se da se u okviru Centara za socijalni rad osnuje Porodično savjetovalište sa stručnim timom stalno dostupnom građanima za rješavanje porodične patologije
- Osnovaćemo alimentacijski fond za djecu razvedenih roditelja koji izbjegavaju plaćanje alimentacije
