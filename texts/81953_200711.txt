Sigurni smo da bi svatko lako pronašao barem 1 (jedan) razlog zbog kojeg bi povjerio svoj glas stranci kao što je IDS.
Mnogi kažu da imaju i 1.000.000 (milijun) razloga za IDS.
Mi smo vam ponudili 100 razloga zbog kojih se, vjerujemo, možete na nadolazećim parlamentarnim izborima ponovo ili prvi put odlučiti povjeriti svoj glas našoj stranci.
IDS i naši nastupi u parlamentu postali su dio zaštitnoga znaka uporne borbe za demokraciju u Hrvatskoj.
Također, nemoguće je odvojiti djelovanje IDS-a od upravljanja Istrom – općinama, gradovima i Istarskom županijom – od 1993. do danas.
IDS je pokrenuo mnoge pozitivne promjene, mnoge razvojne programe i projekte u svim sferama življenja za sve građane Istre.
Od mladih do umirovljenika, od radnika, liječnika, kulturnih djelatnika, poljoprivrednika, obrtnika do poduzetnika svi su imali priliku upoznati rezultate jedne politike zbog koje je Istra danas najjača regija u Republici Hrvatskoj i uz bok mnogim europskim regijama.
IDS želi nastaviti sa svojom dosljednom uspješnom politikom i narednih godina.
Podržite nas u tome!
Jer glas za IDS je glas za vaše sigurno i sretnije življenje!
TEMELJNE VRIJEDNOSTI
IDS je jedina parlamentarna stranka u Hrvatskom saboru koja ima sjedište stranke u Istri, u Puli.
IDS je osnovan zato da bi Istra postala jak politički subjekt.
Istra je danas politički, gospodarski i kulturni subjekt prepoznat i priznat na europskoj političkoj, gospodarskoj i kulturnoj karti.
IDS je od 1992., kada su naši zastupnici prvi put izabrani u tadašnji Sabor Republike Hrvatske do danas, najodlučnije, najbolje i najupornije zastupao interese građana Istre u Hrvatskoj i svijetu.
IDS je zastupajući interese Istre i naših građana zastupao uporno i beskompromisno temeljne vrijednosti modernoga društva – ljudska prava – po čemu je najprepoznatljivija stranka u Hrvatskoj.
IDS uspješno gradi Istru kao regiju prepoznatljivu po međuetničkoj toleranciji, multikulturalnosti, multikonfesionalnosti, višejezičnosti i ravnopravnosti spolova.
IDS je u suradnji s Talijanskom unijom (Unione Italiana) ostvario dvojezičnost u Istarskoj županiji, kao i u svim sredinama gdje žive Talijani.
IDS svoje političke stavove i razvoj Istre temelji na vrijednostima liberalne demokracije,
osobnoj slobodi građana,
socijalno osjetljivom i odgovornom ponašanju članova i simpatizera naše stranke,
visokoj odgovornosti prema okolišu,
civilnome društvu,
antifašizmu i drugim humanističkim vrijednostima.
IDS se izborio za promjene Ustava i niza zakona koji su omogućili ostvarenje dijela Programske deklaracije IDS-a.
Međutim, IDS smatra da Republika Hrvatska mora učiniti još mnogo kako bi se osigurala pravna država, poštivanje slobode pojedinca i ljudska prava.
IDS od svoga osnutka do danas upravlja Istrom u korist svih građana, udruga, ustanova i tvrtki kojima je cilj boljitak Istre.
REGIONALIZAM I DECENTRALIZACIJU
REGIONALIZAM je osnova našega političkog programa i IDS će inzistirati na snažnoj decentralizaciji Republike Hrvatske koja je danas jedna od najcentraliziranijih država u Europi.
IDS želi regionalizam i decentralizaciju Republike Hrvatske zato što je to izraz suvremene arhitekture uređenja jedne demokratske europske države.
Jačanje lokalne i regionalne demokracije moguće je samo uz velike ovlasti i autonomne izvorne prihode općina, gradova i županije.
Zato će se IDS izboriti za visok stupanj autonomije Istre u Republici Hrvatskoj.
IDS od svoga osnivanja do danas inzistira na principu supsidijarnosti, tj. snažnoj ulozi općina, gradova i županija kao jamca stabilnosti demokracije i motora društvenoga napretka.
IDS je prvi promovirao koncept regionalnog i decentraliziranog razvoja Republike Hrvatske i na naše je uporno inzistiranje promijenjen 2001. Ustav Republike Hrvatske u koji je ugrađen čl. 134 stavak 2 i 3 koji glase: „Jedinice područne (regionalne) samouprave obavljaju poslove od područnog (regionalnog) značenja, a osobito poslove koji se odnose na školstvo, zdravstvo, prostorno i urbanističko planiranje, gospodarski razvoj, promet i prometnu infrastrukturu te planiranje i razvoj mreže obrazovnih, zdravstvenih, socijalnih i kulturnih ustanova.
Poslovi lokalnog i područnog (regionalnog) djelokruga uređuju se zakonom.
Prilikom dodjeljivanja tih poslova prednost će imati ona tijela koja su najbliža građanima.“
IDS će se izboriti za potpuno oživotvorenje članka 134 Ustava na način da se promijene svi neophodni zakoni kako bi uloga općina, gradova i županija bila odlučujuća u ostvarenju mnogobrojnih potreba građana.
IDS će se izboriti da se za ﬁnanciranje svih potreba građana koje mogu na najbolji način zadovoljiti općine, gradove i županije omogući prihod od 40% ukupnih poreznih prihoda i doprinosa koji se ostvaruju na pojedinom području.
IDS je uspio uz maksimalnu centralizaciju države ostvariti iznimne razvojne cikluse, a nakon usvajanja naših zahtjeva jamčimo u 4 godine 50% viši BDP u Istarskoj županiji.
IDS će tražiti osnivanje zasebnoga Ministarstva za regionalni razvoj koji će obuhvatiti značajan dio poslova koji je danas nekoordiniran i razbacan po raznim ministarstvima, agencijama, upravama i izvanproračunskim fondovima.
ZDRAVLJE, OSOBE SINVALIDITETOM I SOCIJALNU SKRB
ISTARSKA ŽUPANIJA izradila je konsenzusom u zajednici prvi regionalni Plan za zdravlje u Republici Hrvatskoj.
IDS je pokrenuo izgradnju nove županijske Opće bolnice u Puli koja će se izgraditi 2010. kao moderna europska bolnica.
ISTARSKA ŽUPANIJA jedina je županija koja ima sustav mamografa tako da na svakih 5.000 žena starijih od 40 godina imamo jedan mamograf.
ISTARSKA ŽUPANIJA jedina provodi županijsku kampanju protiv bolesti ovisnosti Bježi – Via, a za suzbijanje i liječenje ovisnosti odvaja najviše proračunskih sredstava.
ISTARSKA ŽUPANIJA vodi posebnu brigu o osobama s invaliditetom; osnovala je ustanovu za njihovo brže zapošljavanje, izgrađuje izletište slijepih u Cukrićima, izrađuje program „Istra – regija bez barijera“, pokrenula je osnivanje posebnoga fonda, registra i savjetovališta za osobe s invaliditetom.
ISTRA ima kvalitetno opremljene Sigurne kuće za žrtve obiteljskoga nasilja.
ISTRA ima najnižu stopu socijalne isključivosti u Republici Hrvatskoj – 1,7%.
ISTRA je za psihički bolesne osobe osigurala iznimne uvjete za smještaj u domu u Brkaču, a uskoro i u domu Vila Marija u Puli.
NAŠE UMIROVLJENIKE
IDS je stranka koja je prva progovorila o nepravdama koje su učinjene umirovljenicima i drugim skupinama građana koji su zbog politike iz devedesetih godina bile nepravedno zakinute.
IDS će se izboriti da se ide u cjelovitu izmjenu sadašnjega Zakona o mirovinsko-invalidskom osiguranju koji stvara sve veće nepravilnosti među svim kategorijama umirovljenika
i predložiti uvođenje Socijalne karte za sve starije osobe radi provođenja pravičnije politike socijalne skrbi.
IDS će se izboriti da se u cijelosti usklade tzv. „novi“ i „stari“ umirovljenici,
kao i da se prevarenim umirovljenicima koji su pristali na 50% povrata duga taj dug u cijelosti vrati.
IDS će se izboriti za veća proračunska sredstva kako bi se svim umirovljenicima osigurala trinaesta mirovina,
oslobodilo participacije u troškovima lijekova i liječenja svih osoba starijih od 65 godina,
ﬁnancirali preventivni pregledi umirovljenika,
uveo posvud sustav „Pomoć u kući“,
osiguralo ﬁnancijske i prostorne uvjete za rad klubova i udruga umirovljenika,
ispravile nepravde prema bivšim vojnim licima i borcima NOB-a.
IDS će se izboriti da se mirovine godišnje povećavaju u skladu s postotkom rasta BDP dok ne dostignu 70% od prosječne plaće
i tražit će da se u prvoj godini novoga saziva Sabora ostvari usklađivanje mirovine na razini od 50% prosječne plaće u Republici Hrvatskoj uz ukidanje tzv.„švicarske formule“.
IDS će se izboriti za povećanje minimalnih mirovina za puni radni staž tako da ona jamči dostojanstvene uvjete života.
ZAŠTITU OKOLIŠA
IDS provodi „zelenu politiku“ na području gdje djeluje i zalaže se za zaštitu okoliša na svim instancama.
ISTRA uspostavlja prvi jedinstveni regionalni sustav za zbrinjavanje otpada „Kaštijun“,
a u Puli, Umagu, Poreču, Rovinju, Labinu, Pazinu i Buzetu se saniraju ili zatvaraju deponiji komunalnoga otpada.
ISTRA je prva napravila katastar divljih deponija i pristupila njihovome sustavnom saniranju.
ISTRA programom zaštite okoliša obvezuje sve zagađivače na uvođenje novih čišćih tehnologija.
ISTRA je prva uspostavila kontinuirani neovisni monitoring stanja u okolišu.
IDS je pokrenuo osnivanje prve regionalne istarske Agencije za zaštitu okoliša.
ISTARSKI VODOZAŠTITNI SUSTAV (IVS) prvi je regionalni sustav za zbrinjavanje otpadnih voda u Hrvatskoj osnovan s ciljem zaštite i očuvanja kvalitete podzemnih pitkih voda, dostupnosti kanalizacijske mreže i jačanja sustava obrane od poplava.
ISTARSKI GRADOVI Pula, Rovinj, Poreč, Novigrad, Umag sustavom JADRAN prvi će kvalitetno gospodariti otpadnim vodama.
MODERNU INFRASTRUKTURU
ISTARSKI Y izgradit će se u punom proﬁlu autoceste do 2010.,
a IDS će tražiti da se u istom roku izgradi još jedna cijev u Tunelu Učka.
ISTRA i njeni gradovi, te više općina, bit će pliniﬁcirani do 2010. čime će naši građani i gospodarstvo dobiti jeftiniji i za okoliš mnogo prihvatljiviji izvor energije.
ISTARSKE državne, županijske i lokalne ceste ubrzano će se obnoviti ili modernizirati, a pogotovo pravci Sv. Marija na Krasu – Umag – Novigrad – Tar, obilaznica Pule, Kršan – Nedešćina, Kanfanar – Debeljuhi, Rovinj – Bale, Motovun – Oprtalj, Višnjan – Karojba, Marčana – Križ, Kufci – Vižinada.
IDS je uspostavio sustav solidarnosti u izgradnji vodoopskrbnoga sustava tako da je danas u ISTARSKOJ ŽUPANIJI 98% građana priključeno na vodoopskrbni sustav.
Namjeravamo omogućiti priključak na vodoopskrbni sustav svima.
Osigurane su dovoljne količine vode za nesmetani razvoj Istre u narednih 20 godina.
INFORMATIČKA INFRASTRUKTURA je među najrazvijenijima; namjeravamo umrežiti u jedinstveni sustav sve općine, gradove, županijska tijela, ustanove, institucije i druge zainteresirane subjekte kako bi se stvorio jedinstveni istarski sustav uprave po mjeri građana.
IDS će se založiti za modernizaciju postojećih željezničkih pruga
kao i za izgradnju željezničkoga tunela kroz Učku.
ISTARSKI AERODROM u Puli će se do 2010. modernizirati i proširiti radi povećanja sigurnosti i kvalitetnije usluge korisnicima te spojiti brzom cestom s Pulom.
IDS će se izboriti za modernizaciju ili izgradnju nove lučke infrastrukture u primorskim gradovima.
IDS će razriješiti status luke Bršica kako bi se napokon započelo s gospodarskim razvojem doline Raše i Raškog zaljeva.
ISTARSKO VATROGASTVO je najopremljeniji i najorganiziraniji vatrogasni sustav u Republici Hrvatskoj.
ENERGETIKU
ISTARSKA ŽUPANIJA ima jedina jasan i suvremen sustav energetske politike deﬁniran kroz prostorno-plansku dokumentaciju.
IDS se zalaže za poticanje korištenja obnovljivih izvora energije.
IDS je pokrenuo osnivanje prve regionalne energetske agencije u Republici Hrvatskoj – IRENA – koja će biti na usluzi građanima i poduzetnicima.
IDS prihvaća izgradnju termoelektrane Plomin III, ali isključivo na plin jer je plin čišći energent.
IDS će se založiti da eventualni LNG terminal u Kvarnerskom zaljevu bude izgrađen u Plominskom zaljevu kako bi se stvorio jedinstveni nacionalni energetski centar.
SNAŽNO GOSPODARSTVO
IDS je jedini u Republici Hrvatskoj uspješno promovirao i ostvario regionalni gospodarski razvoj temeljen na vlastitim resursima, znanju i kreativnosti.
IDS je pokrenuo osnivanje regionalnih razvojnih agencija,
stvaranje poduzetničkih poslovnih zona,
uspješno privatno-javno partnerstvo,
stvaranje clustera,
snažno poticanje obrtništva, malog i srednjeg poduzetništva, čime su ostvareni najbolji gospodarski rezultati u Republici Hrvatskoj.
ISTARSKO GOSPODARSTVO je u ogromnom postotku suočeno s konkurencijom na svjetskome tržištu, kao npr. brodogradnja, turizam, poljoprivredni proizvodi, obrtnici, mali i i srednji poduzetnici i mnogi drugi što traži od javnoga sektora iskrenu podršku, a upravo to partnerstvo privatnoga i javnog sektora je IDS prvi prepoznao i ostvario.
IQ - Istrian quality – Istarska kvaliteta prva je uspješno primijenjena regionalna oznaka kvalitete koja je već dodijeljena najboljim proizvođačima istarske malvazije i najboljim pružateljima usluge u obiteljskom turističkom smještaju.
Ovaj jedinstveni znak kvalitete proširit će se na niz proizvoda i usluga koji zadovoljavaju visoke standarde.
ISTRA ima apsolutno najveći broj mjera za sustavno poticanje obrtništva i poduzetništva.
ISTRA je 1999. osnovala prvu regionalnu razvojnu agenciju – IDA – Istarsku razvojnu agenciju  – Istrian development agency
IDA je od 2000. do danas dodijelila preko 500 milijuna kuna kreditnih sredstava po povlaštenim uvjetima i time podržala preko 600 poduzetničkih projekata.
IDA je 2005. osnovala prvi regionalni jamstveni fond za poticanje poduzetništva putem kojega je preko 100 poduzetnika ostvarilo jamstvo na kredite.
Do 2011. dodatno će se ojačati jamstveni fond s 20 milijuna kuna i stvoriti kreditni fond od 500 milijuna kuna po povlaštenim uvjetima.
ISTARSKA ŽUPANIJA prva je već 2002. izradila Program razvoja poduzetničkih zona i u 15 zona uloženo je 100 milijuna kuna čime je infrastrukturno opremljeno gotovo 500 hektara.
Do 2011. opremit će se još 500 hektara poduzetničkih zona potrebnom infrastrukturom.
ISTARSKI VELESAJAM bit će izgrađen do 2010. radi kvalitetnije i stalne promocije istarskih poduzetnika i obrtnika.
ISTARSKA ŽUPANIJA prva izgrađuje potpuno novu javnu veletržnicu ribe u Poreču.
ISTARSKA ŽUPANIJA izgradit će još jednu veletržnicu ribe u Puli do 2010.
ISTRA će do 2010. izgraditi sustav prihvatnih centara za ribare u svim lukama kako bi se stvorila neophodna ribarska infrastruktura.
ISTARSKA ŽUPANIJA izradila je sveobuhvatni razvojni dokument Regionalni operativni program (ROP) u kojemu je sustavno planirala vlastiti razvoj čiji su strateški ciljevi: 1. konkurentno gospodarstvo 2. visoki društveni standard i razvoj ljudskih resursa 3. uravnotežen i održiv razvoj 4. prepoznatljivost istarskoga identiteta
ISTRA danas ima BDP (Bruto domaći proizvod) preko 11.000 €, a to je najjasniji pokazatelj višega životnog standarda u Hrvatskoj i višega standarda od mnogih zemalja članica EU.
ISTRA će i narednih godina imati najbrži rast BDP u Hrvatskoj čime će već do 2010. biti značajno iznad prosjeka BDP-a 27 zemalja članica EU.
ISTRA danas ima najnižu stopu nezaposlenosti od 6% u Republici Hrvatskoj,
a godišnje se otvara preko 1500 novih radnih mjesta.
ISTRA ima najvišu stopu produktivnosti u Republici Hrvatskoj.
ISTRA ima najpovoljniji omjer stope nezaposlenosti i prosječne neto plaće u Republici Hrvatskoj.
ISTRA je najjača izvozna regija u zemlji s izvozom od 5.035 USD po stanovniku s tendencijom stalnoga rasta.
ISTRA će do 2010. biti regija s punom zaposlenošću.
ISTRA je danas regija u kojoj je najugodnije, najsigurnije i najperspektivnije živjeti u Republici Hrvatskoj, a do 2015. bit će regija koja će biti najugodnija za život u Europi.
RURALNI PROSTOR I POLJOPRIVREDU
IDS je u samo 10 godina preokrenuo trend odlaska iz naših sela u gradove.
Danas je živjeti u ruralnome dijelu Istre isto tako atraktivno i kvalitetno kao i u gradovima i naseljima uz more.
IDS je programom razvoja ruralnoga prostora Istre stvorio uvjete za proﬁtabilno bavljenje poljoprivredom i proizvodnjom hrane.
Istarska se županija prva proglasila GMO-free regijom.
ISTARSKA ŽUPANIJA je prva pokrenula Program proizvodnje, zaštite i valorizacije tipičnih autohtonih proizvoda – maslinova ulja, vina, pršuta, tartufa, kobasica, pancete, sira, itd.
IDS je 1995. pokrenuo osnivanje Fonda za razvoj poljoprivrede i agroturizma Istre putem kojeg je za 736 projekata dodijeljeno 70 milijuna kuna kredita po povlaštenim uvjetima.
IDS je prvi 1994. pokrenuo Program suﬁnanciranja podizanja dugogodišnjih nasada.
Do danas je podignuto 850 hektara novih nasada vinograda,
1950 hektara novih nasada maslina
i 140 hektara novih nasada voćnjaka.
Do 2010. zasadit će se još 400.000 stabala maslina,
500 ha vinograda i tako spremno ući u EU.
IDS je pokrenuo osnivanje poljoprivrednih udruga kojih danas ima ukupno 51 i povezuju preko 4000 poljoprivrednika.
ISTRA je danas najjača vinarska regija u Republici Hrvatskoj, a Vinistra je najveći sajam vina i vinarske opreme.
IDS će pokrenuti izmjenu zakonske odredbe o sigurnosti prometa sa sadašnjih 0,0‰ na prijašnju odredbu od 0,5‰.
ISTRA danas ima najbolja maslinova ulja na svijetu.
IDS je pokrenuo spašavanje ISTARSKOGA GOVEDA pa je tako naš BOŠKARIN u potpunosti spašen od nestanka, a pripremljen je i program gospodarske valorizacije istarskoga goveda.
IDS je pokrenuo izradu programa navodnjavanja 52.000 hektara čime će se omogućiti sigurna i visokokvalitetna proizvodnja poljoprivrednih proizvoda koja će se početi ostvarivati 2008. godine.
IDS je pokrenuo 2003. osnivanje prve regionalne Agencije za ruralni razvoj Istre  – AZRRI.
IDS će se izboriti da istarski poljoprivrednici mogu pod ravnopravnim i povoljnim uvjetima kupiti poljoprivredno zemljište.
TURIZAM
ISTRA je najprepoznatljivija turistička regija Hrvatske jer ima jedinstven i raznolik turistički proizvod na priobalju i u unutrašnjosti u koji se već tri godine zaredom ulaže oko 200 milijuna eura.
ISTRA svojim uspješnim turističkim razvojem upravlja zahvaljujući usvojenim prvim regionalnim Master planom razvoja turizma u Republici Hrvatskoj.
IDS će se izboriti da se „turističko zemljište“ vrati u vlasništvo općinama i gradovima kako bi se tim novim prihodima stvorili novi resursi za razvoj turizma, ali i svih društvenih sadržaja općina i gradova Istre.
DEMILITARIZACIJA ISTRE u cijelosti je ostvarena, a to je bio jedan od ključnih političkih programa IDS-a.
Time su stvorene pretpostavke za projekt BRIJUNI RIVIJERA koji je najveći hrvatski gospodarski razvojni program putem kojega će se optimalno prenamijeniti bivša vojna područja u turističke i druge društvene sadržaje.
Omogućit će se značajna strana i domaća ulaganja,
veliki broj novih radnih mjesta,
nove poslovne mogućnosti za mnogobrojne istarske obrtnike i poduzetnike,
promijenit će se imidž turizma u vrhunski proizvod i uslugu.
Ukupni prihodi za Grad Pulu, Grad Vodnjan, Općinu Fažana, Općinu Bale značajno će porasti što će povoljno utjecati na sve programe u zdravstvu, obrazovanju, socijalnoj skrbi, komunalnoj infrastrukturi itd.
ISTRA danas ima jedan hotel sa 5*, 16 hotela sa 4*
a do 2010. imat će najmanje 4 hotela sa 5* i 25 hotela sa 4*.
ISTRA danas ima 400 agroturističkih objekata.
ISTRA danas ima 6 vinskih cesta, 6 cesta maslinovog ulja, cestu meda, 2800 km biciklističkih staza.
ISTRA danas nema niti jedno golf igralište, a do 2010. imat će barem tri igrališta sa 18 rupa.
KULTURU
ISTRA je regija kulture broj 1 u Republici Hrvatskoj s iznimnom kulturnom ponudom tijekom čitave godine.
IDS je potaknuo održavanje 1. sabora kulture Istre kao „mjesta dijaloga kulture i politike“.
IDS je pokrenuo obnovu kulturne baštine tako da se danas priprema obnova ili obnavlja: Završje, Dvigrad, Kaštel Morosini-Grimani u Savičenti, Kaštel Rota u Momjanu, Kaštel u Puli i Pazinu, motovunske zidine, kino u Puli, koridor uskotračne pruge „Parenzana“, restauracija fresaka u Bermu, Vižinadi, Peroju, Kanfanaru, orgulja u Umagu, Bujama, Motovunu, Lovreču.
IDS je pokrenuo osnivanje Muzeja suvremene umjetnosti Istre i njegovu izgradnju do 2011.
IDS daje snažnu podršku očuvanju regionalnoga zavičajnog identiteta Istre ﬁnanciranjem rada mnogobrojnih KUD-ova, zborova, udruga, ustanova, muzeja čime se štiti i čuva neprocjenjiva istarska etnografska i ukupna kulturna baština.
Nakon što je izdana prva regionalna Istarska enciklopedija,
IDS je nedavno pokrenuo projekt www.istrapedia.com, prvu regionalnu internetsku, najobuhvatniju, enciklopediju riječi, zvukova, fotograﬁja i slika o Istri.
MLADE, OBRAZOVANJE I SPORT
IDS je pokrenuo osnivanje Sveučilišta Jurja Dobrile u Puli.
ISTRA će do 2010. imati moderni sveučilišni kampus u Puli.
IDS će razvojnim gospodarskim projektima svim mladima osigurati radna mjesta po završetku školovanja.
ISTARSKA ŽUPANIJA omogućila je do danas sudjelovanje devedesetorici mladih iz Istre u međunarodnoj razmjeni mladih – Eurodysee.
IDS će pokrenuti osnivanje posebnoga, novog Fonda ili Zaklade za kreditiranje učenika i studenata iz Istre.
IDS će pokrenuti otvaranje više centara za sigurnu zabavu mladih tijekom cijele godine.
IDS će osigurati nove programe za jeftinije ili besplatno korištenje interneta.
IDS će u općinama i gradovima usvojiti novi vlastiti model poticane stanogradnje za mlade obitelji po povlaštenim uvjetima.
IDS će se izboriti za izgradnju ili dogradnju svih osnovnih i srednjih škola kako bi se nastava mogla odvijati u jednoj smjeni.
IDS će se izboriti za veća ﬁnancijska sredstva za dodiplomske i poslijediplomske studije radi usavršavanja mladih istarskih stručnjaka.
IDS će se izboriti za uvođenje zavičajne nastave u osnovne i srednje škole radi jačanja istarskog identiteta.
ISTARSKI SPORTAŠI u mnogim sportovima postižu zavidne rezultate.
IDS će poduprijeti daljnju izgradnju sportskih dvorana i igrališta te ﬁnanciranje sportova, klubova i udruga.
AMATERSKI SPORT za mlade, ali i cijeloživotno bavljenje sportom okosnica je programa IDS-a.
EUROPSKU UNIJU, NATO I MEĐUNARODNU SURADNJU
IDS je jedina stranka sa sjedištem u Istri koja je primljena u jednu od europskih obitelji parlamentarnih stranaka ELDR.
To će posebno biti važno za Istru kada Republika Hrvatska postane članicom Europske unije.
IDS će zahtijevati da izborno zakonodavstvo za parlament EU slijedi koncept izbornoga zakonodavstva za Hrvatski sabor i time se kroz 12 izbornih jedinica svakom kraju u RH omogući izbor jednoga europarlamentarca koji će tako najbolje zastupati interese građana.
IDS se od svoga osnivanja do danas zalagao da Republika Hrvatska postane članicom Europske unije.
Vlada Republike Hrvatske treba izvršiti sve neophodne pripreme kako bi Republika Hrvatska mogla iskoristiti sve prednosti ulaska u Europsku uniju, a izbjeći nedostatke.
IDS će tražiti da konačnu odluku o pristupanju Republike Hrvatske Europskoj uniji donesu građani na referendumu.
IDS će i za pristupanje Republike Hrvatske NATO savezu tražiti raspisivanje referenduma kako bi svaki građanin mogao utjecati na konačnu odluku.
IDS je na području djelovanja općina, gradova i Istarske županije u najvećoj mjeri već izvršio sve važnije pripreme za trenutak izazova ulaska u Europsku uniju.
ISTRA je bila prva hrvatska županija koja je 1994. postala članicom Skupštine europskih regija.
ISTRA je prva hrvatska županija koja je 2005. otvorila regionalni ured u Bruxellesu.
ISTRA je prva otvorila EU info-punkt u Puli kao iskaz potrebe za kvalitetnijim informiranjem građana o procesu pristupanja u EU.
ISTARSKA ŽUPANIJA je utemeljitelj Jadranske euroregije sa sjedištem u Puli, koja broji 22 regionalne i lokalne samouprave na Jadranu i šest država.
Istarska županija koordinira njezin rad.
ISTARSKA ŽUPANIJA je utemeljitelj Instituta regija Europe (IRE) sa sjedištem u Salzburgu.
ISTARSKA ŽUPANIJA je vodeća hrvatska županija po broju projekata ﬁnanciranih iz EU i drugih međunarodnih izvora ﬁnanciranja.
ISTARSKA ŽUPANIJA je uspostavila institucionalnu suradnju s istarskim iseljenicima u svijetu, provodi program „United Istrians“, a stručne službe su na raspolaganju iseljenicima u potpori rješavanju raznih problema od pitanja državljanstva do imovinsko-pravnih pitanja.
