PÄÄTTYI UMPIKUJAAN   Eduskunnan hajotus on osoitus sisäpoliittisesta umpikujasta. Tähän poikkeukselliseen toimenpiteeseen on nyt täytynyt turvautua ja vain muutama kuukausi ennen lakimääräisiä eduskuntavaaleja.    HAJOTETUN EDUSKUNNAN VOIMASUHTEET   Vasemmistopuolueet: Skdl  Sos.dem.  Skog.  Porvaripuolueet: Maalaisliitto  Kokoomus  Ruotsalaiset  Kansanpuolue  Pientalonpojat  Varmaa on että entisessä kokoonpanossa eduskunta harjoittaisi entistä politiikkaa ja edessä olisi jälleen umpikuja. Uusi politiikka vaatii sen vuoksi uusia voimasuhteita.    HALLITUSVALLAN HALTIJAT 1958-61   Vuoden 1958 eduskuntavaalien jälkeen on maamme hallituksiin kuulunut:  33 maalaisliittolaista  5 sosialidemokraattia  3 kokoomuslaista  2 ammattiministeriä  1 kansanpuoluelainen  1 ruotsalainen  Pääministerinä on toiminut 2 maalaisliittolaista ja 1 sosiaalidemokraatti.  Tästä luettelosta nähdään, ketkä ovat pitäneet hallussa valtiollisen elämän johtopaikkoja. Heille kuuluu myös vastuu.   Entinen politiikka  Edullisten taloudellisten suhdanteiden ansiosta on varsinkin vuosina 1960-61 saavutettu yhtä ja toista hyvää. Tästä huolimatta tyytymättömyyttä eduskuntaan ja hallitukseen esiintyy kaikissa väestöpiireissä. Syitä on monia:  -   Puolueriidat ja poliittinen hajanaisuus, minkä tuloksena on syntynyt     mm. kolme puoluetta  -   Parlamentaarinen lamaannustila, heikot vähemmistöhallitukset,     hallituspulat kesto 85 vuorokautta  -   Hedelmätön asemasota puolueiden kesken, kukin jankuttaa omia     iskulauseitaan  -   Hallituksen ja eduskunnan heikko yhteistyö  -   Politisoidut virkanimitykset  -   Tavallista runsaampi väärinkäytösten esiintyminen ja lain     kunnioituksen heikkeneminen  -   Korkeasuhdanteiden tulosten »syöminen» saman tien, mistä vuoden 1962     (v@ budjetti on hyvä esimerkki. Valtion menot vuonna 1958 olivat 303     mrd. mk ja vuonna 1962 480 mrd. mk.  -   Epätietoisuus ja turvattomuuden tunne kansalaisten mielissä  -   Skdl:n hyötyminen muiden riitelemisestä ja hiljainen hivuttautuminen     yllätykseen  Vastuu tästä kaikesta kuuluu jokaiselle puolueelle, mutta eniten niille, joilla eniten valtaa.   Uusi politiikka  -   PUOLUEETTOMUUS JA RAUHA  Me suomalaiset haluamme puolueettomuuspolitiikkaa noudattamalla ja ystävällisiä naapurisuhteita kehittämällä päästä siihen, että täällä Pohjolassa kriisit vältetään ja rauha turvataan. Näin kokoomus seuraa ulkopolitiikassa entisen puheenjohtajansa J.K. Paasikiven perintöä.  -   YHTEISTYÖ JA LUOTTAMUS  Eduskuntavaaleissa on saatava alulle yhteistyön ja luottamuksen kausi. Puolueiden, eri etupiirien ja yhteiskuntaryhmien vastakohtia ja ennakkoluuloja toisiaan kohtaan on vihdoinkin ryhdyttävä tasoittamaan. Politiikassa on osoitettava suurempaa sovittelunhalua. Jokaisen vastuullisella paikalla toimivan velvollisuus on työskennellä kansamme eheyttämiseksi. Hallitusvalta on perustettava toimintakykyiseen enemmistöhallitukseen.  -   KASVAVA VAURAUS  Työpaikka, jokapäiväinen leipä ja katto pään päälle on minimivaatimus jokaisen kansalaisen kohdalla, mutta ihmisten tarpeet lisääntyvät jatkuvasti. Siksi on talouspolitiikka pantava palvelemaan kasvavaa vaurautta. Taloudellisen kasvun on oltava niin runsasta, että jokaisella suomalaisella on mahdollisuus toimeentulonsa parantamiseen, myös niillä, joiden nyt on lähdettävä etsimään elantoaan ja onneaan vieraista maista. Tämä edellyttää voimakasta teollistamista.  -   MAATALOUSVÄESTÖN ASEMA  Perusparannusten ja pitkäaikaisten luottojen avulla on lisättävä viljelmien elinkelpoisuutta ja tuottavuutta. Se on sekä viljelijä- että kuluttajaväestön etujen mukaista. Pienviljelysvaltaisille alueille on järjestettävä sivuansiomahdollisuuksia.  -   PERUSSUOJA KANSALAISILLE  Sosiaalisten uudistusten kaavamainen vastustaminen, mutta myös niiden toimeenpaneminen ilman pysyviä edellytyksiä, on vanhentunutta politiikkaa. Sosiaalista turvallisuutta on vahvistettava rinnan taloudellisen kasvun kanssa. Entistä enemmän on tuettava vaikeuksissa eläviä, kuten vanhuksia, sairaita, suuriperheisiä, työkyvyttömiä. Asunnottomille on saatava kodit ja suuriperheisille riittävän suuret asumistilat.  -   SYRJÄSEUDUT JA RINTAMAAT  Koko maa on tehokkaasti asutettava. Syrjäseudun eläjän ainoa apu ja ohje ei saa olla muuttaminen rintamaille. Valtakunnallisessa politiikassa tarvitaan teollisuuden, korkeakoulujen ja sivistystoiminnan hajasijoitusta.  -     PERUSTUSLAILLISTEN KANSALAISOIKEUKSIEN PUOLESTA  Perustuslaillisista oikeuksista on pidettävä kiinni kaikissa vaiheissa. Vaaleissa käytetään näitä oikeuksia. Ja vaaleissa ne myös turvataan. Jokainen käyttämätön ääni merkitsee entistä suuremman mahdollisuuden antamista ryhmälle, joka on nykyistä yhteiskuntajärjestelmää vastaan.    LYHYESTI SANOTTUNA   Jokaiselle suomalaiselle, kuulukoon hän mihin yhteiskuntaryhmään ja puolueeseen tahansa on järjestettävä oma turvattu ja viihtyisä paikkansa yhteiskunnassa. Siihen päästään turvallisuuden, vaurauden, yhteistyön ja vapauden politiikalla.  Kokoomus  ei pysty edellä esitettyä ohjelmaa yksin toteuttamaan. Kokoomuksen asema ja mahdollisuudet ovat kuitenkin viime vuosina tuntuvasti vahvistuneet: Eduskuntavaaleissa 1958 puolue lisäsi äänimääräänsä noin 40.000:lla.  Vuoden 1960 kunnallisvaaleissa tuli tähän lisäksi noin 30.000 uutta äänestäjää.  Uusi vaihe kokoomuksen toiminnassa alkoi sen jälkeen kun puolue oli  1957 uudistanut ohjelmansa ja tullut entistä aktiivisemman yhteiskuntapolitiikan  ajajaksi. Kokoomuksen toiminnassa on uutta ajan vaatimaa sisältöä.  Kokoomus on käynyt läpi sen uudistumisen, jonka edessä monet muut puolueet olosuhteiden pakottamina ovat. Kokoomus on valmiina harjoittamaan  politiikkaa, jota 1960-luku vaatii.  Neljän vuoden politiikka  johti umpikujaan ja eduskunnan hajottamiseen. Nyt äänestetään jälleen neljän vuoden politiikasta. Mutta nyt äänestetään  uuden politiikan  puolesta. Nyt äänestetään  MAAHAN  UUSI  JA  ENTISTÄ  PAREMPI  EDUSKUNTA  KOKOOMUS  Lehtipaino
