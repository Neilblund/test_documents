Een open woord. Dit manifest richt zich uitsluitend tot de verstandige kiezer, tot de kiezer die geen vrede neemt met slagzinnen en beloften, tot de kiezer die zich terdege rekenschap geeft van zware verantwoordelijkheid die hij op 26 maart a.s. zal dragen; tot de kiezer die zich door vergelijking een zelfstandig oordeel wenst te vormen. Gooi dit manifest weg wanneer gij tevreden zijt met de wijze waarop het land wordt bestuurd, wanneer gij denkt dat het toch allemaal dezelfde zakkenvullers zijn, wanneer gij u nog langer op flessen wilt laten trekken. Een kleine partij vraagt in dit manifest uw aandacht. Zij beschikt over geen miljoenen. Zij betaalt haar verkiezingspropaganda niet met het geld van gesindikeerden of leden van de ziekenbond. Het geld voor dit manifest werd frank voor frank samengespaard en bijeengebracht door arbeiders, bedienden, boeren en middenstanders. Het is een manifest van het volk en voor het volk. Ieder zijn waarheid. In de T.V. komen regelmatig een socialist, een C.V.P.-er en een liberaal op het scherm om er het standpunt van hun partij uiteen te zetten. In de radio spreekt wekelijks een vertegenwoordiger der grote partijen of een communist. Van de Volksunie echter krijgt gij nooit iemand te zien of te horen. Het lezen van dit manifest vraagt U niet zo heel veel tijd. Wanneer gij het zult gelezen hebben, dan zult ge ook de stem van de volksunie hebben gehoord. Dan zal eindelijk ieder zijn waarheid hebben gekregen. Geen beloften. Gij zult in dit manifest geen gouden bergen beloofd krijgen. Integendeel, wij gaan U iets vragen. Wij gaan U vragen na te denken. Meer vragen wij niet.  Voor een sterke oppositie. Beknopt programma van de Volksunie. De Volksunie is een Vlaamse politieke partij die tot doel heeft de verdediging en de behartiging van de Vlaamse belangen in de ruimste zin. Een Vlaamse partij is er broodnodig omdat de overige partijen en de regeringen die zij vormen traditioneel de Vlaamse belangen verwaarlozen en achteruitstellen. Een onafhankelijke, sterke Vlaamse oppositie is er nodig om deze achteruitstelling, verwaarlozing, benadeling aan te klagen en druk uit te oefenen, niemand kan nog twijfelen aan het nut en de noodzakelijkheid van deze oppositie.  De Volksunie wenst in de eerste plaats een hervorming van België, een herziening van de grondwet van 1830; zij wenst dat naar het voorbeeld van Zwitserland en vele andere landen, België een federale staat zou worden waarin de Vlamingen zoveel mogelijk zelf hun problemen zullen kunnen oplossen, zonder inmenging van de Walen en volksvreemden. Dit is een gezonde en voor de hand liggende oplossing @ zou moeten bevredigen. De unitaire partijen verzetten zich tegen federalisme uit partijbelang, omdat zij unitaire partijen zijn. De Volksunie wenst onze taal en cultuur, ons grondgebied te beschermen tegen het imperialisme van de franssprekenden; zij wenst de afschaffing van de talentellingen, de definitieve vastlegging van de taalgrens, een statuut voor Brussel, alle maatregelen die noodzakelijk zijn om gezonde, normale toestanden tot stand te brengen, o.m. door de vernederlandsing van het bedrijfsleven in Vlaanderen. Gelijke kansen voor iedereen: de Vlamingen moeten tot de hoogste functies kunnen opklimmen in staatsdienst en in het bedrijfsleven als Vlamingen; met hun eigen taal. De Volksunie wenst de volkswelvaart in Vlaanderen te zien bevorderen. De onloochenbare achterstand van Vlaanderen op sociaal-economisch gebied is de schuld van de opeenvolgende regeringen en van de kleurpartijen. De industrialisering van de Vlaamse gewesten, waardoor meer werkgelegenheid moet geschapen worden, is dringend noodzakelijk om de specifieke Vlaamse problemen van werkloosheid en mobiliteit der arbeiders op te lossen. Voor onze Vlaamse arbeiders: werk in eigen streek! Voor onze Vlaamse arbeiders: dezelfde lonen als in Wallonië! Daardoor: meer welstand, meer koopkracht. De Volksunie eist een beter en zuiniger staatsbeleid. Er moet een einde komen aan de politiek van verkwisting en mateloze stijging van de staatsuitgaven. De schandelijke misbruiken in vele sectoren moeten uitgeroeid worden: dit is niet te verwachten van de grote partijen, die dikwijls deze misbruiken in de hand werken en er van profiteren; zonder een onafhankelijke en sterke oppositie. De verantwoordelijkheid van de ministers moet scherper vastgelegd worden en sancties voorzien. Het toezicht van het parlement moet doeltreffender worden door een waakzame oppositie. De Volksunie eist de uitbreiding van het onderwijs, in hoofdzaak het hoger onderwijs in Vlaanderen, o.m. door de oprichting van een universiteit te Antwerpen. De ontstellende achterstand van Vlaanderen op het vlak van het hoger onderwijs vormt een zware hypotheek op de toekomst. De Vlaamse jeugd moet dezelfde kansen krijgen als de Waalse en Franssprekende jeugd om hoger onderwijs te volgen. Voor de afgestudeerde Vlaamse jongeren eisen wij de plaatsen op in de staatsdiensten en de parastatale instellingen waarop zij recht hebben in verhouding tot de bevolkingscijfers. De Volksunie eist een aangepaste politiek ter bescherming en bevordering van de belangen van de middenstand, die thans bedreigd wordt in zijn bestaanszekerheid. Ook de landbouw eist vanwege de Staat maatregelen en een doeltreffende landbouwpolitiek ten einde aan onze landbouwers een menswaardig bestaan en een minimumverdienste te waarborgen. De Volksunie stelt de ijdele beloften aan de kaak door de kleurpartijen herhaaldelijk gedaan aan deze bevolkingsgroepen, doch nooit gehouden. De Volksunie spreekt zich uit voor een wettelijk statuut en toezicht zowel voor de holdings als voor de syndicaten, om misbruiken te voorkomen en de Staat te beschermen tegen een te ver gaande invloed van deze machtige instellingen op het staatsbeleid. Het staatsbeleid moet immers steeds het algemeen welzijn op het oog hebben. De Volksunie wenst een durvende en beschermende gezinspolitiek en onderschrijft volledig het programma van de Bond der grote gezinnen, o.m. wat betreft het gewaarborgd gezinsinkomen. De Volksunie eist de onmiddellijke aanpassing van de zetelverdeling in het parlement aan het werkelijke bevolkingscijfer in Vlaanderen waardoor een einde moet komen aan het schandaal dat meer dan een half miljoen Vlamingen niet vertegenwoordigd zijn in het parlement. Het volledig partijprogramma van de Volksunie is te bekomen op aanvraag.  Zo foppen wij de Vlamingen! Onze tekenaar heeft hierboven de toestand, waarin Vlaanderen zich bevindt, zeer juist samengevat. Sinds jaren belooft men ons de zetelaanpassing. Nu eindelijk komt ze er, maar gekoppeld aan de grondwetsherziening. Men heeft de Vlaamse meerderheid netjes in een grondwettelijke kooi opgesloten; de helft plus één van de Waalse parlementsleden krijgt de grondwettelijke macht, om met ons te doen wat haar belieft. Het is daarom dat de aanstaande parlementsverkiezingen voor Vlaanderen van zulke beslissende betekenis zullen zijn. Indien gij thans uw vertrouwen schenkt aan de regeringspartijen, zullen zij zich sterk genoeg voelen om na de verkiezingen hun akkoord over de grondwetsherziening door te zetten. Meteen wordt gij als Vlaming, worden wij allen samen als Vlaams volk, definitief machteloos gemaakt 23% van de parlementairen, een handjevol Walen, zullen dan bij machte zijn om ons hun wil op te dringen. Gaat gij deze moord op het democratisch stemrecht, op de democratie zelve, laten gebeuren? Gaat gij Uzelf op dergelijke wijze belachelijk laten maken? Men wil het ons bijvoorbeeld onmogelijk maken, nog ooit iets te veranderen aan onze toestand van ondergeschikte tweederangsburgers te Brussel. Men wil het ons onmogelijk maken, nog wetten te stemmen ten voordele van bijvoorbeeld de industrialisatie van Vlaanderen of de wegenbouw in Vlaanderen. Men wil het ons onmogelijk maken, voor onszelf of voor onze kinderen aanspraak te maken op de goedbetaalde betrekkingen waarop wij krachtens ons bevolkingsaantal recht hebben. De nieuwe grondwet, die de C.V.P. en de B.S.P. na.de verkiezingen willen laten goedkeuren, maakt ons voor altijd machteloos en ontneemt ons het enige wapen dat wij als Vlamingen hebben: de macht van ons democratisch getal. Er is maar één middel om deze misdadige plannen van de regering te doorkruisen. Dat middel is, bij de komende verkiezingen een Vlaamse stem uit te brengen, de Vlaamse oppositie te versterken. Een stem voor de roodgele regeringspartijen is een verloren stem voor Vlaanderen, verloren voor Uzelf en uw kinderen. Een stem voor de blauwe P.V.V. is een verloren stem voor Vlaanderen en een versterking van de franskiljonse Brusselse machten. In deze beslissende maanden blijft alleen de Volksunie over als de enige macht die in staat is de stemmen van de Vlamingen om te zetten in een waarborg voor een betere en gelukkiger toekomst voor het volk waartoe ook gij behoort. De Volksunie, een jonge partij met ervaring, een Vlaamse en sociale partij die open staat voor alle eerlijke en onafhankelijke Vlamingen, rekent ook op U! Omdat zij als enige bestaansreden heeft: de verdediging van uw rechten; de vrijwaring van uw politieke, culturele, economische en sociale belangen. Mr Frans van der Elst, volksvertegenwoordiger.  Dat gaat mij niet aan. Misschien denkt gij bij uw eigen: Die grondwetsherziening, dat is allemaal flamingantische zever. Dat gaat mij niet aan! Want wat heb ik tussen mijn boterham met voor of tegen die nieuwe grondwet te zijn. Het is natuurlijk uw goed recht van zo te denken. Maar als gij de feiten werkelijk eens aandachtig onderzoekt, moet gij tot de vaststelling komen dat aan die grondwetsherziening heel wat meer vast zit dan alleen maar wat flamingantische praat. Wanneer binnenkort in de grondwet geschreven zal staan dat uw stem maar een vierde waard is van de stem van een Waal, dan weet gij meteen dat uw standpunt steeds zal ondergeschikt blijven aan het Waalse standpunt. Dat is wat anders dan flamingantische prietpraat; dat heeft rechtstreeks te zien ook met wat tussen uw boterham ligt. Gij zult u zeker nog herinneren dat tijdens de jongste jaren de Walen zich herhaaldelijk hardnekkig verzet hebben tegen dingen, die betrekking hadden op de welvaart van u en van ons, van heel het Vlaamse volk, arbeiders, bedienden, boeren en zelfstandigen. Zo bijvoorbeeld het Waalse verzet tegen de vestiging van het staalbedrijf Sidmar te Zelzate, tegen de aanleg van de F.1-autosnelweg Antwerpen-Kortrijk, tegen de ScheldeRijnverbinding. Enzovoort. Gaat gij nu toelaten dat het Waals verzet keer op keer zijn slag zal thuishalen, dank zij de nieuwe grondwet? Denkt gij werkelijk dat de aanleg van wegen en kanalen, de uitbouw van onze nijverheid, het bezetten van de goed betaalde plaatsen in het staatsbestuur niets te zien hebben met de welvaart van gans de Vlaamse gemeenschap. Daarom Volksunie  Wat zegden zij zelf. Overdrijft of liegt de Volksunie, wanneer zij beweert dat de grondwetsherziening een aanslag op de democratie en op het leven zelf van het Vlaams volk is? Wij hebben er ons even mee beziggehouden, op te zoeken wat sommige woordvoerders, van de grote partijen in de voorbije jaren en maanden over de grondwetsherziening, zoals ze thans wordt doorgevoerd, geschreven hebben. C.V.P.-senator K. Van Cauwelaert in Het Volk van 25-9-63: Men kan het algemeen stemrecht op twee manieren afschaffen, namelijk door de zetel niet aan te passen of door de beslissingen van het parlement op zulke wijze te doen nemen, dat de minderheid er evenveel te zeggen heeft als de meerderheid. A.B.V.V: secretaris Louis Major in De Werker van 15-5-64: Wij onderstrepen dat het zuiver algemeen stemrecht, waarvoor de arbeiders zulke verbitterde en bloedige strijd hebben geleverd, niet mag of niet kan ongedaan gemaakt, noch rechtstreeks noch onrechtstreeks. Hoofdbestuur A.C.W. op 30-11-63: In geen geval kunnen bepalingen aanvaard worden welke de normale werking van de democratische instelling zouden remmen en waardoor de talrijke bevolkingsgroep zou worden geminoriseerd. Al deze uitlatingen van verantwoordelijke politiekers en besturen der regeringspartijen geven openlijk toe wat de Volksunie beweert de grondwetsherziening is een aanslag op de democratie en het levensrecht van het Vlaamse volk. Nochtans keuren thans diezelfde politiekers en instanties de grondwetsherziening, waarvan zij het antidemocratisch en anti-Vlaams karakter kennen, klakkeloos goed. Zulks bewijst eens te meer dat in de grote partijen geen vrijheid van handelen bestaat voor de Vlamingen. Tegen beter weten in moet de Vlaamse volksvertegenwoordiging in de grote partijen goedkeuren en stemmen, wat zij in haar diepste binnenste afkeurt en verwerpt. Gebrek aan moed, gebrek aan fierheid, slaafse onderworpenheid aan Brusselaars en Walen. Deze ongehoorde halfslachtigheid ontlokte oud-minister Wigny op het C.V.P congres van 13-2-65 de vergenoegde opmerking: De Walen hebben alles gekregen wat zij vroegen. Alleen door de aanstaande verkiezingen voor de Volksunie te kiezen, kunt gij uw stem haar volle waarde en betekenis geven. Iedere stem voor een der drie zogenaamde grote partijen is voor Vlaanderen een verloren stem. Herinnert gij u nog, hoe bij de vorige parlementsverkiezingen in 1961 C.V.P. en B.S.P. mekaar bekampten met de kapotte autobus? De Volksunie heeft toen voorspeld, dat de strijd tussen deze twee partijen slechts schijn was en dat na de verkiezingen een C.V.P. B.S.P.- coalitie zou tot stand komen. Onze voorspelling is uitgekomen: geel stemmen was rood stemmen in 1961. Ook na de gemeenteverkiezingen van 11 oktober 1964 is duidelijk gebleken dat C.V.P. en B.S.P. twee handen op een buik zijn: de handen op de dikke buik van de macht en de profijten. In alle belangrijke gemeenten van het land - Aalst, Berchem, Wilrijk, Roeselare, waar de C.V.P. of de B.S.P. een gemeentebestuur met andere partijen konden samenstellen, hebben zij er de voorkeur aan gegeven, de macht en de profijten samen te delen. De christelijke waarden of de socialistische idealen zijn van geen tel meer, eens dat de kiezer braafjes daarvoor heeft gestemd. Ook nu is het duidelijk, dat bij de komende parlementsverkiezingen het niet zal gaan om de idealen of de principes, maar alleen om de macht. Eens te meer zal men beroep doen op u, in naam van de hogere belangen. Maar uiteindelijk zal het zijn zoals in 1961, zoals in 1964. Geel stemmen is rood stemmen, rood stemmen is geel stemmen.  Feiten en beschouwingen. Miljardendiefstal. Eerste feit: bij de taalwet van 2 augustus 1963 werd vastgesteld dat Vlamingen en Walen ieder recht hebben op de helft van de functies vanaf directeur en hogerop in de administratie. Zoals men weet is de verhouding tussen Vlamingen en Walen thans 60 tegenover 40. Tweede feit: dezer dagen heeft de heer Harmel, voorzitter van de Waalse C.V.P.-vleugel, de verwachting uitgesproken dat in 1980, dus over vijftien jaar, de verhouding tussen Vlamingen en Walen 70-30 zal bedragen. Reeds vandaag heeft een Vlaming tegenover een Waal maar een halve kans om het in de administratie te brengen tot een graad hoger dan directeur. De grondwetsherziening zal het de Vlamingen onmogelijk maken deze ongelooflijke maatregel nog af te schaffen. In het licht van de cijfers van de heer Harmel blijkt nog duidelijker, waarheen de grondwetsherziening ons leidt. In 1980 zal een Waal vier maal meer kans hebben om een leidende rol in de staatsadministratie te spelen dan een Vlaming. Iedere Vlaming moet inzien dat dit hem direct treft, hemzelf of zijn kinderen. Ditmaal heeft het, eens te meer, niets te zien met een louter taalaangelegenheid. Ditmaal gaat het om honderdduizenden franken die iedere Vlaming afzonderlijk, ten bate van een Waal, kunnen ontstolen worden; om miljarden die de Vlaamse volksgemeenschap in haar geheel worden ontnomen. Alleen reeds daarom is de grondwetsherziening een schaamteloze diefstal ten nadele van iedere Vlaming afzonderlijk en alle Vlamingen samen. Iedere Vlaming, welke ook zijn politieke overtuiging weze, is het slachtoffer van deze hold-up. Iedere Vlaming heeft het recht en de plicht, zich de dieven van het lijf te houden En hij moet beseffen dat er maar een mogelijkheid is om de dieven op de gretige handen te kloppen  Het recht van ieder volk. Ieder volk heeft het onvervreemdbaar recht, zijn eigen lot in eigen hand te nemen. Dit recht is zo vanzelfsprekend, dat thans alle kleurvolkeren in Azië en Afrika er mogen van genieten. In de UNO zetelen een veertigtal landen, bijna de helft, die een kleinere bevolking hebben dan Vlaanderen. De bevolking van ieder der drie bloeiende, welvarende Scandinavische landen is kleiner dan die van Vlaanderen. Wat is er dan normaler, dan dat wij dit recht opeisen voor onszelf? Wij willen, dat wanneer binnen afzienbare tijd het Verenigd Europa tot stand zal gekomen zijn, het Vlaamse volk daar vrij en onafhankelijk zijn plaats kan innemen, dat het Vlaamse volk kan beslissen over de eigen sociale, economische en culturele problemen, dat het bevrijd weze van de ongelukkige taaltwisten en zich volledig kan wijden aan de uitbouw van een moderne, gezonde, democratische maatschappij, dat het nauwer kan gaan aansluiten; bij de overige gebieden van Nederlandse taal en cultuur. Van die maatschappij moet vandaag het fundament gelegd worden, en de hand daaraan te slaan, beschouwt de Volksunie als haar eigen, noodzakelijke en onontwijkbare taak.  Arbeiders, Bedienden. Over het ernstigste probleem dat zich stelt voor de arbeiders en bedienden uit onze streek, de pendel, spreken we op bladzijde vier van deze speciale uitgave. Maar alhoewel wij jongste jaren geleefd hebben in een periode van economische hoogconjunctuur, hebbende loon- en weddetrekkenden nog talrijke andere problemen. Zo is er de steeds stijgende levensduurte waarvan de arbeiders en bedienden, ondanks de aanpassing van lonen en wedden, steeds slachtoffers zijn, omdat de aanpassingen met vertraging en op basis van een vervalste index komen. Het is niet waar dat de prijsstijgingen onvermijdelijk zijn; heel wat prijsstijgingen (tram, trein, bus, post, radiotaks) zijn het rechtstreeks gevolg van het slecht beleid van de regering die nooit aan bezuinigen heeft gedacht. En de pensioenen? Ingevolge de wet van 3-4-62, die voorschrijft dat de pensioengerechtigde zijn loopbaan moet kunnen bewijzen vanaf 1926, zijn er heel wat mensen die geen volledig pensioen kunnen genieten. De meeste onder hen zijn weer eens Vlamingen: pendelarbeiders die jarenlang in Brussel of Wallonië hebben gewerkt, die dikwijls van baas moesten veranderen en die thans last hebben om hun loopbaan te rechtvaardigen. Weet gij dat er in Vlaanderen slechts één partij was die in het parlement stemde én voor verhoogde pensioenen én voor een vereenvoudigde bewijslast: de Volksunie? Natuurlijk niet de P.V.V., de partij van de reactie! Wie zijn hoop stelt op de liberalen, is wel zéér naïef: zij veranderen wel van naam, maar niet van streken. Voor sociale rechtvaardigheid, stem op 23 mei nr. 5.  Voor gelijkberechtiging, stem op 23 mei nr. 5. Zelfstandigen, Zelden of nooit is bij de zelfstandigen het ongenoegen zo groot geweest als thans. Wij weten wel dat een oud Vlaams spreekwoord zegt klagers geen nood. Ditmaal echter wordt dat spreekwoord dan toch terdege door de feiten gelogenstraft; de klachten van de zelfstandigen zijn volkomen gerechtvaardigd, omdat zij ingegeven worden door de werkelijke catastrofale gevolgen van het regeringsbeleid. Nog steeds blijft de schandalige ongelijkheid op het gebied van kinderbijslagen en pensioenen tussen zelfstandigen, middenstanders en landbouwers, enerzijds en anderzijds de loon- en weddetrekkenden bestaan. Op het gebied van de kinderbijslag bedragen de cijfers thans, bijvoorbeeld voor een gezin met drie kinderen minder dan zes jaar: loontrekkenden: 27.648 fr.; staatsbedienden: 32.268 fr.; zelfstandigen: 11292 fr. En voor de pensioenen: zelfstandigen: 26.400 fr. per jaar; arbeiders: 45.100 fr. per jaar; bedienden: 59.840 fr. per jaar; generaals: 467.500 fr. per jaar. Moeten we dan nog spreken over de gebroken belofte inzake de verhoging van de overdrachttaks, over de fiscale hervorming? Dat is het werk van de C.V.P. en de B.S.P. Maar ook de liberalen zijn geen spier beter: denk aan de 25% vermindering van belasting die ze destijds beloofden en aan de afschaffing van de grendelwet op de grootwarenhuizen! Door de schuld van de P.V.V.-bonzen verschijnen nu in de kleine gemeenten eveneens grootwarenhuizen. En hoeveel zijn er reeds te Leuven, Kessel-Lo en Heverlee ?  Landbouwers, Tuinbouwers. De boeren laten creperen, is dat regeren? De woede van de boeren en tuinbouwers tegen de landbouwpolitiek is nooit zo sterk tot uiting gekomen dan juist tijdens de huidige regering. Niet alleen blijven de landbouwers sociaal achtergesteld; zij slagen er niet in, redelijke prijzen voor hun producten te verkrijgen. Zij blijven helemaal uitgesloten van de sociale vooruitgang en de welvaart. De politiek van de regering is er op gericht, zoveel mogelijk boeren van erf en hof te verdrijven om hen naar de Brusselse en Waalse industrie te richten. Het is dan ook niet te verwonderen dat vooral de Vlaamse boeren eens te meer de eerste slachtoffers zijn. En het landbouwfonds? De Vlaamse melkvee- en veehouders spijzigen het landbouwfonds met hun zuurgewonnen centen. Het zijn de grote Waalse graanboeren, die met de uitkering gaan lopen. Wanneer de boeren op straat komen om hun rechten te verdedigen, worden ze ontvangen met gendarmen en traangasbommen. Te Sint Niklaas verklaarde eersteminister Lefèvre enkele maanden geleden dat de boeren te dom zijn om iets van landbouwpolitiek te begrijpen. Reeds jaren vragen boeren en tuinbouwers gelijkheid inzake kindervergoedingen en pensioenen met andere maatschappelijke groepen. Wat heeft de vorige regering van C.V.P. en P.V.V. daarvoor gedaan? Wat deed de huidige C.V.P.-B.S.P.-regering er voor? Ook de boeren zullen vergeefs hun toevlucht zoeken bij de P.V.V., de partij van suikerbaron Kronacker die thans met de bietentelers lacht, de partij van het beloofd miljard dat nooit gekomen is. Onze Vlaamse boeren en tuinbouwers zijn echter niet zo dom als Théo Lefèvre, Collard en Van Audenhove denken. Zij zullen thans Volksunie kiezen. Voor een menswaardig bestaan, stem op 23 mei nr. 5.  De pendel. Grote verliespost voor het Vlaamse land! Alle wegen leiden naar Rome, zegt het spreekwoord. Behalve de spoorwegen uit onze streek dan toch, want die leiden allemaal naar Brussel. Deze spoorwegen zijn het triestig symbool van de achterstand en de achteruitstelling waarvan het Vlaamse land het slachtoffer is. Langs deze spoorlijnen rijden iedere dag bijna 20.000 arbeiders en bedienden uit ons arrondissement naar Brussel en Wallonië: omdat er onvoldoende werk is in eigen streek, omdat alle regeringen sinds altijd verzuimd hebben te zorgen voor een degelijke industrialisatie van ons arrondissement. Het gebied Hageland-Zuiderkempen werd immers uitgeroepen tot testgebied! De nodige miljarden om het Hageland economisch te valoriseren werden echter aangewend om het verouderde Waalse industriebekken opnieuw leven in te blazen. Hier stelt zich echter niet het probleem van een arbeidsoverschot, men is integendeel verplicht vreemde arbeidskrachten aan te trekken. De Volksunie wil een einde stellen aan deze bewuste overheidspolitiek ten bate van de bevoorrechten. Mogen wij U cijfers geven over de betekenis van de Vlaamse pendelarbeid? Economisten hebben uitgerekend dat het spoorwegvervoer van de tienduizenden arbeiders en bedienden naar Brussel en Wallonië ieder jaar aan de belastingbetaler 2 miljard frank kost. Volgens een studie van een sociaal-economische werkgroep beloopt het aantal uren, dat ieder jaar door Vlaamse arbeiders en bedienden op de trein wordt doorgebracht, in het geheel 79.800.000, uren. Denk echter niet dat alleen de arbeiders en bedienden het slachtoffer van de pendel zijn. Ook de zelfstandigen ondervinden de nadelige weerslag van de pendelarbeid, die een symbool is voor het laag welvaartpeil van de streek. Enerzijds is de koopkracht van de bevolking door de verplaatsingskosten verlaagd en anderzijds wordt, door de pendel, de gelegenheden geboden aankopen te doen in de grootstad. En wat zal het worden, wanneer de huidige periode van economische hoogconjunctuur voorbij is? De eerste tekenen wijzen erop dat wij bijna zo ver zijn. Dan wordt onze streek terug geteisterd door een groot aantal werklozen. Want onze welvaart is niet alleen kleiner dan die van de rest van het land, zij is ook veel kwetsbaarder omdat wij afhankelijk zijn van de Brusselse economische voogdij. Gij hebt het recht op een nieuwe, ernstiger streekpolitiek. De grote partijen hebben daaraan nooit iets gedaan. Alleen de Volksunie kan, door onverdroten de aandacht op dit probleem van uw welvaart te vestigen, zorgen voor de zo noodzakelijke klimaatsverandering. De Volksunie heeft een tienjarenplan uitgewerkt waardoor het mogelijk wordt niet alleen in onze streek, maar in heel het Vlaamse land iedereen te werk te stellen in zijn gewest en dit uitsluitend door aanwending van de spaargelden uit het Vlaamse land. Wat hebben de Nationale partijen als sociaal-economische planning? Als wij ons baseren op het Werk in eigen streek dat de Volksunie reeds bij de verkiezingen van 1954 eiste en dat de grote partijen nu in 1965 ontdekken dan mogen wij verwachten dat de Nationale partijen misschien bij de volgende verkiezingen ook op sociaal-economisch gebied ons zullen volgen. Daarom stemmen alle pendel arbeiders nu Volksunie nr. 5  Dit is de Volksunie. Een moderne partij:  -   die anders is dan de andere.  -   die niet gebonden is aan het grootkapitaal, die onafhankelijk staat     van de syndicaten.  -   die niet aangevreten is door klassenstrijd en standenwaan.  -   die niet volgepropt zit met de profiteurs van het regime.  Een Vlaamse partij:  -   die strijdt voor het welzijn van gans de gemeenschap.  -   die door en door Vlaams is, zoals het volk dat ze wil dienen.  -   die compromisloos het durft opnemen tegen de grootmachten.  -   die breed open staat voor jongeren en ouderen, voor boeren en     bedienden, voor arbeiders en intellectuelen, voor werknemers en     zelfstandigen.  Een democratische partij die niet links wil en niet rechts, doch vooruit!  De volksunie is vernieuwing.  Speciaal verkiezingsnummer. Malpertuus. Alle hens aan dek! Volksunie is troef. De Napoleon in de dop, aan wie enkel een steekhoed ontbreekt om in een marionettentheater op zijn plaats te zijn, de vleesgeworden ijdelheid, Gaston Eyskens heeft er eindelijk toe besloten zijn regering te ontbinden, waarvan de doodstrijd begon toen Patrice Loemoemba de opeengehoopte wrok van 85 jaar franskiljons-waalse bezetting uitspoog in aanwezigheid van de Koning. Explosie in Kongo, explosie in Wallonië, explosieve kritiek van de eigen medestanders op de monsterachtige eenheidswet, niets bleef de miniatuurnapoleon bespaard. Hij mocht het zelfs leven dat de opheffing der parlementaire onschendbaarheid van de kopman van zijn professorenlijst, te Leuven, geëist, werd, nadat het baronneken ontslag diende te nemen als Minister van Landbouw. Toen de Zaligmaker verzocht de grafrots te ontsluiten waarin Lazarus reeds bijgezet werd, zei een der aanwezigen: Hij riekt reeds. Ook Gaston Eyskens riekt reeds in het door hem zelf gedolven graf, maar van wederopstanding is er geen sprake. Na meer dan een jaar met zijn hoofd onder zijn arm gelopen te hebben, is hij zo dood als een pier. Niet wij schrijven het, maar het voornaamste Vlaams CVP dagblad, De Standaard in het nummer van zaterdag 18-19 feb. Wij snakken naar de lente en naar frisse lucht. Wij snakken naar vernieuwing. Wat er straks ook moge gebeuren, elke regering, elke coalitie zal beter zijn dan wat thans zijn bestaan tracht te rekken in een reeds ontzield parlement. Het is niet alleen de parlementaire berichtgever van De Standaard die er naar snakt eindelijk bevrijd te zijn van de regering der opeengestapelde mislukkingen, het zijn de beide volksgemeenschappen, die gedoemd zijn in België samen te leven zowel de Waalse als de Vlaamse. De voornaamste troef die Eyskens tegen de linkse regering @ speelde, was het financieel deficit, ondanks de meeropbrengst @ belastingen. De economist Eyskens heeft echter de Staatsschaatsschuld zodanig opgevoerd en het financieel tekort zo geweldig laten aanzwellen, dat een onoverzichtelijke ramp geworden is: krediet afgesneden in het buitenland, vertrouwen naar de vaantjes in het binnenland, ontoereikendheid van de 10 miljard bijkomstige belastingen van de eenheidwet. Eyskens diende zich bij de vorige verkiezingen met zijn sleutelprogramma aan als de redder des vaderlands; hij is echter een vuige charlatan gebleken. Op algemeen plan heeft hij de faillissementen vermenigvuldigd, op het Vlaamse plan heeft hij blijk gegeven van een misdadig immobilisme. Op algemeen plan:  1.  Geen sanering van de sector ziekte en invaliditeit.  2.  Geen sanering van de werkloosheid.  3.  Geen sanering van de Belgische spoorwegen.  4.  Geen herziening van het belastingsstelsel.  5.  Geen economische telling, noodzakelijk voor een planmatige  economie.  Geen herstel van 's Lands financies.  Geen politiek die het dramatisch kool-en-geit-beleid in Kongo goedmaakte en ons het wereldvertrouwen terugschonk.  Op Vlaams gebied:  1.  Geen zetelaanpassing om de 500.000 Vlamingen die niet     vertegenwoordigd zijn in het Parlement, recht te laten wedervaren.  2.  Geen definitieve afbakening van de taalgrens.  3.  Geen regeling van het probleem der Brusselse agglomeratie.  4.  Geen splitsing van het Ministerie van Openbaar Onderwijs.  5.  Niet de geringste afbouw van de monsterachtige repressie.  6.  Niet de geringste aanpassing van het aantal hoge Vlaamse ambtenaren,     in de ministeries en de parastatale instellingen, aan het overwicht     van de Vlaamse bevolking.  Het totaal negatieve resultaat van de regering Eyskens moet ons niet verwonderen. Niet alleen was zij samengesteld uit liberalen en CVP-ers, niet alleen waren Binnenlandse Zaken, Buitenlandse Zaken, Landsverdediging, Openbaar Onderwijs, Arbeid en Tewerkstelling, Sociale Voorzorg toevertrouwd aan vlaamsonkundigen, niet alleen werd Justitie stelselmatig toevertrouwd aan een liberale hoera-patriot, maar de C.V.P. zelf was een Kabeltoren van bestendige tegenspraak. Tegenspraak tussen Walen en Vlamingen, tegenspraak tussen tegenstrijdige belangengroepen: de Middenstand, de Boerenbond, het A.C.V. Eyskens had meer last van Gust Cool en Theo Lefèvre, dan van de liberale partijleider Motz. Het uur van de afrekening is thans geslagen. Eyskens verschijnt voor zijn rechters, de kiezers als de manager van een faillissement dat, bij ontbreken van enigenlei activa, op geen concordaat kan aanspraak maken. De staatskas is zo ledig als de buik van een koelie. Alle standen zijn ten zeerste verbitterd. Iedereen voelt zich bedrogen. De regering ging dood wegens atrofie, door een ongeneeslijk immobolisme. Het is dramatisch voor de C.V.P. De ziel van het kind kan niet meer geëxploiteerd worden. De banbliksems, die de Vlaamse Volksunie zoveel schade berokkenden, dagelijkse zonde in het aartsbisdom, zware zonde in het bisdom Brugge, kunnen niet meer in de aether gezonden worden. Waarom zou een katholiek niet mogen stemmen voor de kopman van de Volksunie, de hoogstaande katholiek Van der Elst, de medewerker van Kultuurleven? Tienduizenden katholieken verbeiden ongeduldig het ogenblik dat zij in het stemhokje weerwraak kunnen nemen. De C.V.P. laat het masker vallen. Hun meest eerbiedwaardige voorvechter van het katholiek onderwijs, oud-minister Verbist, krijgt te Mechelen geen kans meer om voor de poll te verschijnen, ondanks het aandringen van hoge kerkelijke zijde. Ontelbare kiezers zijn radeloos. Zij weigeren hun stem te geven aan de liberalen, de vertegenwoordigers van de reaktie, de fossielen die altijd op de meest rabiate wijze de Vlaamse wederopstanding in de weg stonden. Zij weigeren hun stem te geven aan de socialisten, waarvan Renard en Kop Van Eynde de meest kenmerkende vertegenwoordigers zijn. Zij weigeren C.V.P. te stemmen omdat zij niet opnieuw willen bedrogen worden en omdat zij zich onwennig voelen in een dodenhuizeken. Deze kiezers moeten ervan overtuigd worden dat maar één politieke formatie vrijuit gaat, de Vlaamse Volksunie; dat slechts één partij zonder bezwaard @ om hun stem verzoekt. Alleen de Vlaamse Volksunie heeft in de Kamer gewaarschuwd tegen het faillissement waarop de Kongolese politiek moest uitlopen omdat zij van Belgicistische makelij was: eenheid van staatsbestel geen bondsstaat. Ware de opvatting van de Vlaamse Volksunie ingevoegd geworden, het Kongolese drama zou ons gespaard gebleven zijn, 's Lands Financiën zouden niet naar de bliksem zijn, de Belgische gezantschappen in het buitenland zouden niet bestormd geworden zijn. Alleen de Vlaamse Volksunie heeft, op elk gebied, oplossingen in het Parlement voorgestaan, die algemene, bevrediging konden schenken. Indien morgen de Vlaamse Volksunie haar zetelaantal vervijfvoudigt vertienvoudigt, dan zal er heel wat ten goede veranderen in de Belgische Staat, dan springen de partijbanden dan is het gedaan niet de blokstemmingen en met het profitariaat van de bonzen der onderscheidelijke kleurpartijen. Het heeft ons deugd gedaan vast te stellen dat reeds een grote propaganda ten voordele van de Vlaamse Volksunie ontwikkeld werd in de Voorkempen. Deze propaganda moet aangehouden worden tot de dag van de afrekening. Het Vlaamse land moet overspoeld worden door onze rusteloze voorlichting. Elk lid, elke sympathisant van de Volksunie moet zijn onmiddellijke omgeving bestendig bewerken. Kameraden, er is een schone strijd te strijden. De lijkwade die over Vlaanderen was gespreid, ligt aan flarden. De harten hoog! Geen versagen! De schande van onze generatie moet uitgevaagd. Onze doden dienen gewroken. Vlaamse plicht gebiedt! Alle hens aan dek! Leve Vlaanderen, leve de Volksunie! De Vlaamse Volksunie is troef ! Wouter.  Leer deze officiële statistieken van buiten!  Vlaanderen Wallonië  Samenstelling van de bevolking 58% 42%  Gemiddeld dagloon van een werkman 182F. 230 F.  Werklozen 70% 30%  Aantal auto’s per 1.000 inwoners 38% 55%  Kinderen in 1958 68% 32%  Leerlingen Middelbaar Onderwijs 1958 55% 45%  Studenten Hoger Onderwijs 1958 38% 62%  Dienstplichtigen in 1958 67% 33%  Officieren 35% 65%  Sparen 65% 35%  Krediet aan de Nijverheid 1959 45% 55%  Vlamingen dat hebt gij bereikt met 130 jaren kleurpartijen-politiek. Help nu met de Volksunie dit onrecht herstellen. Gegevens vermeld in het Berichtenblad van de VI. Volksbeweging juli 1960 en ontleend aan de officiële Belgische statistieken. Dat moet veranderen! Daar gaat het om!  Gaat gij hiermee akkoord? 40 miljard werden reeds weggesmeten in de veroordeelde Waalse mijnen, terwijl de Antwerpse haven van de 3e naar de 8e plaats verhuisde door gebrek aan toelagen. Hoewel Wallonië beroep moet doen op vreemde arbeiders, werd opnieuw in de laatste maanden ruim één miljard méér kredieten verleend aan Wallonië voor nieuwe nijverheden dan aan Vlaanderen, waar bestendig ongeveer 100.000 werklozen zijn en 230.000 mobiele arbeiders, die te Brussel of in Wallonië, Frankrijk, Nederland en Duitsland hun brood moeten verdienen. In Wallonië is het gemiddelde uurloon 33 F, in Vlaanderen 28 F, zelfs in de verlieslatende Waalse mijnen zijn de lonen hoger dan in de winstgevende Vlaamse mijnen. In Vlaanderen wordt de kolenrijkdom niet aangewend om werk in eigen streek te verschaffen, maar om de kwijnende Waalse nijverheid op de been te houden. Na de miljardenstroom naar de intussen gesloten mijnen, eist de Waalse Economische Raad de oprichting van nieuwe bedrijven in Wallonië met Vlaams geld, met Uw centen dus. En intussen wordt door vooraanstaande politieke en syndicale leiders, rood, geel, blauw, broederlijk de vestiging van nieuwe nijverheden in Vlaanderen verhinderd. Om de vijf jaar wordt ons door het rumoerige Wallonië een koningskwestie, een schoolstrijd of een oproer opgedrongen, in afwachting dat over enkele maanden een nieuwe aanval op ons grondgebied wordt gedaan, met op zonder C.V.P.- compromis.  Nu is het genoeg! Wij willen de Vlaamse belangen uitsluitend toevertrouwd zien aan Vlamingen en de Waalse aan Walen. De gemeenschappelijke belangen aan Vlamingen en Walen samen. Dat is de politieke eerlijkheid en logica zelve. Dat is federalisme. Dat is sinds jaren de eis van de Volksunie en van de Vlaamse Beweging, eis die enkele weken geleden nog werd bevestigd door alle Vlaamse Kultuurverenigingen in een gezamenlijk manifest. Met de Volksunie naar Federalisme. Want Federalisme betekent werkverschaffing en hogere welvaart.  Ja! Federalisme is de oplossing. Federalisme is geen scheuring, zoals de C.V.P. U wijsmaakt. Wel een steviger en redelijker indeling van België! Vlaanderen en Wallonië besturen de zaken die respectievelijk Vlamingen en Walen aangaan, de Staat regelt de gemeenschappelijke belangen. Het huis België, waar thans Vlamingen en Walen samenhokken en ruzie maken, wordt herbouwd tot twee deelwoonsten. Onder éénzelfde dak en achter éénzelfde gevel, maar Vlamingen en Walen leven in hun eigen appartement, zoals ze dat zelf willen. Het aantal twistpunten zal gevoelig verminderen. Alleen voor dak en gevel (buitenlandse politiek bvb.) moet nog gemeenschappelijk gezorgd worden: door een regering die Vlamingen en Walen omvat. Daaronder komen Vlaamse en Waalse regeringen die elk in hun eigen landsgedeelte, zorg dragen:  -   voor de noodzakelijke industrie en daardoor tot de oplossing van de     werkloosheid en de mobiliteit bijdragen.  -   voor de culturele ontwikkeling der volksgemeenschappen (onderwijs:     universiteiten in Vlaanderen; kunsten en wetenschappen).  -   voor de taalregeling in alle bedrijven en diensten.  -   voor al wat het volk ten goede komt.  -   voor het spaargeld dat in het landsgedeelte blijft waar het werd     gespaard en zo het eigen volk ten goede komt.  Waarom het moeilijk maken, zoals nu reeds 130 jaar geknoeid wordt, terwijl het zoveel eenvoudiger kan in een federaal België? Het kleine Zwitserland, de reusachtige Verenigde Staten, Groot-Brittannië, de Duitse Bondsrepubliek, Joegoslavië en talloze landen gaven reeds het voorbeeld. Welke partij is voorstander van deze gezonde oplossing? Alleen de Volksunie Daarom rekent ze op Uw steun!  De leerzame kronijcke van Malpertuus. Toevallig valt de Vasten samen met de Verkiezingsperiode. Voor verstandige lieden, en dat zijn de lezers van Malpertuus wel, zijn beide periodes een tijd van meditatie. Dit ontslaat meteen Malpertuus van de taak zelf een antwoord te geven aan de door hem gestelde vragen. De komende Kronijcken zullen niet in vorm van vraag en antwoord gesteld zijn. Het zijn slechts vragen, maar wanneer u er ernstig over mediteert en zelfstandig redeneert, vindt U het antwoord wel. U moet het ons niet zeggen: er is tenslotte ook een Stembusgeheim. Maar wanneer U consequent handelt, kennen wij dat ook!  -   Kent gij het sleutelprogramma nog?  -   Kunt gij, zonder glim- of grimlach, nog enkele punten opsommen?  -   Wat denkt gij over de Ziel van het Kind?  -   Was ze volgens U in goede handen toen de uitvoering van bet     Schoolpakt werd toevertrouwd aan Logebroeder Mourcaux?  -   Tot welke partij behoorde deze Broeder?  -   Wie installeerde wijlen Loemoemba? (Twee zuiverende Londonieters,     noem ze).  -   Waarom werd de unitaire Kongo-politiek een fiasco?  -   Is de unitaire Belgische politiek een succes?  -   Waarom niet? Bewijs dit? (de lectuur der tabel op blz. 2 kan u     hierbij helpen.)  Oefening. Na het hoofdartikel te hebben herlezen zal ik, de schaar hanterend, de tabel op bladzijde twee uitknippen en in mijn portefeuille opbergen. Ik zal ze tehuis en op het werk tonen en meteen ervaren hoe onwetend vele mensen nog zijn. Door hen voor te lichten in de Leer van Malpertuus zal ik een belangrijke stap gedaan hebben om op 26 maart de Volle Kies-Aflaat te verdienen.  Verkiezingen! Malpertuus verschijnt thans wekelijks op 35.000 exemplaren! Dat kost geld, veel geld! Stort Uw bijdragen, hoe groot ook, op Postgiro 6071.96 van Pol Venken - Grote Singel 105 Schoten, of onder omslag!  Het woord is aan u Vlaamse arbeiders. Nu we weer spoedig voor de verkiezingen staan, wil ik, Vlaamse arbeider zoals gij, eens van man tot man met u praten. In onze taal, zonder stadhuiswoorden, schone franjes of wendingen. Laten we met onze beide benen op de grond blijven staan, laten we politieke leuzen en programma's even opzij, om simpel vast te stellen wat we met eigen ogen zien. Nog steeds is het zo dat gij en ik, kameraad, geel, rood of blauw, of volledig kleurloos, voor de gek worden gehouden. Reeds 130 jaar lang belooft gelijk welke partij ons de hemel op aarde. En telkens opnieuw, reeds 130 jaar lang, dezelfde bedrogene: de Vlaamse arbeider. Akkoord? Hoever staan we nu eigenlijk, nu we reeds zo lang prachtige bonden en syndicaten hebben? Ik stel simpelweg vast en daag iedereen, uit te beweren en te bewijzen dat het niet waar is:  -   dat we in Vlaanderen nog altijd met een enorm leger werklozen     zitten.  -   dat zich meer dan ooit het schandalig en mensonwaardig probleem     stelt van onze 230.000 mobiele sukkelaars, probleem waarvoor niets,     maar totaal niets wordt gedaan, noch door A.C.V. noch door A.B.V.V.     Probleem dat, tussen haakjes gezegd, in Wallonië niet bestaat.  -   En wanneer we dan het geluk hebben werk te vinden, verdienen we     gemiddeld 5 fr. per uur of 40 fr. per dag, minder dan onze Waalse     kameraden.  -   dat er in de buurlanden werk genoeg is, overvloed zelfs, want men     schreeuwt er om arbeiders.  -   dat het systeem van de sociale verzekeringen, van de ziekenkassen en     de pensioenkas, één grote knoeiboel is.  -   dat in het land alle machten samenwerken om te verhinderen dat in     die toestanden verbetering zou komen.  -   dat we allen als een bende domme dieren tegen elkaar worden opgezet     en, zoals bij de jongste staking weer eens bleek, uiteindelijk in     alle opzichten de grote verliezers zijn. Zover staan we dus als we     de toestand eerlijk bekijken. Iedere partij of politieker, die het     anders wil voorstellen, verdraait de zaken. Gij weet het en ik weet     het. En nu gaan we weer kiezen. Weer vragen diezelfde Heren, die ons     zover gebracht hebben, om toch vooral vertrouwen in hen te stellen,     want zij hebben zoveel, goeds en zoveel schoons tot stand gebracht.     Zij hebben de Kongo vergooid; ons land het laatste greintje prestige     in het buitenland doen verliezen en ons financieel en economisch zo     verzwakt dat er niet veel meer nodig is om ons volledig te breken.     Kies dus in elk geval voor hen, want ze hebben grote dingen     verwezenlijkt! En nu, in de komende jaren, gaan ze zich met meer     kracht inzetten, om het nog beter te maken! Ik weet het, vrienden,     de partijgazetten zeggen het niet precies zo, maar doe de franjes en     doekjes af van die schone woorden, en het staat er klaar en     duidelijk, zoals ik zei. Vrienden arbeiders uit de Noorderkempen!     Als gij naar de naam kijkt die onder dit stukje staat, dan zijn er     velen onder U die mij kennen. Ik ben arbeider zoals gij. Maar ik ben     nu reeds meer dan 25 jaar bezig, me met hart en ziel te verzetten     tegen al deze schrijnende toestanden. Tot voor korte tijd met weinig     succes, want ik heb niet veel anders ontmoet dan tegenwerking en     spot van alle kanten. En toch, vrienden, toch zal ik doorgaan met     vechten tegen dit alles, omdat ik voor een rechtvaardige zaak vecht.     Omdat ik het niet kan verdragen dat onze goede Vlaamse mensen worden     uitgezogen en uitgebuit. En, omdat toch éénmaal het recht zal     zegevieren, hoe lang het ook duurt. Vrienden, we gaan stemmen     binnenkort. Beseft gij wat er op het spel staat? Beseft gij ook hoe     geweldig de macht is die gij samen vormt? Beseft gij, hoe gij het in     uw blote handen hebt, te beslissen of deze wantoestanden zullen     blijven voortduren? Durft gij elkaar nog open en vrank in de ogen     kijken, als straks, na de verkiezingen, onze gekleurde profiteurs     zich opnieuw in de handen wrijven, omdat gij hun, in uw slaafse en     blinde volgzaamheid, opnieuw de macht hebt gegeven, opnieuw vrij     spel? Het is nu genoeg geweest! Gij en ik moeten weten dat ons     bestaan als volk zelf op het spel staat. Zal er iets worden gedaan     voor onze 120.000 werklozen, voor onze 230.000 Vlaamse mobielen? Zal     de nijverheid in Vlaanderen uitgebreid worden? Zullen er     universiteiten gesticht worden waar ook uw kinderen kunnen studeren     om met gelijke kansen liet leven in te gaan? Zullen de hoogste     posten ook voor onze kinderen bereikbaar zijn, zonder dat ze daarom     hun eigen aard en taal, hun eigen familie moeten verloochenen? We     moeten opnieuw onze leiders kiezen; maar dan zullen we deze keer     zorgen voor jong en fris bloed. Lang genoeg was de macht in handen     van profiteurs, van mensen die durfden beweren het volk te     vertegenwoordigen, maar die uitsluitend op eigen gewin uit waren. We     willen later fier tegen onze kinderen kunnen zeggen dat we lang     gekrenkt en uitgebuit werden, maar dat we op het beslissende     ogenblik klaar en helder hebben gezien, en ons losgerukt hebben uit     de greep van handen die wurgend om de keel van Vlaanderen lagen.     Daarvoor bestaat nog slechts één middel massaal en eensgezind onze     stem voor de Volksunie deze keer. De kleurpartijen geven openlijk     blijk van hun schrik daarvoor en ze weten dat ze reden hebben om     schrik te hebben. Ze zullen deze keer hun straf niet ontlopen als     gij, kameraad arbeider, het wilt. Laat men van ons zeggen wat men     wil, maar niet dat wij met onze ogen wijd open onze ondergang     tegemoet gingen. Arbeiders van Vlaanderen, het woord is aan U!     Gewestleider Voorkempen, Miel Drumont.  Federalisme, Amnestie, Baas in eigen huis, Werk in eigen streek: stem Volksunie!  Kies Volksunie! Omdat de Volksunie de partij is uit ons volk, die u zal verdedigen tegen de geldbonzen tegen de geldverkwisters die er op uit zijn verder uw zakken leeg te halen. Omdat de Volksunie de partij is die gedaan wil maken met de schandelijke werkloosheid, met het beestenvervoer van arbeiders, honderden kilometers ver maar Wallonië en het buitenland. Omdat de Volksunie gedaan wil maken met het uitzuigen van boeren m middenstanders. U ook kiest Volksunie de enige partij van het gewone Vlaamse volk, de partij die onafhankelijk uw belangen kan verdedigen.  Voor u mevrouw. Voor politiek hebt u maar weinig tijd, Mevrouw; u hebt de handen vol met uw huishouden. Maar toch moet u zich met politiek bezighouden, omdat de politiek zich te weinig bezighoudt met u. U verlangt van een politieker, dat hij de problemen van uw gezin begrijpt. Enkele dames, veelal moeders van grote gezinnen, hebben een plaats op de Volksunielijsten aanvaard, juist omdat wij vertrouwen hebben in het gezinsprogramma van deze jonge partij. U verlangt een zekere toekomst voor uw kinderen. Die zekerheid krijgt U slechts, wanneer de Vlamingen er in slagen in dit land gelijke kansen voor iedereen af te dwingen. U wenst meer eerlijkheid, meer hart in de politiek. Die eerlijkheid en dat hart zult gij slechts vinden bij mensen die in de politiek staan met een geloof en een overtuiging, met een ideaal. Daarom: Volksunie.
