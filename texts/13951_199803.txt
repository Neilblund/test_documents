Tryghed med Fremskridtspartiet - gør Danmark til et bedre samfund...
Fremskridtspartiet arbejder for at gøre Danmark til et bedre samfund.
Vi vil have et samfund med tryghed og velfærd for alle.
Et samfund med frie borgere uden formynderi.
Hvis du fortsat ønsker stigende skatter og afgifter,
en elendig udlændingepolitik,
ventelister ved sygehusene
og dårlig behandling af vores ældre
- så skal du fortsat stemme på de andre partier.
Er du derimod enig med Fremskridtspartiet og kræver en strammere udlændingepolitik,
lavere skatter,
bedre sygehusvæsen
og anstændig behandling af de svage
- så skal du støtte Fremskridtspartiet.
Fremskridtspartiet vil have et samfund i frihed,
et samfund med tryghed for alle uden vold og kriminalitet,
et samfund hvor familierne
ikke skal frygte den næste skatteregning.
Hvad siger du?
… med 15 friske pust:
1 Personlig frihed giver virkelyst og velfærd.
Den offentlige sektor skal reduceres.
2 Stop EU's udvikling mod et socialistisk Europa.
Vi siger klart nej til mere Union.
3 Der skal være orden i økonomien.
Statens gældsætning skal stoppes.
Vi skal leve af vores børns arbejde.
4 Skatter og afgifter skal sættes ned, så borgerne kan klare sig selv.
Det vigtigste er forhøjelse af den skattefri bundgrænse for alle.
5 Arbejdsløsheden skal fjernes ved at give erhvervslivet bedre forhold.
Arbejdsløse skal have job
- ikke offentlig forsørgelse.
6 Virksomhederne skal lettes for de administrative byrder
og betale lavere skatter.
Erhvervslivets styrke er samfundets styrke.
7 Familien skal være i centrum med tryghed for børn og unge.
Stop for formyndersamfundet.
8 Samfundets svageste, de ældre, de handicappede og de syge skal have langt bedre forhold.
9 Alle ventelister for syge skal væk.
Sygehusene skal styrkes, og der skal være behandlingsgaranti.
10 Befolkningen skal have direkte indflydelse ved flere folkeafstemninger - også i kommuner og amter.
11 Uddannelsen af vores børn og unge skal være bedre.
Fra folkeskole til universitet skal vi forbedre uddannelserne.
12 Vi skal have god service i vores samfund.
Udlicitering af opgaver til private giver konkurrence og kvalitet.
13 Vores miljø skal være i orden.
Vi skal værne om naturen - men afvise fanatikernes hysteri.
Et rigt samfund har bedre råd til et godt miljø.
-
14 Vold og kriminalitet skal stoppes.
Politi og domstole skal styrkes så rockere og andre kriminelle stoppes.
15 Udlændinge, der ikke kan klare sig selv eller er kriminelle, skal straks udvises.
Stop for al særbehandling af udlændinge.
