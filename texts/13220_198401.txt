STOP SCHLÜTERS HÆRGEN   NU SKAL DER GØRES OP MED HØJREKRÆFTERNE.  NU SKAL DER KÆMPES AKTIVT FORARBEJDE OG FRED.  I' EN HÅND MED.  BRUG DIN STEMME, SÅ DEN HØRES!  Valget skal gøres til et opgør mellem solidaritet og privatisering, mellem fredspolitik og oprustning, mellem lønmodtagere og storkapital.  Og det kan gøres.  Det viser de manges fælles indsats i fredsbevægelsen, i de faglige kampe og i kampen mod nedskæringerne. Vi er mange, vi er stærke - og sammen kan vi vinde.  De rige bli'r rigere - du bli'r bare fattigere  Arbejdsløse, bistandsmodtagere og efterlønsmodtagere er berøvet retten til arbejde og sat uden for samfundet. Reallønnen er udhulet, der er skåret ned på de sociale goder, fattigdommen og forarmelsen har bredt sig. For hver dag, der går, uddybes skellene. De rige bli'r rigere, du bli'r fattigere.  Der er penge nok  Danmark er et rigt land. Pengene ligger blot de forkerte steder. Se blot på bankernes milliardoverskud, som de slås indbyrdes for at få lov til at låne ud - mod tårnhøje renter, naturligvis. Skattefiduserne breder sig. Fjernes en, dukker der straks to nye op. Penge, der kunne bruges til sociale forbedringer og igangsættelse af arbejde, misbruges til spekulation og militær.  Vi vil fred her til lands  Og vi vil fred i hele verden. Et stort flertal i Danmark er modstandere af de 572 nye atomraketter i Europa og ønsker, at der tages initiativer til nedrustning og atomvåbenfrie zoner. Dette flertal blæser Schlüter og hans slæng på. De blæser også på det flertal i Danmark, der synes, at EF har været et dyrt bekendtskab, og at det nu har varet længe nok. De borgerlige er tværtimod indstillet på at gi' EF yderligere beføjelser.  Der er et alternativ  Anker Jørgensen siger, at han ikke kan se noget alternativ til venstre for Socialdemokratiet i dansk politik. Men selvfølgelig kan der skabes et flertal for en arbejderpolitik. En politik, der skaber arbejdspladser. Som gi'r social tryghed og boliger. Som arbejder aktivt for freden. Som sikrer fremtiden for børn og unge. Det kan man alene se af opbakningen bag fredsbevægelsen og af de hundredvis af udtalelser fra arbejdspladser og fagforeninger, der er vedtaget i enighed - også med socialdemokratiske arbejderes stemme.  Brug kommunisterne mod nedskæringer og raketter  For arbejde og fred  40 års slid og slæb, arbejdsglæde og gode kolleger - og så ud i kulden, På varig hjælp. Det er s'gu da ikke så  sært, man bli'r bitter.  Alle bliver syge, siger Schlüter. Men karensdagen rammer nu hårdere, når man er enlig mor med en HK-løn, end hvis man var departementschef.  Efterhånden har mit arbejde ikke meget med >>pleje<< at gøre - selv om folk stadig bliver syge. Nu er det ind og hurtig ud igen - uanset om det er forsvarligt eller ej.  Det er fine perspektiver. En kæmpe studiegæld, ringe udsigter til arbejde og bagest i boligkøen.  - og vi har alle burg for fred!  Flere børn i klasserne, færre penge til undervisningsmidler, lejrskoler og ekskursioner. Hvis jeg var rig, skulle mine børn også i privatskole.  Skråt op med et samfund, hvor det kun er pengene, der bestemmer.  Højrentebyggeri og enormt institutionstakster. Nu skal det åbenbart være en luksus at ha' børn.  Jeg forstår det ikke. I mere end 50 år har jeg knoklet for "velfærdssamfundet<< og for, at mine børn og børnebørn skulle få bedre muligheder end jeg selv. Har vi virkelig soleges for gæves?  Det behøver ikke være sådan  De fattige bli'r fattigere. Vi bli'r flere og flere arbejdsløse. Der skæres ned her og der. Vi får at vide, at vi skal spænde livremmen ind - og vi tror på det. De borgerlige soler sig i forventningen om et fint valg - og Anker kan ikke se noget alternativ på venstrefløjen. Håbløsheden breder sig.  Men sådan behøver det ikke være. Kommunisterne kæmper aktivt. I fredsbevægelsen, i boligbevægelsen, på arbejdspladserne og i kampen mod EF. Og vi er heldigvis ikke alene. Vi er mange, der står sammen om en række krav:  - Arbejde til alle - gennem offentlig produktion, øget boligbyggeri og 35 timers arbejdsuge uden løntab.  - Genindførelse af den automatiske dyrtidsregulering af lønningerne, dagpengene og de sociale ydelser. Genindførelse af taktreguleringen. Og karensdagen væk.  - Alle unges ret til arbejde og uddannelse, et sted at bo og en meningsfyldt fritid. Stipendier og rentefri statslån til de uddannelsessøgende og løn til lærlinge på EFG-basisåret.  - En skattereform og en ny økonomisk politik.  Vi kunne blive ved  Og det kan du sikkert også. Vi vil jo ha' gratis lægebehandling, gode boliger og trygge kår for børnefamilierne og de ældre, en fremtid for ungdommen og fred og nedrustning. Vi vil have fællesskab og solidaritet i stedet for leasing, andre skattefiduser og "enhver-er-sin-egen-lykkes-smed".  Gi' en hånd med  Gi' kommunisterne din stemme. Så ved du, at den bli'r hørt, og at den bliver brugt.  Sammen kan vi presse en politik igennem, der ikke lader de svage i stikken. Og sammen kan vi forhindre, at det ikke blot bliver en tilbagevenden til tidligere tiders socialdemokratiske indkomstpolitik og klassesamarbejde.  Brug kommunisterne  mod nedskæringer og Laketter - for arbejde og fred.  Gi' en hånd med i klassekampen.  Brug også Land og Folk - Danmarks eneste socialistiske dagblad.  Hvis du ikke i forvejen abonnerer, så tegn et valgabonnement, der løber indtil 31. januar, for 50 kr.  Vil du vide mere om vores politik eller om DKP, er du velkommen til at ringe eller skrive til  Danmarks kommunistiske Parti;, Dr. Tværgade 3,1302 Kbh. K Tlf. (01) 14 01 14
