15 oktober 1981,  PVV 1981.  B31-81B.  PERSNOTA .  NU OF NOOIT.  Dit land kent nu al jaren een gebrek aan beleid. C.V.P. en socialisten muntten alleen uit door onderlinge irritaties en beschuldigingen over en weer.  De burger werd voorgelogen. Hij kent zelfs de ware omvang van onze financiële en economische débacle niet. Het tekort op de lopende verrichtingen van de staatsbegroting zal nu nagenoeg het driedubbele bedragen van wat vroeger werd aangekondigd.  De burger voelt zich in de steek gelaten. Hij beseft dat hij inspanningen zal moeten doen om uit de crisis te geraken, maar hij eist terecht dat het voorbeeld van boven komt.  De democratie werd niet gediend. Wie had ooit gedacht dat een kop En de kranten ooit zou luiden: "Ministers hervatten het werk".  Tussen dit kabinet op krukken en een regering met ernstige politici die een gegeven woord eerbiedigen en een grondwettelijke eed trouw blijven, daar gaat het over op 8 november. De verantwoordelijkheid is groot van diegenen die door vier jaar immobilisme geen antwoord geboden hebben op de economische crisis.  De socialisten toonden zich alleen vindingrijk bij het misbruik maken van overheidsgelden. Miljarden die onder het mom van solidariteit werden ingezameld, zorgden niet voor nieuwe arbeidsplaatsen.  Voor zover dit nog nodig was, heeft het socialisme andermaal bewezen, geen afdoende oplossingen te kunnen bieden voor de zware crisis. De Waalse socialisten hebben het bewijs geleverd over geen staatsmanszin te beschikken. Wel hebben zij het zuiden van het I and gedurende Jaren voorgelogen met het verhaal dat de gewestvorming hun economische problemen zou oplossen. Niets is minder waar. Nu verdoezelen zij de werkelijkheid met een rookgordijn te leggen over de staalindustrie.  In nog veel ergere mate ligt de verantwoordelijkheid bij de C.V.P. . Vier jaar heeft zij stelselmatig geweigerd het "ander beleid" te voeren dat zich opdrong. Vier jaar is zij koppig blijven regeren met de socialistische familie. Het moet elkeen schokken dat de C. V.P. plots tot inkeer komt. De publicatie van het C.V.P.-"JET-pIan" is een brok schijnheiligheid in het licht van het beleid dat de afgelopen vier jaar werd gevoerd: andermaal pleit de C.V.P. voor een gezond budgettair beleid zonder evenwel de concrete maatregelen ervoor te voorzien;  opnieuw is sprake van een economisch relancebeleid, maar men blijft in het vage over een probleem zoals de index.  De P.V.V. van haar kant heeft geen kilo's papier nodig om haar sociaal-economisch herstelplan uit de doeken te doen. De P.V.V. heeft een programma waarin duidelijk de elementen aangebracht worden voor een "ander beleid", een programma waarin concrete voorstellen vervat zijn voor een efficiënte en afdoende crisisbestrijding.  De basis van dit programma werd reeds in maart 1981 aan de publieke opinie bekend gemaakt in het Liberaal Herstelplan. Dit plan draagt klare en duidelijke oplossingen aan. De rol van de overheid moet ernstig worden teruggedrongen, zodat het evenwicht op de markt wordt hersteld en de economische activiteit herneemt. Dit betekent dat een belangrijke ontvetting van de Staat moet worden doorgevoerd, niet alleen op het vlak van de uitgaven en van de economische, sociale en culturele transfers, maar ook wat de reglementeringen zelf betreft. Ofwel blijven wij kortzichtige maatregelen treffen, zoals C.V.P. en S.P. dit vier jaar lang deden, met het gevolg dat de crisis morgen nog harder zal toeslaan; ofwel leggen wij vandaag - en dit in het belang van de jongere generaties -de basis van een nieuwe toekomstige welvaart, waarbij een duurzame werkgelegenheid gewaarborgd is.  Als enige politieke formatie heeft de P. V. V. dus een duidelijk alternatief; wanneer de kiezer zich op 8 november uitspreekt voor dit "ander beleid" zal de P.V.V. in de komende vier jaar haar verantwoordelijkheid opnemen . Hierbij stelt de P.V.V. een efficiënte crisisbestrijding centraal en daartoe werd uit het Liberaal Herstelplan een sociaal-economisch en financieel urgentieplan gepuurd , gesteund op vijf grote acties:  (1) De afremming van de overheidsuitgaven (zuinige overheid).  (2) Afremming en daling van de belastingdruk.  (3) Herwaardering van de vrije markteconomie (het privé-initiatief meer dan ooit).  (4) Een nieuwe aanpak van de sectoriele politiek (geen plannen maar daden).  (5) Hervorming en sanering van de Sociale Zekerheid (Sociale rechtvaardigheid en solidariteit).  1. De afremming van de overheidsuitgaven.  De catastrofale toestand van de overheidsfinanciën en zijn nefaste gevolgen voor het economisch leven zijn voldoende bekend. Als essentiële voorwaarde voor een economische heropleving moet dan ook een grondige sanering van de overheidsfinanciën doorgevoerd worden. De enige weg daartoe is een afremming van de uitgaven daar elke verhoging van de lasten voor de P. V. V. onaanvaardbaar is. In het kader van een vierjarig budgettair plan stelt de P. V. V. een saneringsoperatie voor waarvan het zwaartepunt ligt in de eerste twee jaren: de snelle stijging van de schuld en van de financiële lasten vereisen een onmiddellijke ingreep.  1.1. Maatregelen m.b.t. de begroting 1982.  In augustus jl. werden door de uittredende regering Eyskens de begrotingsvoorstellen 1982 vastgelegd. Inmiddels is gebleken dat de weerhouden cijfers onjuist zijn en daarenboven verwerpt de P.\/.\ de nieuwe fiscale en parafiscale lasten. De begroting 1982 dient dus volledig herwerkt te worden, waarbij het accent ligt op het doorvoeren van concrete bezuinigingen om het netto te financieren saldo maximaal te beperken. Volgende maatregelen worden voorgesteld:  (1) besparingen op de lopende uitgaven voor goederen en diensten (Ionen, sociale lasten, aankoop niet-duurzame goederen, onder houd, enz. ...) voor de ganse overheid:  - het principe van de aanpassing van alle uitgaven van de overheid aan de evolutie van het indexcijfer der consumptieprijzen wordt gewaarborgd; de P. V. V. stelt een wijziging voor van de toepassingsmodaliteiten, met name de eenmalige indexaanpassing op het einde van het jaar.  - de aanpassing van bepaalde bijzondere voordelen aan de ambtenaren, zoals o.m. inzake vervoer (bvb. de ver voer voordel en voor het Sabena personeel) en inzake bepaalde voordelen verleend door de sociale diensten van het overheidspersoneel (bvb. de vakantieverblijven in het buitenland).  - de niet vervanging van op rust gestelde ambtenaren, de beperking van de tijdelijke kaders en van alle in de overheidsadministratie gepresteerde overuren; dit alles vereist de invoering van een soepele mobiliteit voor het overheidspersoneel zodat de overtollige diensten kunnen geschrapt worden en eventueel de onderbezette diensten (na afvloeiing van de tijdelijke kaders) kunnen worden aangevuld met het oog op een efficiëntere werking van het overheidsapparaat.  - striktere toepassing en eventuele herziening van de reglementering op de standplaatsvergoedingen.  (2) De hervorming en sanering van de Sociale Zekerheid (5de actie) moet als gevolg hebben dat de staatstoelage ten laste van de rijksbegroting aan de diverse stelsels inzake Sociale Zekerheid gevoelig kan verminderd worden.  (3) Maatregelen inzake onderwijs:  - de betoelagingcriteria voor universiteiten worden omgevormd tot een forfaitaire subsidiëring per bestaande faculteit of diens (en niet meer per student).  - voor de universitaire studies wordt ofwel een toelatingsexamen opgelegd, ofwel een geherwaardeerd maturiteitsexamen.  - een stelsel van studieleningen wordt ingevoerd, terwijl terzelfder tijd een grotere selectiviteit wordt beoogd bij de toekenning van studiebeurzen.  (4) Inzake Landsverdediging worden de kapitaalsuitgaven en het bedrag voor de aankoop van duurzame militaire goederen verminderd met 5 t.h.; dit is mogelijk door een strikte naleving van de aanbestedingsprocedures.  (5) Inzake Arbeid en Tewerkstelling:  - het B.T.K.-stelsel (Bijzonder Tijdelijk Kader) wordt vervangen door een evenwaardige uitbreiding van het stelsel der tewerkgestelde werklozen. Dit wordt gekoppeld aan een verhoging van de geldelijke tussenkomst van Tewerkstelling en Arbeid in de kosten van de openbare besturen en de V.Z.W. 's Deze dagvergoeding wordt opgetrokken tot 800 fr. - Het "statuut" van tewerkgestelde werkloze wordt grondig herzien o.m. beperking in duur, en een verplichte deelname aan wervingsexamens.  (6) De subsidiëringpolitiek van de Staat:  - inzake de overheidsbedrijven worden de toelagen aan intercommunale vervoermaatschappijen en andere openbare vervoermaatschappijen (als Sabena) geblokkeerd op het peil van 1981. De ontstane tekorten worden door middel van rationalisering weggewerkt, voornamelijk via een grondige sanering va deze instellingen op bedrijfseconomische gronden en door het voeren van een realistisch prijzenbeleid, waardoor zij voor 1982 tot een sluitende begroting dienen te komen. Op langere termijn wordt de privatisering van deze ^diensten in het vooruitzicht gesteld.  - de subsidiëring ten gunste van de privé-ondernemingen en sectoren in moeilijkheden wordt afgebouwd. Ter zake wordt op korte termijn een moratorium opgelegd op alle nieuwe participaties en eigen initiatieven van de Staat.  - de voordelen, toegekend volgens de expansiewetgeving, worde herzien en geleidelijk afgeschaft.  - de afbouw van de subsidiëring voor de bedrijven (zowel overheids als private bedrijven) wordt gecompenseerd door de voorziene fiscale en loonmaatregelen; voor de bedrijven waarbij de Staat tussenkomt in de verliezen kan een bijkomende loonmaatregel deze verliezen ten dele compenseren.  (7) De toelagen aan het Gemeentefonds, het Provinciefonds en de dotatie voor de stad Brussel worden geblokkeerd op het peil van 1981. Een omzendbrief legt vast dat deze verminderde ontvangsten gecompenseerd moeten worden door bezuinigingen op gemeentelijk vlak. Een aangepaste gewestelijke coördinatie var bepaalde gemeentediensten moet eveneens worden aangevat, terwijl de overheid de verplichtingen herziet, die zij nu aan de lagere besturen oplegt.  (8) De selectieve vermindering van de facultatieve uitgaven.  (9) De voordelen inzake openbaar vervoer moeten strikt omschreven worden: sociale abonnementen voor professioneel vervoer en tariefverminderingen voor weduwen, invaliden, gepensioneerden en wezen (WIGWS) blijven gewaarborgd.  (10) Inzake de investeringen worden de openbare aanbestedingen beter gespreid in de tijd; op die manier worden de kapitaalsuitgaven met 5 miljard verminderd.  Rekening houdend met een strikte toepassing van de besluiten van de eerste begrotingsronde van juni j I. en met het effect van de liberale bezuinigingsvoorstellen op de financiële lasten van de Staat zullen de hiervoor vermelde maatregelen het tekort op de overheidsfinanciën met ongeveer 170 miljard beperken. Aldus zal een eerste stap gezet zijn in de grondige sanering van de overheidsfinanciën. Voor de volgende begrotingsjaren worden bijkomende bezuinigingsmaatregelen voorzien. Deze moeten gerealiseerd worden in het kader van de invoering van een volledig nieuwe budgetmethode.  1.2. De invoering van een nieuwe budgetmethode. -  Sinds geruime tijd stelt de P. V. V. dat de gebruikte methode bij de opmaak van de begrotingen volledig achterhaald is. Bij de opmaak van een nieuwe begroting past men immers enkel een aantal groeipercentages toe op de begroting van het lopend jaar zonder dat men op systematische wijze elke begrotingspost in zijn geheel onderzoekt. In feite maakt men op die manier een begroting op basis van gegevens die voorbijgestreefd zijn.  Als alternatief stelt de P.V.V. een volledig nieuwe methode voor met name de "Zero-Base Budgeting" (ZBB).  Bij ZBB mogen de begrote uitgaven niet, zoals bij de huidige methode op historische argumenten verantwoord worden. De totale uitgave dient te worden geargumenteerd.  ZBB is een begrotingstechniek die een link legt tussen begroting (input) en planning (output). De planning omvat gedetailleerde programma's en doelstellingen. Hierbij worden steeds diverse alternatieven (met de daaraan verbonden kosten en baten) tegen elkaar afgewogen. Bij de ZBB wordt vooreerst het niveau van de begroting vastgelegd en daarna bepaald welke programma's haalbaar zijn. Binnen de begrotingsenveloppe worden m.a.w. de activiteiten volgens een dalende orde van prioriteit afgewerkt.  De volgende basisvragen zijn permanent aan de orde.  1. Zijn de lopende activiteiten efficiënt (m.a.w. kosten ze niet te veel volgens het bereikte resultaat) en effectief (worden de doelstellingen bereikt)?  2. Moeten lopende activiteiten worden gestaakt of worden teruggedraaid  - ten gunste van nieuwe programma's die een hogere prioriteit hebben, of  - om de begroting in te krimpen?  Concreet wordt vanaf de aanvang van het volgend begrotingsjaar een werkgroep (eventueel een ministerieel comité) opgericht die de invoering van de nieuwe budgetmethode voorbereidt en deze methode reeds toepast op bepaalde begrotingen. De werkzaamheden van deze commissie kunnen reeds met betrekking tot de begroting 1982 bepaalde resultaten opleveren (voornamelijk inzake de werkingskosten in de administratie en de afbouw van tal van overtollige diensten, adviesraden en instellingen).  In elk geval zal de bedoelde commissie erop toezien dat vanaf 1983 de begrotingen maximaal volgens de nieuwe methode worden opgemaakt.  2. Afremming en daling van de belastingdruk.  In het kader van de sanering van de overheidsfinanciën dient de nodige ruimte geschapen te worden om een vermindering van de belastingen door te voeren. De belastingdruk heeft immers een dergelijk niveau bereikt dat de ondernemingen en de actieve bevolking totaal ontmoedigd zijn. Daarenboven stelt men de afgelopen jaren een reële daling vast van de fiscale ontvangsten ondanks het feit dat de belastingen, benevens de decumul en splitting, niet verlaagd werden. Dit is het bewijs dat de belastingdruk een absoluut plafond bereikt heeft en dat elke verhoging van de belastingen een omgekeerd effect heeft daar zij demotiverend werkt.  Er is dus geen keuze meer: elke belastingverhoging is uit den boze, de belastingdruk moet integendeel verminderd worden. De P.V.V. stelt hierbij twee prioriteiten:  (1) Belastingvermindering voor de burgers met het accent op de ontlasting voor de meest actieven (m.a.w. loon naar werken) door:  - de decumulatie en de splitting geleidelijk door te voeren.  - de fiscaliteit rechtvaardiger te maken en de belastingdruk op de hoogste inkomensschijven te verlagen.  (2) Globale vermindering van de belastingdruk op de ondernemingen door middel van de verlaging van het basistarief van de vennootschapsbelasting en de hervorming van het fiscaal stimuleringsbeleid met het oog op een efficiënte bevordering van onmiddellijke investeringen.  Concreet moet dit belastingprogramma, in het kader van een vierjarig budgettair plan, als volgt gerealiseerd worden:  2.1. Met betrekking tot het begrotingsjaar 1982:  - in het kader van een volledige herziening van de begrotingsvoorstellen 1982: de onvoorwaardelijke verwerping van de nieuwe lastenverhogingen beslist door de uittredende regering Eyskens in augustus jl.  - uitvoering van de eerste fase van het programma inzake decumul en splitting (wet van 8 augustus 1980): decumul en splitting tot 750.000 fr. (overstapregeling niet inbegrepen).  - vermindering van het basistarief van de vennootschapsbelasting van 48 % tot 40 %.  - uitbreiding van de bestaande belastingvrijstelling voor de niet uitgekeerde winst op voorwaarde dat deze winst binnen de twee jaar geïnvesteerd wordt en afschaffing van alle andere weinig efficiënte, bijzondere fiscale stimuleringsmaatregelen voorzien zowel in de herstel -wet van 12 februari 1981 als in de programmawet van 2 juni 1981 (inzake energiebesparing, tewerkstelling, enz."...") met uitzondering van de fiscale vrijstelling voor gerealiseerde meerwaarden.  - met het oog op een rechtvaardiger heffing inzake de personenbelasting wordt de gelijke fiscale behandeling doorgevoerd van de vervangingsinkomens, de aanvullende gezinsinkomens en de inkomsten uit arbeid Deze maatregel wordt gekoppeld aan een vermindering van de belastingen: decumul en splitting, verlaging van de belastingdruk op de hoogste inkomensschijven en de optrekking van het belastbaar minimum.  2.2. Met betrekking tot de begrotingsjaren 1983-1984-1985.  Op voorwaarde dat de P. V. V. bezuinigingsvoorstellen in het raam var de begrotingen 1982-1983 uitgevoerd worden kan het belastingprogramma verder gerealiseerd worden volgens een af te spreken schema.  3. Herwaardering van de vrije markteconomie.  De economische crisis wordt in sommige kringen verklaard door het zogezegd falen van de vrije markteconomie met als gevolg dat vooral door de Jarenlange deelname van de socialisten aan het beleid en de instemming van de christen-democraten de vrije markt méér en méér werd beknot.  Vandaag blijkt dat dit beleid echter geen geldig antwoord gegeven heeft op de uitdaging van de economische crisis; wel integendeel, de crisis werd erdoor nog verscherpt. De verklaring van deze toestand ligt voor de hand:  - elk economisch systeem kent periodes van crisis. Niets is immers volmaakt. Een vrije markteconomie die weinig wordt verstoord door belemmeringen van welke aard ook, past zich echter snel aan, zodat crisissen beperkt blijven en van korte duur zijn.  - hoe meer de overheid controleert, reguleert en intervenieert, dus hoe meer de markteconomie haar elasticiteit verliest, hoe moeilijker het is economische inzinkingen te overwinnen.  - de aanleiding tot de huidige crisis is weliswaar internationaal (energiecrisis, opkomst van de nieuw geïndustrialiseerde staten); maar de te grote rol die de overheid zich heeft toegemeten belet dat de markteconomie zich voldoende snel aan de nieuwe omstandigheden aanpast, zodat de crisis blijft aanslepen en steeds zwaardere vormen gaat aannemen (veroudering van de industrie, verlies van afzetmarkten, toenemende werkloosheid, bedreiging van de welvaart).  Uitgaande van deze analyse draagt de P. V. V. dan ook klare en duidelijke oplossingen aan.  Het privé-initiatief moet meer armslag krijgen; dit betekent dat de lasten van de ondernemingen moeten gedrukt worden en de rol van de overheid ernstig moet teruggedrongen worden, zodat het evenwicht op de markt wordt hersteld en de economische activiteit herneemt (herneming van de  vraag, nieuwe investeringen, enz. ... wat nieuwe tewerkstelling voor  gevolg heeft) .  Concreet stelt de P. V. V. volgende maatregelen voor:  3.1. Ten einde de winstverwachtingen voor de ondernemingen gevoelig te doen toenemen dienen de productiekosten verminderd te worden:  - het drukken van de loonkost:  ° éénmalige indexering van de lonen op het einde van het jaar; deze maatregel biedt, benevens een beperking van de loonkost met 2 à 3 % op jaarbasis, het voordeel dat de ondernemingen een j u i step raming kunnen maken van hun productiekosten voor het volgend jaar.  0 beperking van de werkgeversbijdrage inzake Sociale Zekerheid; ter zake kan onmiddellijk de bijdragevoet voor de sector kinderbijslagen worden verlaagd daar de Rijkskas over voldoende reserves beschikt; verder wordt de opbrengst van de sanering en hervorming van de Sociale Zekerheid benevens de vermindering van de staatstoelage aan de diverse stelsels, prioritair aangewend voor een vermindering van de sociale lasten van de ondernemingen.  ° de vermindering van de personenbelasting biedt de mogelijkheid om het brutoloon van de werknemers te verlagen zonder dat de koopkracht aangetast wordt.  ° op langere termijn zal een overmatige loonkostenstijging kunnen vermeden worden door de liberalisering van het loonoverleg tussen de sociale partners; vandaag worden op sectorieel niveau lonen vastgesteld die voor de ganse sector gelden; een overleg op sub-sectorieel niveau en eventueel op het niveau van de onderneming zal toelaten dat meer realistische looneisen worden gesteld die aangepast zijn aan de reële mogelijkheden van de onderneming.  0 met betrekking tot de ondernemingen in moeilijkheden, waarbij de overheid tussenkomt in de verliezen (staal) , kan een bijzondere loonmaatregel opgelegd worden in ruil voor het instandhouden van de betrokken onderneming.  het verminderen van de fiscale druk:  0 het P.V.V.-belastingprogramma voorziet in:  de halvering van het basistarief van de vennootschapsbelasting over 3 jaar tot 24 %.  0 de geleidelijke afschaffing van de solidariteitsbijdrage l en ll.  0 de uitbreiding van de bestaande belastingvrijstelling voor de niet-uitgekeerde winst.  - het drukken van de financiële lasten en het herstel van een gezonde financiële structuur binnen de ondernemingen: door de grote geldbehoefte van de overheid en het aanhoudend tekort op de betalingsbalans waardoor de Belgische frank onder zware druk staat, zijn de intrestvoeten in de afgelopen jaren sterk gestegen en wordt er meer en meer op korte termijn geleend (zelfs voor de financiering van lange termijninvesteringen); enkel een grondige sanering van de overheidsfinanciën kan de ontwrichting van de kapitaalmarkt en van de financiële structuur van de ondernemingen wegwerken.  - het drukken van de energiekosten: de energieprijzen in ons land behoren tot de hoogste van de geïndustrialiseerde landen ondanks de ingrijpende tussenkomst van de overheid (monopolies inzake elektriciteit; programmacontracten inzake petroleum, enz. ...); het hertel van het vrije marktmechanisme zal voor gevolg hebben dat de prijzen dalen en dat de ondernemingen sneller zullen inspelen op overmatige prijsstijgingen van bepaalde ingevoerde energieproducten door het zoeken naar alternatieve energievoorzieningen.  3.2. In het kader van de herwaardering van het vrije marktmechanisme  worden diverse tussenkomsten van de overheid in de economie afgebouwd:  - wijziging en afbouw van de z.g. expansiewetgeving; de minderuitgave voor de Staat die hieruit voortvloeit laat de belastingverminderingen toe ten voordele van de ondernemingen;  - de liberalisering van het prijzenbeleid.  - de liberalisering van de vestigingswetten.  - de geleidelijke privatisering van de bestaande "staatsbedrijven".  4. Een nieuwe aanpak van de sectoriele politiek.  De sectoriele politiek zoals door de uittredende regering werd voorgesteld inzake de staal- en textielsector biedt geen afdoende oplossing. De moeilijkheden waarmede onze ondernemingen geconfronteerd worden zijn immers niet zozeer van sectoriele aard, maar houden eerder verband met de overmatige stijging van de productiekosten (loonlast, fiscale en parafiscale druk, energiekost, enz. ...). De economische politiek moet dan ook prioritair gericht worden op het scheppen van een bedrijfsvriendelijk klimaat, door middel van de hiervoor vermelde maatregelen van algemene aard, zodat de ondernemers opnieuw voldoende gemotiveerd worden en over de nodige middelen beschikken om toekomstgerichte investeringen uit te voeren.  In deze context is het onverantwoord dat door de overheid nieuwe sectoriele plannen worden uitgewerkt: op korte termijn wordt een moratorium ingesteld op alle nieuwe participaties en eigen initiatieven van de Staat. Het verder zetten van de in het verleden gevoerde politiek ter zake zou ons in een gevaarlijke escalatiebeweging brengen die leidt naar steeds meer staatstussenkomst die wij financieel niet kunnen waarmaken.  De lopende sectoriele plannen moeten aan een grondig onderzoek onderworpen worden en herzien worden met het oog op het afremmen van de uitgavenstroom die deze laatsten met zich brengen en het vrijwaren van de vrije concurrentie in deze sectoren. Meer in het bijzonder stelt de P.V.V. voor:  - Inzake het staal dossier:  ° de toepassing van de capaciteitsvermindering en de onmiddellijke sluiting van de onrendabele productie-eenheden aangeduid in het Mc Kinsey-rapport en het Nippon-Steel-rapport.  ° het uitvoeren van de nodige investeringen met het oog op de modernisering (opvoering van de productiviteit) en de reconversie (omschakeling van de productie naar meer concurrentiele producten en afgewerkte producten i.p.v. halfafgewerkte producten) van de overblijvende installaties.  ° voor de ondernemingen waarbij de overheid tussenkomt in de verliezen, worden naast de algemene maatregelen (hoofdstuk 3) , bijzondere loonmaatregelen opgelegd (voorbeeld: vermindering van de lonen uitbetaald door de maatschappij Cockerill-Sambre tot het niveau van Sidmar).  ° de belanghebbende financiële instellingen moeten instaan voor de gedeeltelijke financiering van de nieuwe investeringen en van het sociaal programma.  ° de verdere financiële steunverlening door de overheid wordt beperkt om stopgezet te worden vanaf 1985 en kan enkel geschieden op voorwaarde dat voorgaande punten worden uitgevoerd; op korte termijn wordt de steunverlening in het kader van de expansiewetgeving gewaarborgd voor de nieuwe investeringen.  Inzake de textielsector: Bij de bespreking van het textielplan van Minister Claes in september 1980 heeft de P.V.V. een duidelijk alternatief voorgelegd.  0 Het verwerpen van de oprichting van de twee voorziene nieuwe instellingen: de Nationale Maatschappij voor de Herstructurering Textiel en Confectie (openbare textiel hol ding) en het Belgisch Instituut voor Textiel en Confectie (waarbij de logistieke steun volledig afhankelijk wordt gemaakt van de overheid) .  0 De algemene steunmaatregelen voor de ondernemingen (zie punt 3.1 en 3.2.) bieden reeds ruime mogelijkheden voor de levensvatbare bedrijven uit de sector.  0 de specifieke tussenkomst ten voordele van de sector wordt beperkt tot het verlenen van logistieke steun.  Inzake de bouwsector:  ° De P.V.V. heeft reeds lang voor de crisis in de bouwsector gewezen op de gevaren van het door de C-V. P.-S.P. gevoerde beleid, waardoor stelselmatig het vertrouwen in de vastgoedsector werd ondermijnd. Het scheppen van dit anti-vastgoedklimaat had dan ook als gevolg dat begin 1980 de crisis in de bouwnijverheid werd ingeluid en dit meer in het bijzonder in de subsector van de particuliere woningbouw.  ° Als eerste politieke formatie stelde de P.V.V. een concreet actieplan op waarvan één van de punten, met name de BTW-teruggave, naderhand door de regering werd overgenomen.  ° De toestand is er inmiddels niet op verbeterd, integendeel. De hoofdreden daarvan is dat de regering zich beperkt heeft tot fragmentarische maatregelen, zonder dat het vertrouwen in de vastgoedsector als dusdanig werd hersteld.  ° De P.V.V. benadrukt dat de oplossing voor de crisis in de bouwnijverheid dient te worden gezocht in het herstel van het vertrouwen in de vastgoedsector.  De eerste voorwaarde daartoe is een globaal economisch herstelbeleid zodat de intrestvoeten dalen, nieuwe investeringen uitgevoerd worden (o.a. in bedrijfsgebouwen) en de bouwkosten dalen.  Vervolgens dient meer specifiek inzake de vastgoedsector het fiscale regime gewijzigd te worden (verlaging van de B.T.W., geen globalisatie van het kadastraal inkomen van de door de eigenaar bewoonde woningen met andere inkomsten) .  5. Hervorming en sanering van de Sociale Zekerheid.  De P.V.V. is van mening dat een globale hervorming van de Sociale Zekerheid zich opdringt, dit om twee redenen:  - verschillende stelsels zijn virtueel failliet en kunnen slechts overleven dankzij de massale financiële steun ten laste van de Rijksbegroting (vooral werkloosheid, gezondheidszorgen en de pensioenen) .  - Studies tonen bovendien aan dat het stelsel ondoelmatig is: de massa inzet van honderden miljarden belet niet dat er nog steeds vele marginale groepen leven in onze samenleving. Het geld komt dus duidelijk niet op de juiste plaats terecht, d.w.z. bij de meest hulpbehoevenden. Dit alles ondanks de grote kostprijs, die volgens de begroting 1981 meer dan 940 miljard fr. bedraagt, of 100.000 fr. per landgenoot.  Welke zijn de oorzaken van deze toestand?  - het sociaal beleid is verziekt door een bureaucratische organisatie en aanpak;  - machtige drukkingsgroepen vertegenwoordigen een "midden- en bovenlaag", maar vergeten de laagste inkomensgroepen.  - de zogenaamde kosteloosheid en belangvermenging tussen de betrokken instellingen en verenigingen leiden tot overconsumptie en verspilling.  Een globale hervorming dringt zich dan ook op. Voor de P. V. V. gelden hiervoor 4 duidelijke uitgangspunten:  (1) De selectiviteit moet ertoe leiden dat de grootste nood het eerst en het best gelenigd wordt.  (2) De eenvormigheid moet waarborgen dat voor gelijke noodsituaties ook dezelfde oplossingen bestaan.  (3) De eenvoud moet de burger helpen doorheen het labyrint: hij moet zijn rechten en plichten kunnen terugvinden.  (4) De splitsing van algemene risico's en werkelijk arbeidsgebonden risico's wordt doorgevoerd:  - algemene risico's zoals ouderdom, ziekte, invaliditeit en de sectoren verzorging en kinderlast, kunnen elkeen aanbelangen. De algemene solidariteit moet hier gelden voor alle burgers. Hierbij kan het stelsel van "de negatieve inkomstenbelasting" overwogen worden, zodat de overheid het verschil bijpast als het gezinsinkomen lager ligt dan het algemeen aanvaard sociaal-cultureel minimum. Dergelijk gezin ontvangt geld van de overheid, maar moet "positieve belastingen" betalen als zijn inkomen boven dit minimum uitstijgt. Het is een logische vervanging van ons huidig stelsel, waarin elkeen belastingen en bijdragen betaalt, maar waarin ook allen een vorm van terugbetaling of een aanvullend inkomen vinden.  - de arbeidsgebonden risico's zoals structurele werkloosheid, arbeidsongevallen, beroepsziekten en ziekte- en invaliditeitsuitkeringen, moeten op grond van het verzekeringsbeginsel door de betrokkenen gefinancierd worden.  Rekening houdend met deze uitgangspunten worden de hiernavolgende concrete maatregelen getroffen om op lange termijn de globale hervorming door te voeren en op korte termijn (met betrekking tot de begrotingsjaren 1982 en 1983) de staatstoelage aan de Sociale Zekerheid te verminderen en de sociale lasten voor de ondernemingen te verlagen.  (1) Met betrekking tot alle sectoren van de Sociale Zekerheid:  - De gelijke fiscale behandeling van de vervangingsinkomens (b.v. werkloosheidsuitkeringen), de aanvullende gezinsinkomens (b.v. kinderbijslagen) en de inkomsten uit arbeid moet worden doorgevoerd. Langs deze weg kunnen fiscale onrechtvaardigheden ten nadele van de actieve bevolking verdwijnen.  Zo zal b.v. inzake de werkloosheidsuitkering het verschil toenemen tussen deze uitkering en de arbeidsvergoeding ten gunste van deze laatste: de prikkel tot arbeid vergroot en de aanmoediging tot stempelen vermindert.  (2) Sector werkloosheidsuitkeringen:  - het recht op stempelgeld is afhankelijk van het belastbaar inkomen (alleenstaanden of samenwonenden) en de voorheen gepresteerde arbeidstijd. Een minimale uitkeringsgerechtigde periode wordt gewaarborgd.  - van zodra deze periode beëindigd is wordt de betrokkene overgeheveld naar het stelsel dat het bedrag van het bestaansminimum waarborgt. Is de werkloze de enige inkomenstrekker, dan is er geen onderzoek naar de bestaansmiddelen. Bij meerdere inkomenstrekkers is dit wel het geval.  - de invoering van de verplichte herscholing moet onderzocht worden voor alle werklozen die langer dan 1,5 jaar werkloos zijn.  - het begrip "passende arbeid" moet ruimer worden geïnterpreteerd, o.m. inzake afstand en diploma.  - stempelgeld moet uitbetaald worden langs de postcheck en niet door de vakverenigingen.  - de controle moet doeltreffender en vollediger worden.  - in de Rijksdienst voor Arbeidsvoorziening moet een pool vorming komen voor werkaanbod. Inzake werkaanbiedingen moet een betere voorlichting gevoerd worden.  - technisch en beroepsonderwijs moeten hervormd worden ten einde een betere kwalitatieve overeenstemming tussen vraag naar en aanbod van arbeid te bereiken.  (3) Sector kinderbijslagen:  - alle kinderen van om het even welke beroepsgroep moeten op een gelijke wijze behandeld worden.  - in principe wordt de kinderbijslag afhankelijk gemaakt van het gezinsinkomen.  - inzake de 13de en de 14de maand kinderbijslag:  ° de vervanging door een vakantietoelage en een school toelage, toegekend volgens het hierboven vermelde criteria (gezinsinkomen); of  ° beperking 13de en 14de maand kinderbijslag (voor zowel werknemer ambtenaren en zelfstandigen), behalve voor de minder validen, waar de 13de en 14de maand in het basisbedrag van de kinderbijslag wordt geïntegreerd.  - op lange termijn moet het stelsel van de kinderbijslag herleid worden tot een "negatieve inkomstenbelasting", waarbij aan de laagste inkomens een "belastingkrediet of -tegoed" wordt toegekend, dat gelijk is aan het bedrag van de kinderbijslag.  - de reserves van de Rijkskas worden weggewerkt door een verlaging van de bijdragevoet.  - de versmelting van de verschillende kassen voor kinderbijslag wordt aangevat.  (4) Sector gezondheidszorg:  - een franchise wordt ingevoerd op jaarbasis. Het bedrag hiervan stemt voor elkeen overeen met een percentage van de beschikbare inkomsten.  - voor de administratiekosten van de ziekenfondsen wordt een forfaitaire vergoeding vastgelegd.  - de reglementering inzake de verpakking van geneesmiddelen wordt afgeschaft. Dit geldt zowel voor de farmaceutische bedrijven als voor de apothekers. Hierdoor wordt verspilling bestreden, vermits de voorgeschreven hoeveelheden zullen overeenstemmen met het voorschrift van de geneesheer.  - de erkenning van de WIGW's moet langs het ministerie van Financiën gebeuren.  - Ziekenfondsen mogen niet langer rechtstreekse of onrechtstreekse participaties nemen in eender welke verzorgingsinstelling.  (5) Sector pensioenen:  - de berekening van de pensioenen geschiedt op basis van de werkelijke beroepsloopbaan. Op lange termijn wordt het stelsel van een "nationaal basispensioen" ingevoerd, aangevuld met persoonlijke verzekeringen.  - de aftopping van de hoge pensioenen wordt voortgezet.  - man en vrouw bekomen een gelijke pensioenleeftijd.  - zelfstandigen genieten van een vermindering van de bijdragen wanneer zij vrijwillig op 60 en op 65 jarige leeftijd voor een uitstel van pensioen kiezen.  (6) Cumulatie sociale uitkeringen:  - het aan de gang zijnde onderzoek naar de opheffing van bepaalde cumulaties van sociale prestaties wordt voortgezet zodat de nodige besluiten hieruit kunnen getrokken worden.  U hebt het gemerkt, onze prioriteit is dat het land uit het economisch moeras wordt opgetild. Natuurlijk hebben wij nog andere verlangens. Zeer vele zelfs en dit op een heleboel terreinen. Thans is onze hoofdbekommernis echter voor alles: voorkomen dat we verder afglijden naar een steeds armer wordende collectivistische maatschappij.  België is nu de zieke man van Europa. Dat hoeft niet zo te zijn en nog minder zo te blijven. Het kan écht anders.  Onze standpunten inzake onderwijs, media, leefmilieu en defensie maken het anderzijds ook duidelijk hoe wij onze liberale en democratische samenleving willen inrichten en beveiligen. Ons urgentieprogram staat daar borg voor.
