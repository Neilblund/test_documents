Med udskrivning af valg har de "ansvarlige" forligspartier vist, at de ikke længere kan styre udviklingen. De har spillet fallit.  De kaldte sig ansvarlige...  Javel. De følte et ansvar over for pengehajerne: banker, forsikringsselskaber - monopolerne.  "Vores forbrug er for stort" sagde de. Læg mærke til, når de "ansvarlige" sagde "vores", så mente de dit,  arbejdernes, ungdommens, studenternes forbrug. Aldrig pengehajernes. Disse kunne såmænd i det herrens kriseår 1975-76 høste milliard-  profitter som aldrig før. Og læg mærke til et andet særtræk ved de ansvarliges politik: den har ført til endnu større arbejdsløshed.  SLÅ IGEN!  mod arbejdsløsheden  Forligspartierne havde ellers mange flotte ord om en speciel indsats mod ungdomsarbejdsløsheden.  Denne specielle indsats bestod bl. a. i at bremse udbygningen af EFG. Den bestod i at tyvstjæle lønnen fra EFG-lærlingene, selv om kommunisterne påviste, at det betød sabotage af hele det faglige uddannelsessystem.  Vi må jo spare, sagde de beklagende.  Men koster det så penge at lovgive for at sikre praktikpladser til de tusinde EFG-lærlinge, der har afsluttet første år af deres uddannelse? Nej, men også her afviste de kommunisternes forslag. Arbejdsgiverne kunne jo blive sure.  Ja, forligspartierne sagde, de ville gøre en speciel indsats mod ungdomsarbejdsløsheden. De gjorde en speciel indsats mod ungdommen. De indførte adgangsbegrænsning til de videregående uddannelser. For øvrigt. Vidste du, at man for et af de krigsfly, Danmark bestilte i USA, kunne give EFG-løn tril flere tusinde lærlinge.  Joh, vi skulle spare. Og de frække karle undlod ikke at gribe ind i den sidste overenskomst. Kommunisterne blev kaldt uansvarlige, fordi vi ikke kunne acceptere, at arbejdernes og de unges forbrug skulle yderligere nedskæres. Ja, forligspartierne hævdede endda, at indgrebet skabte nye arbejdspladser.  Ikke en blev skabt. Tværtimod.  SLÅ IGEN!  for vores økonomiske rettigheder  Men de mange forlig sikrede da i det mindste tryghed og stabilitet, sagde forligsmagerne. De mente for pengehajerne. Os var det i hvert fald ikke, der fik tryghed og stabilitet. Derimod sikrede de, at bankerne fik lov til at tjene tykt på unge under uddannelse. Alene i 1976 plyndrede bankerne os for 200 millioner kroner. Det er bl. a. en af årsagerne til,  at titusinder af unge ikke har mulighed og råd til at gå i gang med en uddannelse.  Men hvad sagde de "ansvarlige" så, da kommunisterne foreslog en ny SUlov, der ville sikre unge dækning for leveomkostningerne og frihed for renteåger?  De viste deres totale foragt for arbejderklassens unge. De demonstrerede, at de helt er i lommen på storkapitalen og lagde mere vægt på at sikre bankernes profitter end de unges uddannelse.  SLÅ IGEN!  for billige boliger  Der var ingen grænser for, hvad de "ansvarlige" kunne. De ville søreme også løse boligproblemet. De sagde, de ville sætte byggeri i gang.  De gjorde det modsatte.  Da kommunisterne krævede, at der skulle bygges flere kollegier, og vel at  mærke til en pris som unge kunne betale - hvad gjorde de så? - Da vi krævede fuld statsfinansiering af kollegiebyggeriet, for at forhindre spekulanterne i at spinde guld på boligproblemet og for at holde huslejen nede -hvad gjorde de så?  Forligspartierne stoppede alt kollegiebyggeri!  Som I ser, er det nogle rare drenge, vi har med at gøre. De kaldte sig "ansvarlige". De talte om frihed og demokrati og priste ved enhver lejlighed menneskerettighederne, - men kun i andre lande.  I virkeligheden trådte de menneskerettighedserklæringens ord om alles lige ret til arbejde og uddannelse under fode.  Det gælder din fremtid  '  Før og under valgkampen har forligspartierne sagt, at de følte sig forpligtet til at indgå disse seks skændige forlig. Men vi siger  Læg ikke din fremtid i hænderne på de kræfter, som har taget uddannelsen fra dig, stjålet din EFG-løn, tvunget dig i armene på storbankerne.  Læg ikke din fremtid i hænderne på de kræfter, som forsøger at begrænse din indflydelse på egne løn-, arbejds- og uddannelsesforhold.  Læg ikke din fremtid i hænderne på de kræfter, som med en ny styrelseslov for de højere læreanstalter vil indføre fortidens kadaverdisciplin og gøre monopolernes ord til lov på læreanstalterne.  Din fremtid - under uddannelse, på arbejdspladsen, i din bolig og i din fritid - den ligger i sikre hænder, når du forener dig med tusinder af andre unge onde at støtte kommunisternes parti.
