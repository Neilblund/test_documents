1 MODERNE SOCIALISME: FRIHED I FÆLLESKAB
1990'ERNE er blevet udråbt som kapitalismens og markedskræfternes endelige sejr.
Sejr for hvem?
Befolkningstilvæksten og fattigdommen i Ulandene vokser,
de globale miljøkatastrofer rammer nu vores eksistensgrundlag
- forurening i grundvand,
mænds sædkvalitet forringes,
penicillin og pesticider i vores mad.
Vi ser det ikke bare i fjernsynet.
Vi mærker det i vores hverdag.
Næsten I million danskere må i perioder leve uden for arbejdsmarkedet.
Nogle gør det hele livet.
Den sociale arv lever i bedste velgående,
selvom det netop var den, som velfærdsstaten havde som mål at fjerne.
Samtidig med at en gruppe i befolkningen har meget og får mere.
DER SKAL VÆRE MULIGHEDER FOR ALLE.
Frihed for de mange og ikke kun de få.
Mulig heder for personlig udfoldelse og indflydelse på eget liv.
Men den enkeltes muligheder kan ikke isoleres fra, hvordan fællesskabet fungerer.
Det er meningsløst at tale om frihed for den enkelte,
hvis man gennem arbejdsløshed og social nød er udstødt fra fællesskabet.
Ligesom det er meningsløst at tale om frihed til at producere som markedet vil have det,
hvis konsekvensen er miljøforurening og nedslidning,
som samfundet siden skal betale for at reparere på.
SF kæmper for FRIHED GENNEM INDFLYDELSE OG ANSVAR til den enkelte.
Indflydelse på sit eget liv forudsætter indflydelse på de rammer, der er bestemmende for ens liv.
Ligesom ansvar over sit eget liv kun giver mening, hvis man også føler ansvar overfor andre mennesker i fællesskabet
og overfor den natur, som er forudsætning for vores liv.
Frihed kan udfolde sig,
når mennesker går sammen for at realisere et meningsfuldt liv.
Der er en verden til forskel på den logik, der styrer den kapitalistiske markedsøkonomi og en socialistisk samfundsudvikling.
PENGE ERSTATTER MENNESKER I MARKEDSØKONOMIEN.
Spørgsmål om „værdi" og ,,værdighed" bliver til et spørgsmål om økonomisk styrke på markedet.
I stedet for at mennesker i fællesskab træffer beslutninger,
sættes det politiske system ud af spil.
Markedet er nemlig ikke i stand til af sig selv at tænke langsigtet og tage langsigtede hensyn.
Markedet er heller ikke i stand til at tage miljøhensyn.
Markedsøkonomien forudsætter økonomisk vækst i stedet for bæredygtig udvikling og økologisk balance.
MARKEDET TÆNKER IKKE SOCIALT.
Markedet er under ideale betingelser kun en ramme, hvor ressourcer og forbrugsgoder fordeles effektivt gennem handel.
Men markedsmekanismerne sikrer ikke, at fordelingen bliver retfærdig.
I et markedsstyret samfund stemmer man med pengepungen,
og det giver stadig større indflydelse til de velstillede grupper.
SOCIALISTISKE ÆNDRINGER betyder, at et udviklet folkeligt demokrati trænger markeds økonomien i defensiven.
Det er et spørgsmål om, at samfundsudviklingen styres af mennesker i fællesskab
og ikke af blinde markedskræfter.
Hvor produktion, marked og forbrug kobles sammen med økologisk ansvarlighed.
Hvor arbejdspladsdemokrati kombineres med indflydelse på økonomiske investeringer.
Og gennem en socialt retfærdig fordelingspolitik.
2 LIVSKAVILET: TIDI STEDET FOR TING
Danskere er et folk af knokler.
De heldige, der har et arbejde, hører til blandt de mest produktive i verden.
Selvom arbejdstiden over de sidste 20 år er blevet sat ned, arbejder vi samlet set meget mere.
Og småbørnsfamilier arbejder allermest, fordi både mor og far ofte arbejder på fuld tid for at få økonomien til at hænge sammen.
Samfundet er blevet indrettet efter en syg logik.
Mere stress på arbejdet, længere transporttid, mindre fri tid, så vi er nødt til at købe os til "løsninger".
Flere institutioner, som kan overtage omsorg og pleje.
Vi knokler på jobbet for at få råd til flere færdigretter og mikroovne, der kan klare husholdingsarbejdet i en stadig mere presset hverdag.
Karriereræs og præstationskrav betyder, at hverdagslivet organiseres på en måde, som frusterer stadig flere mennesker.
Samtidig er en stor gruppe mennesker kørt ud på et sidespor.
På den ene side sættes stadig flere uden for arbejdsmarkedet, og samfundet er villig til at bruge 30 mia. kr. årligt på passive dagpenge.
På den anden side er der en lang række ting, som ikke bliver gjort, og som der er et åbenbart behov for.
Det gælder f.eks. inden for omsorgssektoren.
Mange ældre mennesker er ensomme og vantrives på grund af nedskæringer på hjemmehjælp- og plejehjemsområdet,
og for mange mennesker har for lidt tid til deres nærmeste.
De ældre har behov for mere pleje og social kontakt.
Der er ventelister til daginstitutionerne, og mange forældre er afhængige af sort dagpleje.
For at sikre besparelser propper mange kommuner stadig flere børn ind i institutionerne.
Det gælder også inden for sundhedsområdet.
For at få has på ventelisterne, sker der nedskæringer i den omsorg og efterbehandling, som er en helt central del af sygdomshelbredelsen.
De områder, som ikke lige kan gøres op i antal operationer og antal sengedage.
På miljøområdet er der en række nødvendige ting, som ikke gøres.
Over hele landet findes der f.eks. forgiftede grunde, som skal renses.
Mange offentlige myndigheder er underbemandet med personale og kompetence,
hvilket svækker kontrollen med virksomhedernes udledning af giftige stoffer.
Der er en verden til forskel på en samfundsudvikling, der bygger på traditionel økonomisk vækst,
og på en samfundsudvikling, der bygger på livskvalitet.
Vi har behov for tid.
Tid til at være sammen med børnene og hinanden,
tid til at engagere os i det lokale demokrati.
MULIGHED FOR AT FORDELE ARBEJDET, så 2/3 ikke behøver at stresse for at nå det hele,
mens 1/3 er lukket ude af arbejdsmarkedet og har alt for meget tid.
Der er brug for en markant nedsættelse af arbejdstiden,
med fuld lønkompensarion for lavtlønnede.
Resten må betale lidt for til gengæld at få mere tid.
Nogle har brug for en daglig nedsættelse af arbejdstiden til f.eks. 6 timer om dagen, hvis de har et hårdt fysisk nedslidende arbejde.
Andre vil istedet have brug for meget fleksible arbejdstider,
hvor vi i fremtiden måske skal have en årsnorm i stedet for en fast ugentlig arbejdstid.
Med mulighed for lange arbejdsdage i nogle uger
og ferie i andre uger, og hvor der skal være plads til mange forskellige orlovsmuligheder som f.eks. ,,skraldemandsmodellen".
Tid i stedet for materielle ting er en central velfærdsopgave.
For at fordele arbejdet bedre, for at give flere muligheder i hverdagen
og som en nødvendig forudsætning for ØKOLOGISK OMSTILLING OG VÆKST I KVALITET i stedet for økonomisk vækst.
3 UDDANNELSE: ILSDSÆLE ELLER LYSESLUKKERE
Om 10 år er al den teknologi, vi kender i dag, blevet udskiftet.
Men 80% af arbejdsstyrken er den samme.
Det vil stille os overfor enorme udfordringer på efter- og videreuddannelsesområdet for voksne.
Og udfordringerne er ikke mindre for fremtidens arbejdskraft,
nemlig børnene og den grunduddannelse de får i folkeskolen.
Den teknologiske udvikling går så hurtigt, at de gamle industrivirksomheder støt og roligt er ved at bliver erstattet af små, fleksible enheder, der er uhyre omskiftelige alt efter udvikling og efterspørgsel.
Det stiller helt nye krav til fremtidens virksomhedsledere og medarbejdere.
Krav og værdier om kreativitet, fleksibilitet og evnen til at mostille sig og samarbejde på tværs.
Værdier, der skal grundlægges allerede i det danske uddannelsessystem.
Kaster man et blik på dagens folkeskole er der lang vej endnu.
Alle børn bliver tvunget til at bruge fem dage om ugen på en skemalagt og fagopsplittet skole i mindst ni år af deres barndom.
De boglige fag er lige fra 1. klasse dominerende, og de praktiske og kreative fag blot et appendiks.
Karakterer og eksamen sikrer, at de større klassers elever kun bruger krudt på de "rigtige" fag.
Resultatet taler sit eget klare sprog.
Mange unge, som er gode til at bruge hænderne,
har gennem ni års ophold i folkeskolen fået en solid blokering over for uddannelsessystemet.
En tredjedel af en ungdomsårgang får ikke en uddannelse.
De resterende unge har lært lektien og fortsætter i en ungdomsuddannelse med et benhårdt karaktersystem,
hvor der er mødepligt, hvor de stadig arbejder i klasser i en skemalagt og fagopslittet skole med faste mødetider.
Præcis som det forventes i et gammeldags industrisamfund, hvor arbejderne møder på samme tidspunkt for at holde produktionsapparatet kørende.
SELVSTÆNDIGHED, ANSVAR OG IVÆRKSÆTTERÅND har trange kår under disse betingelser.
Der er en verden til forskel på industrisamfundets behov for en masseuddannelse og fremtidens uddannelsesbehov.
Hvor man får lov til at arbejde på tværs af fag og får projekter op at stå i fællesskab med andre.
Hvor eleverne skal fungere på et arbejdsmarked, hvis indhold vi ikke kender,
og hvor den teknologiske udvikling kræver livslang uddannelse af omstillingsklare, motiverede medarbejdere.
BRYD MURENE NED PÅ SKOLERNE, så både lokalområdet og hele verden bliver lige så vigtige værktøjer som skolebøgerne.
Giv selv små børn ansvar for deres hverdag.
Lad børnene male og indrette deres egne skoleområder,
bygge legeplads, holde høns og grise, dyrke grønsager i skolehaven
og lave mad sammen i stedet for at spise dødssyge madpakker.
Giv dem en transportabel pc'er og et abonnement til Internettet,
og lær dem at søge information og skabe kontakter med børn fra andre lande og andre kulturer.
Giv dem teoretiske redskaber som dansk, matematik, sprog mv.
, så de kan bearbejde informationen og frem for alt bruge den teoretiske viden til at løse praktiske projekter.
F.eks. til at kunne lave budget for madlavningen eller lave en konstruktionstegning til et klatrestativ.
Eller skrive et brev på engelsk til en amerikansk Internetveninde.
Fulgt op i ungdomsuddannelserne af redskabsfag som projektledelse, markedsføring, kommunikation, budgetstyring og virksomhedsetik.
Så kommer vi til at se selvstændighed og iværksætterånd.
Ikke bare til gavn for etablering af nye virksomheder i fremtiden
men også EN NY GENERATION AF SELVBEVIDSTE LØNMODTAGERE,
der vil og kan tage medansvar for virksomhedernes og lokalsamfundets udvikling.
4 GRØN OMSTILLING: MILJØSVIN ELLER ØKOKGRISE
Miljøproblemerne griber ind på alle områder i vores hverdag.
Sprøjtegift i grund vandet,
salmonella og penicillin i svin,
allergi som ny folkesygdom pga. madsminke og kemikalier i fødevarer.
Drivhuseffekten vokser i takt med vækst i biler, broer og motorvejsbyggeri.
Dårligt arbejdsmiljø koster samfundet ca. 23 mia. om året.
Liberalisterne vil overlade miljøpolitikken til forbrugerne bag indkøbsvognen.
Men der er en verden til forskel på at lade forbrugere købe lidt flere økoæg og genbrugskøkkenruller
og til at gribe fat i hele den miljøfjendske måde, vi producerer og trans porterer på.
DEN POLITISKE FORBRUGER stiller tværtimod både krav til det politiske system og til producenterne.
Kræver grundig og hæderlig information om varerne.
Og at priserne på produkterne afspejler de reelle miljøomkostninger.
Der er brug for både en politisk
og folkelig indsats,
hvor grøn omstilling sættes i gang gennem grønne afgifter og tilskud,
en bevidst grøn inkøbspolitik i den offentlige sektor
og igennem ordentlig forbrugeroplysning.
Lad os f.eks. kaste et blik på den mad, vi spiser.
Der eksisterer ingen mere flad fornemmelse end at spise et melet æble uden smag
- og hvordan skulle de blive andet efter at være blevet fløjet igennem den halve verden,
sprøjtede og gassede for at bevare den overfladiske lighed med æbler, som vi hinder dem?
Samtidig med at danske frugtavlere får tilskud fra EU til fælde deres æbletræer.
Og har man en god slagter, ved man godt, hvordan en ordentlig pølse kan smage.
I andre butikker risikerer man derimod det værste.
Fedtafpuds og vand, som hænger sammen ved hjælp af industrielle bindemidler, og som er kemisk farvede for at skjule indholder og få det til at se ud som "rigtige" pølser med kød.
Det kan slet ikke lade sig gøre at tale om sund mad uden at se spørgsmålet i sammenhæng med hele det landbrugs-industrielle kompleks, som er basis for dansk fødevarerproduktion.
Landmanden, som sprøjter sine marker og går i seng med dundrende hovedpine og kvalme.
Om de tusindvis af osende lastbiler, som gennempløjer landet med dyr til slagteriet,
fordi centraliseringen har efterladt os med ganske få af slagsen.
Om burhøns, tremmekalve og fabrikssvin.
Det er blevet moderne at tale om virksomhedernes etik,
men af en eller anden grund er debatten ikke så udbredt inden for landbruget.
Hvem kommer først med et etisk regnskab for en af landets svinefabrikker?
Det handler også om det svinske arbejdsmiljø på slagterierne.
Fra en rapport, som Arbejdstilsynet har udarbejdet, nævnes flg. arbejdsskader fra et kyllingeslagteri:
seneskedebetændelse, tennisalbue, åreknuder, hjerte/karsygdomme, kronisk psykisk træthed, kronisk stress, irritativ eksem og høreskader.
Hvad kommer en lørdagskylling til at koste, når disse omkostninger indregnes i prisen?
Vi skal stille krav til måden, vi producerer på.
Arbejdsskaderne på virksomhederne skal ikke dækkes af skatteyderne, men af producenterne.
Forureningen af grundvandet fra sprøjtemidler skal betales via højere priser på landbrugets kemikalier.
Så får det økologiske brug, der i dag kun dækker 2% af danks landbrug, en reel chance.
Miljøplan Danmark kunne være et flot projekt.
Vi skal bruge mindre energi og færre råstoffer,
samtidig med at vi opretter i tusindvis af nye grønne arbejdspladser
- lige fra renere vand, renovering af kloakker, oprydning af affaldsdepoter og øget genbrug
til mere økologi byerne og genopretning af naturen.
Vi skal fra forurenende produktion
til ren teknologi.
Eksport af vind møller og økologiske produkter.
økonomi og økologi skal gå hånd i hånd i fremtidens miljøregnskaber for virksomhederne og i statens grønne finanslov.
5 DEMOKRATI: SLIP ANSVARET FRI
I DEN KLASSISKE LIBERALISME er demokrati at kunne stemme med fødderne og pengepungen.
Kan man ikke lide lugten i bageriet, må man finde et andet sted.
Eller omsat til dagens Danmark:
Er man utilfreds med den skole, børnene går på, så skal man kunne vælge en anden.
Kan man ikke lide sin arbejdsplads, skifter man til en ny arbejdsplads.
Liberalisterne mener, at den offentlige sektor skal privatiseres, så man som forbruger har valgmuligheder f.eks. mellem offentlige og private skoler,
og man skal heller ikke blande sig i det økonomiske liv og erhvervslivet, for markedskræfternes „usynlige hånd" sørger for, at vi får de fleste valgmuligheder.
For SF er svaret omvendt.
Det er vigtigere at få indflydelse på sin skole gennem demokratiske skolebestyrelsesvalg
og indflydelse til ansatte og brugere, end at kunne flytte til forskellige skoler.
Og det er vigtigere at kunne påvirke den måde arbejdspladen producere på og organiserer arbejdet
end at finde et nyt arbejde.
DEMOKRATIET SKAL UDVIDES TIL DET ØKONOMISKE OMRÅDE.
Hvad enten det er i er hvervslivet eller i den offentlige sektor.
Der er en verden til forskel på den liberalistiske og den socialistiske demokratiopfattelse.
I stedet for at markedskræfterne
skal have magten over samfundet, skal samfundet have magt over markedskræfterne.
Mange mennesker synes, at politikerne har gjort for lidt ved arbejdsløsheden.
Indsatsen har heller ikke været imponerende.
Men vi glemmer ofte, at de centrale beslutninger om beskæftigelse træffes af virksomhedsledere, som aldrig har været på demokratisk valg.
Virksomhedsledere har i mange tilfælde større indflydelse på menneske skæbner end politikere.
VIRKSOMHEDERNE BØR HAVE ET SOCIALT ANSVAR for at skabe nye arbejdspladser til de arbejdsløse
og de, som ikke har fuld arbejdsevne f.eks. på grund af nedslidning gennem et langt liv.
Også beslutninger om miljø er i lige så høj grad afhængige af virksomhedslederne som af politikerne.
Politikerne vedtager ganske vist rammelove, men det er virksomhedslederne, som fører dem ud i livet.
Demokratiet skal ikke begrænses til at kunne stemme ved valg.
Demokratiet skal udvides til det økonomiske liv
med lønmodtagerindflydelse på virksomhedernes ledelse og på de økonomiske nøglebeslutninger i erhvervslivet.
INDFLYDELSE PA SIT EGET ARBEJDE er væsentligt
både for personlig udfoldelse og frihed,
men også for erhvervslivets udvikling.
Arbejde i dag er meget bredere end industrisamfundets arbejdsbegreb, hvor man arbejder i et bestemt tidsrum, får sin løn for arbejdet og derefter holder fri.
Der er kommet helt nye ryper af jobs, hvor de ansatte i langt højere grad måler værdien af deres arbejde på, om det er interessant og personligt udviklende frem for i løn.
Arbejde har mening i sig selv.
DET UDVIKLENDE ARBEJDE bygger på, at medarbejdernes kreativitet og engagement er virksomhedens vigtigste råstof.
Ikke mindst den Teknologiske udvikling stiller krav om fleksibilitet, og at man skal kunne tænke selv.
Men så er det heller ikke i længden holdbart at afvise kravene om reel indflydelse på virksomhedens ledelse gennem arbejdspladsdemokrati
og økonomisk demokrati.
6 FRED: FRA MILITÆR TIL MILJØ
SELVOM vi har kunnet fejre 50 års dagen for den sidste verdenskrigs afslutning, lever vi stadig i en verden med krig
og krænkelser af menneskerettigheder.
Det traditionelle svar på en krisefyldt verden har altid været mere militær.
Den kolde krig var et umuligt kapløb mellem datidens supermagter USA og Sovjet om at holde hinanden i skak i en vanvittig oprustning af militært isenkram og atomvåben.
EN FOLKELIG REVOLUTION afskaffede de kommunistiske regimer i Øst- og Centraleuropa, opløste en stormagtsblok
og indførte politisk demokrati.
Men helt kritikløst lod de nye politiske ledere også den kapitalistiske markedsøkonomi være styrepinden for en økonomisk udvikling af landene.
Med enorm social ulighed til følge,
der har dannet grobund for stærkt nationalistiske højrekræfter,
der i dag er en af de største trusler for en fredelig udvikling i Østeuropa.
Også den globale udvikling er stadig mere faretruende.
Det er uholdbart, at de rigeste 20% af jordens befolkning bruger 80% af jordens ressourcer.
Fattigdommen i de fleste ulande forøges og udgør sammen med befolkningstilvæksten og ressourceforbrug en tikkende bombe under vores sikkerhed.
HVIS U-LANDENE SKAL UD AF FATTIGDOMMEN, forudsætter det økonomisk vækst.
Men der er grænser for hvor store ubalancer, naturen kan klare.
Det er derfor uomgængeligt, at økonomisk udvikling i den fattige del af verden
ses i sammenhæng med et mindre energiforbrug og en mindre miljøbelastende økonomisk aktivitet hos os i den rige verden.
Der er en verden til forskel på at skabe sikkerhed
gennem militær oprustning
eller ved en økologisk og økonomisk sikkerhedspolitik.
Ulandene er stadig fanget i en geldsfælde.
De er fortsat hæmmet af en handelspolitik, som ensidigt er til fordel for de rige lande.
Der er fortsat underlagt krav fra den internationale valutafond og Verdensbanken,
som er styret af profit i stedet for sociale hensyn.
Ansvarlighed for det globale miljø
og global lighed er en hjørnesten i en socialistisk udvikling.
Frihed og solidaritet skal også være et gode for de mennesker, som i dag lever under kummerlige vilkår i den 3. Verden.
Hvis en global indsats ikke skal gå ud over ulandenes økonomiske fremgang, må det få desto større konsekvenser i den rige verden.
Det er et spørgsmål om prioritering.
Vesten var f.eks. villig til at spendere over 60 mia. dollars på en Golfkrig, der ikke løste ét eneste af de grundlæggende problemer.
Hvorfor investerede man ikke pengene i global udligning?
Men det er ikke tilstrækkeligt med en ny økonomisk verdensorden.
Vi er nødt til også i Danmark at ændre vores levevis og bygge på en ny vækstmodel, det satser på grøn omstilling af produktion og forbrug.
Vores materielle levestandard skal ned, og i stedet skal vi satse på kvalitet og tid i stedet for ting.
Økonomisk og økologisk sikkerhedspolitik bør også være styrende principper for opbygningen af en ny europæisk sikkerhedsorden.
Med Warszawapagtens opløsning, burde der også ske en opløsning af NATO,
ligesom der ikke er brug for nye blokke som Vestunionen i Europa.
De europæiske lande bør gribe chancen og styrke FN som den eneste internationale retshåndhæver
med OSCE (organisationen for fred og sikkerhed i Europa) som det regionale niveau.
7 EU: EUROPA PÅ TVÆRS
Med murens fald mellem øst og vest i 1989 tegnede der sig et mulighedernes Europa for at løse problemer på tværs af grænser.
Det er i dag erstattet af et Europa med problemer til halsen.
Miljøtilstanden er katastrofal.
I Østeuropa efterlod de kommunistiske regimer et forældet og miljøsvinende produktionsapparat.
Men også Vesteuropa bidrager til de globale miljøproblemer
gennem blind økonomisk vækst.
Europa er præget af social ulighed og utryghed, ikke blot i Østeuropa men også i Vesteuropa.
I EU er der nu ca. 20 mio. arbejdsløse
og 50 mio. fattige.
Disse problemer kan ikke løses nationalt.
De europæiske landes økonomier er så tæt sammenvævet, at vi ikke kan hoppe ud og lave vores egen lille danske eller nordiske ø.
Bekæmpelse af arbejdsløsheden
kræver en koordineret indsats i de europæiske lande.
De danske miljøproblemer holder sig heller ikke inden for de danske grænser.
Luft- og havforurening flyver og flyder frit.
Ligesom en ulykke på et af de ældgamle østeuropæiske atomkraftværker også vil ramme os.
Men der er en verden til forskel på den måde som SF og de borgerlige ønsker at udvikle EU og Europa.
De borgerlige vil styrke kapitalen og markedsøkonomien gennem det indre marked og ved at traktatfæste en borgerlig monetær økonomisk politik i ØMU’en.
Det bliver overladt til usynlige markedskræfter at løse de store sociale og miljømæssige problemer.
SF ønsker tværtimod et stærkt og forpligtende samarbejde,
hvor de virkelige problemer i EU løses i fælleskab og på tværs af grænser.
Det gælder et rent miljø, hvor vi er nødt til at arbejde sammen både i Vest og øst.
Det gælder f.eks. udbygning af alternative energiformer.
Der er brug for en helt ny transportpolitik, der bygger på kollektiv  trafik som tog frem for biler, lastbiler og motorveje.
Landbruget skal omlægges, så brug af sprøjtegifte og kunstgødning afvikles i takt med, at
landbruget gøres økologisk.
Men ikke kun miljøproblemer går på tværs af landegrænser.
De frie kapitalbevægelser medfører en voldsom spekulation og konkurrence, hvor social sikkerhed
og beskæftigelse trues af kortsigtede profithensyn.
Hvis de sociale uligheder effektivt skal bekæmpes, skal der være DEMOKRATISK KONTROL MED KAPITALEN
gennem et stærkt samarbejde mellem alle progressive kræfter i Europa.
Et samarbejdende Europa
forudsætter et forpligtende demokratisk samarbejde mellem selvstændige stater,
og det kan kun opbygges gennem befolkningernes engagement og medleven.
I EU er der akut behov for gennemgribende demokratiske reformer og åbenhed i de politiske beslutningsprocesser.
SAMARBEJDE PÅ TVÆRS AF DET GAMLE JERNTÆPPE er helt afgørende for at skabe en fredelig, social og grøn udvikling.
Derfor har udvidelsen af EU med de central- og østeuropæiske lande meget høj prioritet.
Det kræver ikke opbygning af det centralistiske unionsprojekt med fælles forsvar og fælles mønt.
I stedet skal samarbejdet gøres fleksibelt.
Det vil give de østeuropæiske lande reel mulighed for at være med,
og det vil give en gruppe af EU-lande mulighed for f.eks. at gå videre end EU's minimumsbestemmelser på områder som miljø, arbejdsmiljø, sundhed og forbrugerbeskyttelse.
