WAT WIL DE VOLKSUNIE. Nationaal programma:  -   Geen talentelling, nu niet en nooit meer.  -   Wetenschappelijke vastlegging van de taalgrens.  -   Definitieve afbakening van de tweetalige Brusselse agglomeratie.  -   Aanpassing van de bestuurlijke en rechterlijke indeling van het land     aan de taaltoestanden.  -   Oprichting van een tweetalig rijksgebied Brussel.  -   Aanpassing en vooral verstrakking van de bestaande taalwetgeving.  -   Wettelijke maatregelen ter vervlaamsing van het bedrijfsleven.  -   Evenredige vertegenwoordiging van Walen en Vlamingen in     rijksbesturen, de legerleiding, de diplomatie.  -   Aanpassing van het aantal parlementszetels aan het Vlaamse     bevolkingscijfer.  -   Volledige opruiming van de gevolgen van repressie en epuratie.  -   Splitsing van het Ministerie van Onderwijs en van Culturele Zaken.  -   Werkelijke culturele autonomie.  -   Federalisering van de centrale diensten van de rijksadministratie.  -   TENSLOTTE : OMVORMING VAN DE BELGISCHE EENHEIDSSTAAT TOT EEN     VLAAMS-WAALSE FEDERATIE WAARDOOR VLAMINGEN EN WALEN HUN BELANGEN IN     DE EERSTE PLAATS ZELF KUNNEN BEHARTIGEN.  -   Bestuurlijke hervorming en herindeling der gemeenten.  Sociaal economisch programma:  -   Een daadwerkelijke politiek van werkverschaffing.  -   Een afzonderlijke investeringsmaatschappij voor Vlaanderen.  -   Een geordende en vooruitstrevende havenpolitiek.  -   Modernisering van het Vlaamse wegennet. Voorrang voor autosnelweg     Antwerpen -Gent - Kortrijk - Rijsel.  -   Aanpassing van de belastingen aan de draagkracht van het gezin.  -   Vrijstelling van belastingen voor jonggehuwden.  -   Afschaffing van de samenvoeging der inkomsten van de echtgenoten.  -   Sociale gelijkheid tussen loontrekkenden en zelfstandigen o.m.     inzake gezinstoelagen en pensioenen.  -   Verhoging van de kinderbijslagen en behoud ervan tot het einde van     de studies.  -   Oprichting van een ministerie voor het gezin.  -   Kosteloze geneeskundige zorgen voor gezinnen met bescheiden inkomen,     betere dekking der zware risico's.  -   Vastgestelde prijzen voor de landbouwproducten, waarin kostprijs met     een menswaardig loon is verrekend.  Eisen van algemeen belang:  -   Volledige belastbaarheid der parlementaire vergoeding. Betaling naar     gelang van de aanwezigheid op de zittingen.  -   Verbod van cumuleren van het mandaat van parlementslid met het ambt     van burgemeester en met elk ander openbaar ambt.  Sport en politiek. DE GROTE PARTIJEN SPREKEN GRAAG VAN SPORT EN VAN SPORTIVITEIT. MAAR ZIJN ZE WERKELIJK ZO SPORTIEF?  -   Is het sportief dat de grote partijen hun lijstnummer reeds drie     weken kennen, terwijl de andere partijen moesten wachten tot 9     maart?  -   Is het sportief dat de grote partijen voor zichzelf drie     T.V.uitzendingen opeisen, terwijl de VOLKSUNIE slechts TWEE DAGEN op     voorhand er van verwittigd werd dat ze op het scherm kon komen?  -   Is het sportief vanwege de C.V.P. en de liberalen een nieuwe kieswet     in te willen voeren met de beruchte 5% clausule?  -   Is het sportief vanwege de socialisten, anderen met geweld het recht     op arbeid te ontzeggen?  
