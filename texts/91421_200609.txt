Liberali Crne Gore – Naš Izborni Program – Liberalna Partija Crne Gore
ŠTO JE TO LIBERALNA CRNA GORA?
CRNA GORA DANAS
Naša država Crna Gora, poslije obnavljanja nezavisnosti, nalazi se na velikoj istorijskoj i civilizacijskoj prekretnici i pred izborom između brojnih razvojnih i drugih ciljeva, konkretnih rješenja i odluka u politici, ekonomiji i drugim oblastima, koje će imati dugoročan uticaj na njen ukupni razvoj i na sve njene građane.
Crna Gora je danas jedna od najsiromašnijih zemalja u Evropi, okružena takođe siromašnim zemljama, sa standardom daleko ispod evropskog prosjeka.
Socijalne nepravde su izražene u velikoj mjeri,
a društvo sa snažnim unutrašnjim sociološkim vezama razara nagla diferencijacija na mali broj veoma bogatih građana i većinu, koja živi nerijetko ispod granica ljudskog i državnog dostojanstva.
Nažalost, Crna Gora nije ustanovila ni obrise pravno uređene države i društva.
Sistem ne pruža pravnu sigurnost, ni svojim građanima ni zainteresovanim ino-investitorima.
Administrativni kapaciteti države su daleko ispod potrebnog nivoa za integrativne procese koji se nameću kao prioritet pred državom u periodu koji slijedi.
LIBERALNA CRNA GORA SJUTRA
Pred svim odgovornim subjektima i građanima Crne Gore, kao hitan i primarni zadatak, nameće se traženje odgovora na slijedeća važna pitanja:
- Kako pokrenuti crnogorsku ekonomiju i Crnu Goru izvući iz stanja ekonomske i socijalne bijede i
ubrzanim ekonomskim razvojem pokušati dostići evropski prosjek razvijenosti u što kraćem periodu?
- Kako optimalno i na društveno odgovoran način iskoristiti sve naše raspoložive resurse i najbolje međunarodno iskustvo, znanje, standarde i praksu?
- Kako izgraditi društvo evropskih vrijednosti i standarda,
kako imati državu koja služi građanima,
u kojoj vladaju dobri zakoni, a ne pojedinci, ili grupe,
koja je ekonomski efikasna
i socijalno odgovorna država solidarnosti i nepristrasnih institucija?
Liberali Crne Gore će na predstojećim septembarskim izborima ponuditi građanima odgovore na ova pitanja, duboko svjesni da od odabira pravog razvojnog puta za naše društvo i državu, zavisi budućnost svih nas.
Uvjereni smo da ovakav pristup rješavanju nagomilanih društvenih problema i brojnih anomalija nema alternativu.
Samo ovakvim pristupom rješavanju problema možemo biti sigurni da u budućnosti nećemo više trošiti vrijeme i živote više generacija, kao do sada, već da ćemo ga najzad koristiti za ukupni razvoj i napredak.
Da bi izašla iz siromaštva i
nadoknadila svoje veliko zaostajanje u ekonomskom i civilizacijskom razvoju, Crna Gora mora imati ubrzanu stopu  rasta DP (društvenog proizvoda), koja po mišljenju vodećih svjetskih ekonomista ne bi smjela biti manja od 7 do 8 odsto na godišnjem nivou.
Takva stopa rasta treba da bude postignuta i održavana, bez prekida ili padova u naredne dvije decenije.
NOVI PUT, PUT LIBERALA
Nezavisnoj Crnoj Gori je najhitnije potreban potpuno novi politički put,
potpuno drugačiji tip vlasti i
stvaranje novog imidža evropske i
demokratske države.
To se ne može postići simuliranim reformama i ispraznom retorikom niti medijskim kreiranjem uljepšane stvarnosti, već samo kroz konkretne i mjerljive aktivnosti
a napredak mora biti realan i svakodnevno vidljiv za svakog građanina Crne Gore i za cijeli svijet, posebno za naše partnere u EU.
Taj NOVI PUT modernizacije, evropeizacije i ubrzanog ekonomskog razvoja države Crne Gore neće biti lak.
Taj novi evropski put mora biti takav da više nikada vrijeme ne bude uzaludno potrošeno, da ne donosimo loše državne odluke i da se na tom putu nijedan građanin Crne Gore ne osjeti zapostavljenim, bez šanse ili nade.
ZNANJE, SNAGA I PAMET
Crna Gora kao mali sistem, potencijalno je sposobna da se razvija velikom dinamikom.
Mi imamo puno ljudskih potencijala, snage i pameti, ali ne dovoljno.
Moramo biti realni i priznati, da nažalost, u Crnoj Gori nemamo ni političara, ni ekonomista, ni pravnika, ni ljekara, ni inženjera, ni drugih profesionalaca koji spadaju u vrh svjetskog znanja,
a ni institucije naše države nemaju iskustva sa uspješnim reformama.
Zato, na budući razvoj Crne Gore ne treba da utiču, samo limitirana znanja lokalnih akademika, političara, naučnika ili profesionalaca, već isključivo najbolja svjetska znanja i vještine dokazane u praksi, uz pomoć kojih će Crna Gora moći dovoljno brzo postati moderna evropska država i
u potpunosti pokrenuti i iskoristiti sve svoje potencijale.
Za ostvarenje tog cilja, dinamičnog razvoja, potrebno nam je objedinjavanje naše cjelokupne kreativne energije, ali i najbolja svjetska znanja, iskustva i pomoć koju možemo dobiti.
EVROPSKA LIBERALNA CRNA GORA
Put ka evropskim integracijama jeste dobar samo ako ga usvojimo na način kako su to uradile Slovenija, Irska, Estonija i neke druge zemlje - kao proces učenja i građenja sopstvenih kapaciteta, objedinjavanja svih kreativnih snaga i ukupne društvene energije, koja se usmjerava ka praktičnim pitanjima, a tiču se razvoja i budućnosti.
Crna Gora treba da proučava najbolja rješenja i praksu razvoja malih država koje su postigle visoke društvene, ekonomske i razvojne standarde i da uz potreban nivo kritičkog posmatranja usvaja i implementira rješenja koja njoj odgovaraju.
Nema ni uspješnih reformi i ubrzanog ekonomskog razvoja, nametnutih ili sprovedenih spolja.
Crna Gora ne treba nekritički da prihvata konvencionalne mudrosti, bilo od koga da dolaze.
Crna Gora može, uz veliki napor i odgovarajuću pomoć i podršku zemalja članica EU, za 3-4 godine ispuniti sve preduslove da bude kandidat za prijem u EU
a za dodatne 3 ili 4 godine i sve druge uslove da bude primljena u EU.
LIBERALI IMAJU RJEŠENJE
U tom cilju, a vodeći računa o ekonomskoj zaostalosti Crne Gore, nedovoljno dobrim performansama crnogorske ekonomije, pomanjkanju kapaciteta crnogorskih institucija, (a upravljajući se najboljim iskustavima država koje su postigle odlične rezultate u reformama, ekonomskom i socijalnom napretku) mi liberali predlažemo osnivanje državnog stručnog tijela, tipa foruma ili sa drugačijim nazivom, koje bi se bavilo isključivo pitanjima ubrzanog institucionalnog i ekonomskog razvoja i izradom strategije i programa sveobuhvatnog oporavka i napretka Crne Gore.
Takvo tijelo-forum, trebalo bi da bude otvoreno za sve parlamentarne partije, Univerzitet, poslodavce, sindikate i sva udruženja i organizacije koja mogu dati doprinos sveukupnom razvoju Crne Gore.
Forum bi morao biti otvoren za ugledne stručnjake iz inostranstva (sa priznatim referencama) koji su imali uspjeha u svojim ili drugim zemljama radeći na problemima institucionalnog i ekonomskog razvoja.
Ovakav stručni forum bi dugoročno bio angažovan na izradi strateških razvojnih dokumenata, sa precizno definisanim mehanizmima za njihovo sprovođenje i kontrolu.
Obaveza svih političkih partija, koje prihvate projekat i strategiju razvoja države i društva na ovaj način, bila bi da se obavežu na sprovođenje izrađenog programa razvoja, bez obzira koja od njih pobijedi na izborima.
Samo na ovaj način dugoročno možemo obezbijediti kontinuiran i planiran razvoj države Crne Gore.
Ovakvom razvojnom strategijom imali bi jasnu viziju svoje budućnosti i građani bi na izborima, kao svuda u normalnom demokratskom svijetu, birali ko, po njihovom mišljenju, najbolje može implementirati i ostvarivati urađeni razvojni program države i društva.
Forum bi trebalo da posebnu pažnju posveti programu saniranja i jačanja institucija i izgradnji neophodnih kapaciteta crnogorske države.
Ovakav forum bi bio programska i konsultativna institucija na raspolaganju svim državnim organima, političkim partijama i građanima oko izbora najboljih odluka u funkciji zajedničkog cilja - ubrzanog sveukupnog razvoja Crne Gore.
Ovakvim modelom programskog razvoja mi liberali bi bili sigurni da će biti podstaknuto i obezbijeđeno stvarno, odgovorno i mjerljivo zalaganje za evropske vrijednosti i standarde i njihovo utemeljenje u sistem vrijednosti crnogorskog društva i
obezbijeđen realan i mjerljiv sadržaj reformi i njihova realizacija,
kao i ubrzan ekonomski razvoj Crne Gore.
Mi liberali smo bili i ostali optimisti i vjerujemo da će Crna Gora u ovakvom ili modifikovanom obliku pronaći svoj put u budućnost.
Činiti ćemo sve da i na tom novom putu damo svoj veliki doprinos,
jer samo sa NOVIM PUTEM i NOVIM IMIDŽOM imamo šansu da idemo naprijed.
NE PARTIJSKOJ DRŽAVI
Svaka politička elita koja ima apsolutnu vlast i vlada bez kontrole bori se samo za uske partijske, grupne ili pojedinačne interese.
Za pravi početak je neophodno da nijedan politički subjekt ili koalicija, nemaju apsolutnu većinu ni apsolutnu vlast, jer samo takav odnos snaga nam svima može otvoriti vrata da uredimo svoju državu i gradimo je u budućnosti po evropskim mjerilima i na evropskim vrijednostima.
Nova vlada treba da bude programskog tipa i formirana uz najširi konsenzus oko osnovnih ciljeva - ubrzanog ekonomskog razvoja,
ubrzanog učlanjenja u EU i
borbe protiv korupcije.
Liberalna Partija će se poslije izbora boriti za formiranje višepartijske programske i koalicione vlade, koja će biti formirana poslije usvajanja odgovarajućeg programa u parlamentu a kontrolisana uz pomoć EU, po receptu sličnom crnogorskom referendumu.
Samo pod punom kontrolom gradjana, parlamenta, međunarodnih institucija i EU vlada će moći da ispunjava date joj zadatke i rješava nagomilane probleme crnogorskog drustva.
Vlada koja ne bude mogla da ispunjava i realizuje zadate programe rada, u planiranim rokovima i na planirani način, treba da bude mijenjana i prije isteka punog mandata.
Liberalna partija će biti spremna da saradjuje sa svim partijama koje podrže i usvoje takav mjerljivi program rada a koji bude pozitivno ocijenjen od strane EU i drugih međunarodnih institucija.
VRIJEME JE ZA LIBERALNU CRNU GORU
Liberalna Partija će se na predstojećim izborima boriti za glasove svih gradjana koji žele kontrolisanu vlast,
ubrzan ekonomski razvoj,
borbu protiv korupcije,
punu saradnju sa EU i
što brže prihvatanje i u ugradnju evropskih vrijednosti i standarda u crnogorsko društvo i državu.
LIBERALNA PARTIJA CRNE GORE
LIBERALNA CRNA GORA JE NEZAVISNA DRŽAVA I …
Nezavisnost je samo dio našeg velikog sna koji sanjamo više od 15 godina, sna o nezavisnoj, demokratskoj, evropskoj i ekonomski uspješnoj Crnoj Gori koja će biti udoban dom za sve svoje građane.
LIBERALNI PUT
Da bi se ovaj san ostvario Crnoj Gori je najhitnije potreban potpuno novi politički put - put demokratizacije, modernizacije, evropeizacije i ubrzanog ekonomskog razvoja liberalne Crne Gore.
LIBERALNA SNAGA
Snažniji nego ikad, borićemo se da više nikada vrijeme ne bude uzaludno potrošeno, da ne donosimo loše državne odluke i da se na tom putu nijedan građanin Crne Gore ne osjeti zapostavljenim, bez šanse ili nade.
LIBERALNA RJEŠENJA
Liberali Crne Gore će na predstojećim septembarskim izborima ponuditi građanima odgovore na sva državna pitanja, duboko svjesni da od odabira pravog razvojnog puta za naše društvo i državu, zavisi budućnost svih nas.
LIBERALNA PAMET
Za ostvarenje tog cilja, neophodno je objedinjavanje svih naših kreativnih snaga i ukupne društvene energije, ali i najbolja svjetska znanja i vještine dokazane u praksi, uz pomoć kojih će Crna Gora brzo postati moderna evropska država i u potpunosti pokrenuti i iskoristiti sve svoje potencijale.
LIBERALNA BUDUĆNOST
Liberalna Partija će se na predstojećim izborima i poslije njih boriti za podršku gradjana koji dijele ovaj san sa nama,
koji žele odgovornu i kontrolisanu vlast,
ubrzan ekonomski razvoj,
borbu protiv korupcije,
punu saradnju sa EU i
što brže prihvatanje i u ugradnju evropskih vrijednosti i standarda u temelje crnogorskog društva i države.
POŽELI ŽELJU I ONA ĆE TI SE OSTVARITI !
BUDI LIBERALAN !
BUDI LIBERALNA !
ZAŽELIMO ZAJEDNO... ŠTO NAS JE VIŠE,ŽELJE ĆE NAM SE PRIJE ISPUNITI!
BUDI I TI LIBERALAN...
BUDI I TI LIBERALNA...
Na predstojećim izborima, glasaj Liberale!
Istrajali smo do ostvarenja dijela našeg sna, a sada, snažniji nego ikada, idemo dalje.
Što nas je više, želje će nam se prije ispuniti!
PRIDRUŽI SE!
