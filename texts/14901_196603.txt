VI MÅSTE FÅ MERA HYRESBOSTÄDER  Alla har dock inte möjlighet att spara ihop de pengar som behövs för att köpa en bostad. Då blir hyresbostaden den enda utvägen. Svenska folkpartiets åsikt är, att kommuner och allmännyttiga bostadsstiftelser måste se till att det finns hyresbostäder till rimligt pris.  Genom hyresbidrag från kommunerna bör det bli möjligt också för familjer med barn att hyra en tillräckligt stor bostad.  Ett nytt initiativ:  BOSTADSANDELSLAG  En mellanform mellan hyresbostäder och  aktiebostäder erbjuder bostadsan  delslagen. Dessa har redan fått ett positivt mottagande bl.a. i Vasa. I bostadsandelslagen får den bostadsbehövande för en rätt blygsam insats förfoga över en lägenhet.  KÖPAREN MÅSTE FÅ STÖRRE TRYGGHET    Den som köper sig en aktielägenhet i ett hus under byggnad måste kunna   tillförsäkras större trygghet än hittills. Köparen borde bl.a. få rätt   till en grundlig insyn i bostadsbolagets affärer under byggnadstiden.   Också skötseln av bostadsbolagets affärer borde han kunna påverka så   att inte enbart byggnadsfirmans intressen blir beaktade. Men för att   uppnå denna trygghet för köparen krävs en lagändring. Svenska   folkpartiet arbetar för att få denna nödvändiga ändring genomförd.  Det är tungt att betala räntor på stora bostadslån. Staten borde ge alla dem en hjälpande hand som har tagit lån för att köpa sig en egen bostad. RÄNTESUBVENTIONER skulle kunna hålla räntan på bostadslänen på samma nivå som räntan på aravalånen. Detta är en utväg som enligt Svenska folkpartiet allvarligt borde övervagas  SVENSKA FOLKPARTIET  FÖRESLÅR  • MERA BOSTÄDER  STÖRRE BOSTÄDER  • BILLIGARE BOSTÄDER  Vid samhällsplanering och bostadsbyggande bör en barn- och familjevänlig miljö skapas. Den med allmänna medel stödda bostadsproduktionen bör fortsättas. Särskilt bör systemet för bostadslån omprövas och utvidgas. Boendekostnaderna bör sänkas genom att tomtpriser och tomtarrenden hålls på skälig nivå och genom rationalisering av byggandet. Oskäligt vinstintresse får icke höja boendekostnaderna. Socialt inriktad bostadsproduktion i olika företagsformer bör främjas.  Ni som vill ha en egen bostad har de största chanserna att få en som passar er - också ekonomiskt - om ni kan komma över en aravalägenhet. Men de räcker inte till för alla. Inte ens var tredje familj i landet har hittills fått en bostad som byggts med något slag av samhällsstöd.  ARAVA BÖR REFORMERAS  - OCH FÅ MERA PENGAR  Det behövs en BOSTADSSTYRELSE som leder bostadsbyggandet. Bostadsstyrelsen skulle ersätta Avava. Den borde ha särskilda avdelningar för bostadsforskning. Då skulle vi få garantier för att bostäderna blir bättre planerade och välbyggda.  Svenska folkpartiet anser att pengarna till våra bostäder borde komma från en BOSTADSLÅNEFOND. Fonden borde få sina medel dels genom anslag i budgeten, dels i form av räntor och amorteringar från tidigare beviljade lån.  Landsbygden borde få samma förmåner som tätorterna genom att den del av jorddispositionsfonden som är avsedd för bostäder på landsbygden överförs till bostadslånefonden.  Bonstadslånefonden bör få så mycket pengar att vi under tio år (från 1966 till 1975) får 500.000 nya bostäder på i medeltal minst 70 kvm.  ARAVABOSTADER ÅT DEM  SOM VERKLIGEN BEHÖVER  DEM  Aravalånen som är förmånligare än andra lån måste naturligtvis i första hand ges för att  forbättra boendestandarden för familjer med låga inkomster eller många barn.  Den som har köpt en bostad med hjälp av ett bostadslån har oftast också ett privat lån i en bank eller andelskassa.  Det är för tungt att sköta avbetalningarna på två lån samtidigt. Därför anser Svenska folkpartiet att amorteringen på de statliga lånen borde börja först när de privata lånen är betalda. Det betyder i regel trio år efter det lånen beviljats. Därtill borde amorteringen på statslånen vara mindre i början så länge skulden är stor och räntorna följaktligen också stora.  För att hindra missbruk bör bostadsstyrelsen få rätt att lösa in bostadsaktierna av sådana familjer som inte längre behöver samhällets bostadsstöd.
