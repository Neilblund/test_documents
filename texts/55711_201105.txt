ΒΟΥΛΕΥΤΙΚΕΣ ΕΚΛΟΓΕΣ 2011
Ενώνουμε δυνάμεις στην κοινωνία στην οικονομία
ΤOΛMOYME
Τολμούμε να αλλάξουμε ένα κρατικό μοντέλο που ό,τι είχε να δώσει το έδωσε και με τις σπατάλες και τη γραφειοκρατία του μας κρατά πίσω.
 Δημιουργούμε ένα κράτος νοικοκυρεμένο.
 Που στηρίζει την ανάπτυξη,
την ιδιωτική πρωτοβουλία,
την οικονομική πρόοδο
και την κοινωνική δικαιοσύνη.
ΔIEKΔIKOYME
Διεκδικούμε την Κύπρο που μας αξίζει.
Δεν συμβιβαζόμαστε με το τέλμα και τη μετριότητα.
Διασφαλίζουμε τις συνθήκες εκείνες που βοηθούν τον Κύπριο πολίτη να γίνει ξανά η δύναμη της οικονομικής προόδου.
Με σχέδιο και ολοκληρωμένες προτάσεις,
αντιμετωπίζουμε την ανεργία,
 την ακρίβεια
και τα μεγάλα κοινωνικά προβλήματα.
EΛΠIZOYME
Ελπίζουμε σε κάτι καλύτερο, γιατί τολμούμε και διεκδικούμε.
Γυρίζουμε σελίδα και αφήνουμε πίσω ξεπερασμένες πολιτικές, συμπεριφορές και νοοτροπίες.
Απελευθερώνουμε δυνάμεις και ικανότητες των Κυπρίων.
Και η ελπίδα γίνεται κάτι χειροπιαστό.
Ένα καλύτερο αύριο για τους πολίτες και την κοινωνία μας.
Στις 22 του Μάη καλούμαστε να εκλέξουμε τη νέα Βουλή των Αντιπροσώπων. Είναι ένα προσκλητήριο της Δημοκρατίας από το οποίο δεν πρέπει να λείψει κανένας.
 Η Δημοκρατία, για να λειτουργήσει, χρειάζεται το δικό της οξυγόνο, χρειάζεται την κοινωνική συμμετοχή.
Στις 22 του Μάη, μπορούμε να στείλουμε ένα ισχυρό μήνυμα για να αλλάξει πορεία η Κύπρος.
Πρέπει να ανακόψουμε την πορεία της παρακμής,
 να ενώσουμε τις δυνάμεις μας και να προχωρήσουμε με αυτοπεποίθηση και τόλμη, σε μια νέα, δημιουργική εποχή.
Η Κύπρος κινείται σε λάθος κατεύθυνση.
Το εθνικό μας θέμα βρίσκεται σε τέλμα.
Δεν αξιοποιούμε τις δυνατότητες που μας δίνει η Ευρώπη.
Η οικονομική ανασφάλεια μεγαλώνει.
 Γιατί η κυβέρνηση δεν παίρνει μέτρα.
Δεν τολμά να κάνει τις τομές που έχει ανάγκη το κράτος και η οικονομία μας.
Έχουμε την ευκαιρία να στείλουμε ένα ισχυρό μήνυμα αλλαγής πολιτικής,
για να αντιμετωπίσουμε την ανεργία,
την ακρίβεια,
την οικονομική ύφεση,
την εγκληματικότητα,
τα μεγάλα κοινωνικά προβλήματα.
Στις 22 του Μάη ενώνουμε δυνάμεις.
Σας καλώ να στηρίξετε τον Δημοκρατικό Συναγερμό.
Μαζί τολμούμε.
Μαζί διεκδικούμε.
Μαζί φέρνουμε την ελπίδα.
Νίκος Αναστασιάδης Πρόεδρος
ΚΥΠΡΙΑΚΟ
Έχει αποδειχθεί ιστορικά ότι η πατρίδα μας, η Κύπρος, κέρδισε μάχες όταν είχαμε:
Ενότητα δυνάμεων
Διεθνείς συμμαχίες
και κυρίως Στρατηγικό σχέδιο
Δυστυχώς, σήμερα και οι τρεις αυτές παράμετροι απουσιάζουν.
Το εθνικό θέμα βρίσκεται σε τέλμα.
Η κυβέρνηση δεν έχει στρατηγική.
Ο Δημοκρατικός Συναγερμός έχει ξεκάθαρες θέσεις για το Κυπριακό: Επιδιώκουμε λύση δικοινοτικής-διζωνικής ομοσπονδίας με μία κυριαρχία, μία ιθαγένεια και μία διεθνή προσωπικότητα.
Η λύση πρέπει να εδράζεται πάνω στις αρχές και τις αξίες της Ευρωπαϊκής Ένωσης
συμπεριλαμβανομένων των τεσσάρων βασικών ελευθεριών.
Η λύση πρέπει να προβλέπει την άμεση αποχώρηση των τουρκικών στρατευμάτων.
Δεν νοείται λύση χωρίς ενότητα εδάφους, λαού, θεσμών και οικονομίας.
Είμαστε έτοιμοι να αναλάβουμε τις ευθύνες μας
και να στηρίξουμε κάθε εποικοδομητική προσπάθεια για λύση όπως έχουμε πράξει μέχρι σήμερα.
ΟΙΚΟΝΟΜΙΑ
Η κυβέρνηση δεν έχει σχέδιο και στρατηγική για ν’ αντιμετωπίσει την οικονομική κρίση.
Βαδίζει στα τυφλά, χωρίς πυξίδα.
Δεν παίρνει μέτρα για την ανάπτυξη.
Τριάντα χιλιάδες συμπολίτες μας είναι σήμερα άνεργοι
Χιλιάδες αυτοεργοδοτούμενοι έχουν μείνει χωρίς εισόδημα και χωρίς κανένα επίδομα
Ένας στους δύο συνταξιούχους ζει κάτω από το όριο της φτώχειας
Η ακρίβεια μειώνει δραστικά το εισόδημα όλων μας
Τα δημόσια πλεονάσματα μετατράπηκαν σε δημόσια ελλείμματα που τώρα καλείται να αποπληρώσει ο φορολογούμενος πολίτης.
Χρειάζεται να γίνουν τα αυτονόητα. Να στηριχθούν οι επενδύσεις
και να δημιουργηθούν νέες θέσεις εργασίας.
 Η Κύπρος έχει ανάγκη από ένα νέο μοντέλο κράτους: ευέλικτο, νοικοκυρεμένο,
ευαίσθητο, φιλικό προς τους πολίτες.
ΑΝΕΡΓΙΑ
Στην αγορά η κατάσταση γίνεται ασφυκτική. Δεν υπάρχουν δουλειές. Η ανεργία αυξάνεται συνεχώς.
Οι 13.280 άνεργοι του Φεβρουαρίου του 2008 – όταν αναλάμβανε την εξουσία η κυβέρνηση Χριστόφια - έγιναν τον προηγούμενο μήνα 29.806, καταγράφοντας μια μεγάλη αύξηση της τάξης του 124%.
Μόνο τον τελευταίο χρόνο, προστέθηκαν στη λίστα των ανέργων 6.000 άνθρωποι.
5.000 συμπολίτες μας παραμένουν χωρίς εργασία για διάστημα πέραν των έξι μηνών.
Το 44% των ανέργων είναι άτομα ηλικίας μεταξύ 30 και 49 ετών. Άνθρωποι οικογενειάρχες, οι οποίοι πλέον αδυνατούν να εκπληρώσουν τραπεζικές ή άλλες υποχρεώσεις και δεσμεύσεις.
Ειδικά μεταξύ των νέων, η Ανεργία αυξήθηκε με ρυθμό 187%.
Μόνο μια πολιτική ανάπτυξης με σχέδιο και στρατηγική μπορεί να δώσει ώθηση στην οικονομία
και να δημιουργήσει νέες θέσεις εργασίας.
ΜΕΤΑΝΑΣΤΕΥΤΙΚΟ
Η παράνομη μετανάστευση εξελίσσεται σε μεγάλο πρόβλημα της κυπριακής κοινωνίας,
με την κυβέρνηση απλώς να παρακολουθεί.
Η απάντηση στο πρόβλημα βρίσκεται στην αυστηρή εφαρμογή του μεταναστευτικού πλαισίου της Ευρωπαϊκής Ένωσης και στη λήψη συγκεκριμένων μέτρων πολιτικής από την Κυβέρνηση.
Αυστηρή φρούρηση των ακτών,
αύξηση του ελέγχου στα οδοφράγματα και σχολαστική επιτήρηση της πράσινης γραμμής, με σύγχρονα ηλεκτρονικά μέσα.
Αξιοποίηση του ευρωπαϊκού οργανισμού FRONTEX και ένταξη της Κύπρου στη Συνθήκη Σένγκεν.
Διεξαγωγή αυστηρού ελέγχου για πάταξη του φαινομένου της παράνομης και αδήλωτης εργασίας
 και επιστροφή των παρανόμως διαμενόντων στις χώρες προέλευσής τους και απαγόρευση επανέλευσής τους.
Άμεση απέλαση όσων εμπλέκονται στη διάπραξη ποινικών αδικημάτων.
Απόδοση μεγαλύτερης έμφασης σε προγράμματα διδασκαλίας της ελληνικής γλώσσας και εξοικείωσης με τον πολιτισμό μας, στους νόμιμους μετανάστες, για πιο ομαλή ένταξή τους στην κοινωνική πραγματικότητα της Κύπρου.
