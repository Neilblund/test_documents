Venstres valgudtalelse.  Venstres folketingsgruppe har i anledning af folketingsvalget den 15. november 1960 vedtaget følgende udtalelse:  TIL DANSKE VÆLGERE  Tirsdag den 15. november holdes der folketingsvalg. Den dag skal vælgerne tage stilling til, om de Ønsker en fortsættelse af den blokpolitik, trekantregeringen har stået som udtryk for, og som har haft rekordagtige stigninger i skatter og offentlige udgifter til følge, eller om de Ønsker at skifte til en liberal politik, der gennem offentlige besparelser og skattelettelser sænker omkostningsniveauet og derved styrker konkurrenceevne samt produktions- og beskæftigelsesmuligheder.  En lang række af påtrængende og betydningsfulde opgaver er trods gunstige muligheder ikke blevet løst. Vi fremhæver i den forbindelse den akutte boligsituation, hvor vi endog har oplevet et skæbnesvangert boligstop; vi nævner mangelen på tilvejebringelse af bevægelighed på arbejdsmarkedet og regeringens manglende evne til at skabe en harmonisk udvikling på det uddannelsesmæssige område. Ligeledes mangler en løsning af hjemmeværnets problemer.  Især falder det i Øjnene, at flertalsregeringens partier ikke har formået at udforme den skattereform, som så længe har været påkrævet, og som de har talt så meget om.  Venstre anmoder derfor om forøget støtte til en politik, der kan sætte ind på en række af disse og andre vigtige områder efter følgende retningslinier:  Med det formål at fremme arbejds- og produktionslyst, privat opsparing, afvikling af sambeskatningen og en nødvendig forenkling af vort skattesystem har oppositionen fremlagt et skatteforslag, der indeholder følgende principper:  Af de første 5500 kr. skattepligtig indkomst for forsørgere betales intet. Af det beløb, hvormed den skattepligtige indkomst overstiger 5500 kr. op til 18.000 kr., betales en ensartet procent, nemlig 18. Herved vil indkomster op til 24.000 kr. brutto eller 90 procent af samtlige skatteydere i fremtiden ikke få nogen merindkomst særbeskattet, og indkomstskatten til staten reduceres for den enkelte med gennemsnitlig 25 procent.  Delingssystemet og forbedrede hustrufradrag indføres herunder for medhjælpende hustruer.  Sambeskatning ophører. Forbedrede børnefradrag indføres. Den særlige ungdomsskat ophører.  For at støtte den private opsparing gives der alle skatteydere adgang til hvert år skattefrit at kunne opspare indtil 2500 kr. Særlige begunstigelser indføres for nyetablerede.  På ejendomsskatteområdet er foreslået:  Ophør af ejendomsskat til staten,  ophør af ejendomsskat til amtskommunen,  ophør af kapitalvindingsskat på fast ejendom og loft over den sognekommunale ejendomsbeskatning.  Venstre vil målbevidst fastholde fradragsretten. Man modsætter sig indførelse af kildeskat, der forøger administrationen også for erhvervslivet og særligt er vendt mod lønmodtagerne.  Med de krav, der som følge af den forestående markedsudvikling vil blive stillet til dansk industri, håndværk, handel og landbrug, er en omkostningssænkende politik mere nødvendig end nogen sinde.  For landbruget gælder det særlige, at den europæiske markedsudvikling endog truer med at indskrænke afsætningsmulighederne, hvorved erhvervets vanskeligheder yderligere forøges.  Både for landbruget og for vor samlede Økonomi, der er afhængig af landbrugets nettovalutaindtjening, er en positiv landbrugspolitik derfor afgørende nødvendig.  Udover afvikling af de særbyrder, som ejendomsskatterne er på dansk landbrugsproduktion, må en energisk indsats gøres for, at Danmark på det engelske marked kan opnå toldnedsættelser i samme takt, som vi skal give engelsk produktion toldfrihed på det danske marked, ligesom landbruget må have adgang til selv at fastsætte sine priser på hjemmemarkedet.  Boliglovgivningen bør revideres med henblik på en yderligere afvikling af restriktionerne og statens tilskudsvirksomhed, således at vi kan nå frem til det frie boligmarked, som alene kan sikre et tilstrækkeligt antal boliger og dermed en rimelig husleje. I forbindelse med en revision af boliglovgivningen må også den boligskat, regeringspartierne har ind ført, fjernes.  Store opgaver skal løses med hensyn til undervisning, uddannelse og forskning, ligesom man fra samfundets side må skabe sådanne muligheder, at enhver ung kan få en uddannelse, der svarer til hans evner.  Ungdommens uddannelsesfond, der blev oprettet i 1952 under den Venstre-konservative regering, må stadig udbygges, således at den har tilstrækkelige midler til at støtte de studerende, og især må der lægges vægt på, at der er rigelig mulighed for at kunne yde rentefri lån til studerende inden for de forskellige uddannelsesområder.  Venstre Ønsker fortsat vor sociale lovgivning udviklet til bedre hjælp for alle, der uden egen skyld er ude af stand til ved normal arbejdsindsats at forsørge sig selv. Den sociale lovgivning må opbygges således, at den ikke virker produktionshæmmende.  På arbejdsmarkedet er der grund til at påpege, at på trods af oppositionens direkte forslag har trekantregeringen ganske afvist at give vort land et tilstrækkeligt beredskab til sikring af vore livsvigtige områder, om vi på ny skulle blive udsat for konflikter på arbejdsmarkedet.  Dette er nogle hovedretningslinier for den Økonomiske og sociale politik, Venstre Ønsker ført.  Igennem 31/2 år har de nuværende tre regeringspartier, der forud for sidste valg bekæmpede hinanden, tilsammen opretholdt magten og på mange områder benyttet den til skade for det samarbejdende folkestyre. I mange henseender har det bevirket, at et eller flere af regeringspartierne dermed har medvirket til en politik i strid med, hvad de hentede deres tilslutning blandt vælgerne på.  Vi Ønsker det bedst mulige samarbejde med andre om at give Danmark en liberal ledelse. Mere end nogen sinde står det klart, at det først og fremmest kan opnås ved en styrkelse af Venstre.  Vi opfordrer derfor vælgerne til på valgdagen at give Venstre Øget styrke til et arbejde til gavn for den danske befolkning.
