Pobjedničkim putem. Evo ruka!
CRNA GORA EVROPSKI PRIMJER
CRNA  GORA,  NAJMLAĐA  EVROPSKA  DRŽAVA
Nastavljamo pobjedničkim putem!
21. maja 2006. na referendumu održanom po najvišim standardima demokratske Evrope, obnovili smo državu i
preuzeli odgovornost da upravljamo svojom budućnošću!
22. juna 2006. Crna Gora je primljena u OEBS,
a već 28. juna 2006. njen međunarodno-pravni subjektivitet potvrđen je prijemom u  Ujedinjene Nacije.
Time smo otklonili posljedice istorijske nepravde učinjene Crnoj Gori početkom XX vijeka.
Crna  Gora,  najmlađa  evropska  država,  na  dobrobit  svojih  građana,  stupa  u evropske  i
svjetske  integracione  procese.
Nastavljamo  saradnju  sa  institucijama  Evropske  Unije,
Međunarodnim  monetarnim  fondom,
Svjetskom  bankom  i
Svjetskom  trgovinskom  organizacijom.
Razborito i dosljedno, na sigurnim državnim temeljima, gradimo moderan ekonomski i
politički sistem.
Imamo prirodne, privredne i ljudske potencijale da, koristeći razvojne mogućnosti otvorenog tržišta i ekonomske prednosti “male države”, dostignemo evropski kvalitet života u Crnoj Gori.
Poput  Slovenije, Kipra i Malte, najbogatijih novih članica Evropske Unije!
Snažna i sigurna,
prijateljska, stvaralačka i pregalačka - evo ruka!
Provjereno, Koalicija za evropsku Crnu Goru
Koalicija za evropsku Crnu Goru – Milo Đukanović
ZA EVROPSKI KVALITET ŽIVOTA
Ekonomski razvoj i ukupan napredak
je moguć samo uz nisku inflaciju i
umjerenu državnu potrošnju.
Zato stvaramo stabilan politički, pravni i ekonomski ambijent!
Cijene u Crnoj Gori su stabilne.
Budžet je uravnotežen.
Zaduženost države se smanjuje.
Kamatne stope postepeno padaju.
Poreska opterećenja  takođe.
Nastavićemo sa tom politikom, jer ona hrabri investitore,
što će omogućiti otvaranje novih radnih mjesta.
To je najbolji put za rast plata i penzija i bolji lični standard,
za bolje školstvo i
zdravstvo i
kvalitetniju infrastrukturu.
ZA RACIONAlNU I EFIKASNU DRŽAVU I VlADAVINU PRAVA - EVO RUKA!
Država postoji radi građana, a ne građani radi nje.
Nastavljamo da unapređujemo  poslovni  ambijent.
Država će pomoći privredi smanjenjem poreskih opterećenja i uprošćavanjem administrativnih  procedura.
Nakon što smo stopu poreza na dobit učinili najnižom u regionu,
na taj nivo dovešćemo i stopu poreza na dohodak građana.
Nastavljamo   sa reformom pravosudnog  sistema po evropskim standardima i
odlučnom borbom protiv pojava korupcije
i kriminala.
Obezbijedićemo  punu zaštitu svojinskih prava.
Nastavićemo proces restitucije.
Naša vlada želi da ispravi nepravde iz prošlosti, da taj teret ne bi nosile nove generacije.
Radićemo na daljoj racionalizaciji državne potrošnje, da bi građanima i privredi ostajalo više novca s kojim slobodno  raspolažu.
Državna uprava i
lokalna samouprava se moraju reducirati  i racionalno organizovati.
Nove funkcije koje Crna Gora preuzima sa nivoa državne zajednice - vojska i diplomatija - biće primjer takve organizacije.
Vojska Crne Gore će biti profesionalna - ukinućemo služenje vojnog roka.
Popravićemo kreditnu sliku Crne Gore, što će omogućiti smanjenje kamatnih stopa na kredite koje koriste građani.
I dalje ćemo smanjivati državni dug da bismo zavrijedili povjerenje međunarodnih finansijskih institucija i stekli pravo na nove investicione kredite.
ZA NOVA RADNA MJESTA, BOlJE PlATE, PENZIJE I SOCIJAlNA PRIMANJA, EVO RUKA!
Koristićemo iskustva bogatih zemalja sličnih nama, kao što su Luksemburg, Slovenija, Island, Malta i druge.
Crna Gora je već postala svjetski prepoznatljivo turističko odredište.
Već treću godinu zaredom, Crna Gora je najbrže rastuća turistička ekonomija na svijetu.
Stvaramo uslove da se pored turizma iskoriste i svi drugi bogati resursi sa kojima Crna Gora raspolaže.
Posebno, potencijali sjevera Crne Gore, koji ne zaostaju za razvojnim mogućnostima Primorja.
Usvojena strategija ravnomjernog regionalnog razvoja, uz permanentna poboljšanja, biće putokaz ka tom cilju.
Zašto da budemo uvoznik električne energije, kada je Crna Gora bogata energetskim resursima i može ubrzo postati izvoznik?
Poljoprivreda,
šumarstvo,
vinogradarstvo i
ribarstvo su razvojne šanse koje ćemo  dodatno iskoristiti!
Nastavljamo da stvaramo povoljne uslove za razvoj poslovanja iz oblasti finansijskih usluga!
Sve je to izgledna  šansa za privlačenje  investicija kojima će se povećati  društveni  proizvod!
Tako će i plate i penzije brže rasti!
Unaprijedićemo penzijski sistem tako da će svako od nas novac iz svoje plate uplaćivati na svoj račun, te s njim slobodno raspolagati.
U ovako razvijenoj Crnoj Gori biće manje socijalno ugroženih.
Takva država će biti snažnija i efikasnija u socijalnim davanjima i sigurna potpora za one kojima je pomoć nužna.
ZA IZGRADNJU INFRASTRUKTURE PO VISOKIM EVROPSKIM STANDARDIMA,  EVO RUKA!
Uporedo sa dosadašnjim značajnim ulaganjima strateški smo planirali projekte koje ćemo realizovati da bi Crna Gora bila razvijena,
ekološki zaštićena i još privlačnija.
Autoput kroz sjever Crne Gore prema Srbiji već smo započeli.
U partnerstvu sa investitorima stvaramo uslove da uskoro počne izgradnja jadransko-jonske autoceste kroz Crnu Goru.
Nastavljamo izgradnju regionalnog puta Risan – Nikšić - Žabljak,
rekonstrukciju postojeće putne i
željezničke mreže.
Stvoreni su svi uslovi da započnemo zamašna ulaganja u izgradnju i rekonstrukciju sistema otpadnih voda.
Na osnovu definisane strategije, trajno ćemo riješiti i problem vodosnabdijevanja.
Imamo pouzdane partnere iz međunarodne  zajednice da uspješno ostvarimo sve planirane projekte!
ZA UNAPREĐENJE DRUŠTVENOG STANDARDA GRAĐANA I NOVU STRATEGIJU RAZVOJA KUlTURE I SPORTA, EVO RUKA!
Mnogo je urađeno da se popravi  školski sistem - od pripreme modernih nastavnih planova i programa do ulaganja u renoviranje i izgradnju novih škola, predškolskih i visokoškolskih ustanova.
Nastavljamo reforme obrazovnog sistema uvođenjem evropskih nastavnih programa uz primjenu novih tehnologija u nastavni proces - potpuno opremanje računarskim sistemima uz učenje stranih jezika.
Dalje ćemo podsticati konkurenciju u ovoj oblasti, uvjereni da će to ubrzati stvaranje novog i višeg kvaliteta.
U skladu sa novim razvojnim potrebama, država će stipendirati perspektivne mlade ljude na vrhunskim svjetskim univerzitetima.
Cetinje kao crnogorska prijestonica će realizacijom projekata, prevashodno u oblasti višeg obrazovanja i kulture, dobiti profil savremenog evropskog grada.
Modernizujemo i dalje crnogorski zdravstveni sistem.
Nastavićemo da ulažemo u savremenu zdravstvenu opremu i
u naš kadar.
Usvojićemo  državnu  multikulturnu strategiju i
obezbijediti zaštitu kulturne baštine.
Daćemo punu podršku crnogorskom sportu - razvoju mladih  talenata i vrhunskim sportistima.
Crnogorska vojska biće moderna profesionalna armija, bez obaveze služenja vojnog roka.
ZA PUNU INTEGRACIJU CRNE GORE U MEĐUNARODNU ZAJEDNICU, EVO RUKA!
Crna Gora je mala država, ali veliki evropski primjer.
Crna Gora se ponosila i ponosi bogastvom vjera i nacija koje žive u njoj,
očuvanom tolerancijom i dijalogom, koji su naša ulaznica u međunarodnu zajednicu.
Naš cilj i interes su jasni:
- gradićemo najbolje odnose sa Srbijom i
sa svima u regionu;
- nastavićemo približavanje Evropskoj uniji, da bismo Sporazum o stabilizaciji i asocijaciji potpisali do kraja 2006;
- u ovoj godini pristupićemo i Partnerstvu za mir;
- konstruktivno ćemo i dalje sarađivati sa MMF-om i
Svjetskom bankom i
nastojati da Crna Gora već početkom 2007. postane članica Svjetske trgovinske organizacije!
Nastavljamo pobjedničkim, evropskim putem!
Naš strateški cilj je životni standard naših građana na nivou razvijenog evropskog okruženja.
Naš program je realan i ostvarljiv u doglednoj budućnosti.
Pobjednički jer je pregalački!
Da radimo i  zaradimo,
da  štedimo,
investiramo,
da  usvajamo nova znanja i
“osvajamo” nova tržišta.
S povjerenjem u generacije koje stasavaju.
Da u bogatoj državi svi živimo bogatije!
Naš program iznova okuplja sposobne, preduzetne duhom, marljive ljude koji vjeruju u sebe i u budućnost svoje države.
Poziva  u  produktivno  sadejstvo,  u  partnerstvo koje demokratski uvažava različitost političkog stava i smatra najvećim bogatstvom multikulturalnost crnogorskog društva.
Okuplja u blisko mnoštvo, za opšte dobro!
Za zdrave i efikasne institucije.
Za racionalnu i uspješnu državu Crnu Goru!
ZA EVROPSKI KVAlITET ŽIVOTA GRAĐANA EVROPSKE DRŽAVE CRNE GORE!
PROVJERENO, KOAlICIJA ZA EVROPSKU CRNU GORU
CRNA GORA JE VEĆ PRIMJER USPJEŠNOG DEMOKRATSKOG PREOBRAŽAJA DRUŠTVA I
DINAMIČNOG PRIVREDNOG RAZVOJA U REGIONU!
Na temelju očuvanog mira i tolerancije u različitostima, Crna Gora je sve ubjedljiviji primjer multietničke demokratije na Balkanu!
Inflacija je na nivou zemalja Evropske Unije ispod 2%!
Budžetski deficit je ispod 2% BDP u skladu sa pravilima  EU!
Najmanje smo zadužena država na Balkanu
naš inojavni dug je ispod 30% BDP, a ukupni ispod 40% što je ispod nivoa koji propisuje  EU!
Ulaganja u infrastrukturu su očigledna novi mostovi, putevi, tuneli, aerodromi u Podgorici i Tivtu, željeznica …!
Stopa nezaposlenosti je smanjena sa 32 % na 15 % idalje se ubrzano smanjuje!
Dinamično raste broj novih preduzeća - oko 30 000 malih i srednjih preduzeća kreira blizu 60% društvenog proizvoda!
Priliv stranih investicija je rekordan u regionu samo prošle godine preko 382 miliona EUR ili 620 EUR po stanovniku!
Crna Gora je, već tri godine zaredom, po ocjeni meritornih međunarodnih institucija najbrže rastuća turistička ekonomija na svijetu!
Sačuvali smo mir i
multietnicki sklad.
Dokazali smo ekonomsku održivost Crne Gore.
Hrabro i ispešno sprovodimo sveobuhvatne reforme crnogorskog društva.
Obnovili smo državnost Crne Gore i
preuzeli odgovornost za vlastitu budućnost.
Priznao nas je i uvažio cijeli svijet.
ZA CRNU GORU EVROPSKI PRIMJER!
POBJEDNIČKIM PUTEM, EVO RUKA!
