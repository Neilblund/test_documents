Hrvati su u Bosni i Hercegovini autohtoni narod, njegovi su korijeni ovdje najdublji, a pečat koji smo dali  kroz znanstveni, umjetnički i duhovni doprinos je neizbrisiv.
Obveza je današnje generacije političara i uopće politički mislećih ljudi zadržati i obraniti naše pravo na Bosnu i Hercegovinu.
Isto pravo na Bosnu i Hercegovinu imaju i dva druga konstitutivna naroda Bošnjaci i Srbi te pripadnici nacionalnih manjina i svi ostali građani koji ovu zemlju osjećaju i priznaju svojom domovinom i državom.
Zadnji rat je na različite načine ranio svaki narod i većinu građana Bosne i Hercegovine.
Posebice katastrofalnu kataklizmu  doživio je hrvatski narod.
Pored desetina tisuća bijenih i ranjenih, rat je najteže pogodio upravo one Hrvate koji su protjerani sa svojih vjekovnih ognjišta s područja Bosanske posavine i Sjeverozapadne Bosne, teritorija koji danas pripadaju administrativnom aranžmanu zvanom Republika Srpska gdje je od predratnih više od 200 tisuća Hrvata danas ostalo manje od 20 tisuća.
Neravnopravna ustavna pozicija u koju su Hrvati dovedeni oportunističkim rješenjima iz Daytona kao i njegovim kasnijim revizijama, uzrokom je rastućeg defetizma kod Hrvata,
posebice mladih, koji se sve više odlučuju na napuštanje svojih vjekovnih pradjedovskih ognjišta i odlazak u Hrvatsku ili čak treće zemlje Europe i prekooceanske zemlje.
Dugo vremena je i hrvatska politika u Bosni i Hercegovini što svjesno,  što nesvjesno, pothranjivala ovaj defetizam pasivnošću, neprincipijelnim kompromisima, naivno očekujući da će Zagreb, Brisel ili Washington riješiti hrvatsko pitanje.
Pristajanje na diktat svjetskih moćnika,  ili pak na diktat situacije („Naštetiti Narodu pristajući na diktat ili mu naštetiti ne pristajući na diktat“; V.Havel), romantičarski odnos prema Zagrebu i vjerovanje da će Zagreb bolje štititi interese Hrvata u B i H od njih samih,
bio je razlogom da su hrvatski politički predstavnici iz Bosne i Hercegovine potpisali sve dosadašnje političke i ustavne aranžmane od Washingtona, Daytona, Petritschevih amandmana do najnovijeg „travanjskog paketa“.
Bez obzira na namjere, rezultat je uvijek, izuzev „travanjskog paketa kojeg je zaustavio HDZ 1990, bio štetan po ustavnu poziciju Hrvata u Bosni i Hercegovini.
Pojavom HDZ 1990 došla je na hrvatsku političku scenu vjerodostojna autonomna politika Hrvata iz Bosne i Hercegovine
koja želi suradnju i s Zagrebom i s Briselom i Wasingtonom ali ne pristaje na paternalizam, niti diktat,
koja je privržena načelima ali je spremna na kompromis koji se ne kosi s načelima i koji donosi rješenje,
koja je spremna na suradnju s predstavnicima Srba i Bošnjaka ali ne pristaje na vazalski odnos (često umotan u celofan „strateških sporazuma“)
Privrženost na načelima pravednosti te davanje utemeljene nade  Hrvatima i svakom građaninu Bosne i Hercegovine da Bosna i Hercegovina može biti prosperitetna država u kojoj će se predstavnici svakog naroda i svaki građanin osjećati komotno i dostojanstveno
koja funkcionira kao  „hrvatska stranka bosanko hercegovačke odgovornosti“, kako je zapisano u Programskoj deklaraciji HDZ 1990.
Standardizacija demokratskih i političkih prava
Temeljem toga: Bosna i Hercegovina treba postati pravedna i funkcionalna država.
To je jedino moguće dobivanjem demokratskog ustava kojim će sva tri naroda biti suverena, slobodna i jednaka.
Demokratski ustav podrazumijeva standardizirana individualna i kolektivna prava.
Točno prije 4 godine HDZ 1990 je utemeljen sa temeljnom misijom da zaustavimo eroziju hrvatskog političkog bića u Bosni i Hercegovini.
Spriječili smo legalizaciju konačne podjele BiH na dva entiteta, jednog sa srpskom dominacijom – RS i drugog s bošnjačkom dominacijom u FBIH, što bi u biti značilo pretvaranje hrvatskog naroda od suverenog i konstitutivnog po preambuli Aneksa 4 u nacionalnu manjinu, iako su Hrvati najstariji i autohtoni narod u BiH.
U najdelikatnijem postdejtonskom trenutku i za hrvatski narod i za Bosnu i Hercegovinu pokazalo se da je HDZ 1990 autentična politička snaga hrvatskog naroda u BiH,
čije je djelovanje korespondiralo sa službenim stajalištima najznačajnijih hrvatskih  nacionalnih, vjerskih i kulturnih institucija, te je preko svojih zastupnika u Parlamentarnoj skupštini BiH, pokazala snagu te političke volje.
Odbijanje „travanjskog paketa ustavnih promjena“ koji je pod krinkom kozmetičkih ustavnih promjena u stvari trebao legalizirati institucionalno grubu podjelu ove zemlje između Sarajeva i Banjaluke,
HDZ 1990 je presudno utjecao na otvaranje procesa revitalizacije hrvatskog političkog subjektiviteta i mogućnosti za donošenje novog ustava za BiH
koji bi trajno kroz pravedno i funkcionalno rješenje stabilizirao BiH i osigurao euroatlantsku budućnost.
Otvorili smo prostor za unutarhrvatski dogovor koji je rezultirao Kreševskom deklaracijom, dokumentom koji je postavio standard trajnog hrvatskog otklona od dvoentitetske podjele BiH.
ZATO SE HDZ 1990 ZALAŽE ZA FEDERALNU BOSNU I HERCEGOVINU KOJA BI SADRŽAVALA I FEDERALNU JEDINICU SA HRVATSKOM VEĆINOM.
TO SE MOŽE POSTIĆI KOMBINIRANJEM NAČELA TERITORIJALIZACIJE SA NAČELOM INSTITUCIONALNE RAVNOPRAVNOSTI.
ZALAGANJE HDZ-a 1990 ZA ODRŽAVANJE MEĐUNARODNE KONFERENCIJE, ODNOSNO ZA MULTILATERALNIM PRISTUPOM I ODGOVORNOŠĆU ZA DONOŠENJE NOVOG USTAVA REZULTIRALO JE I NAJNOVIJIM REZOLUCIJAMA VIJEĆA EUROPE I EUROPSKOG PARLAMENTA KOJE SE DEFINITIVNO OPREDJELJUJU ZA INSTITUCIONALIZIRANJE SVEOBUHVATNIH USTAVNIH REFORMI ZA BOSNU I HERCEGOVINU.
HDZ 1990 duboko svjestan da je Aneks IV Dejtonskog mirovnog sporazuma etablirao različite startne pozicije ključnih strana dajući Srbima kroz RS državu u državi, ovakvim ustrojem FBiH Bošnjacima prostor za ostvarivanjem pune dominacije,
što su pozicije koje uopće ne sugeriraju dijalog i dogovor oko budućeg ustavnog uređenja Bosne i Hercegovine.
Zbog toga ni ključni međunarodni akteri i institucije koji su pridonijeli Dejtonskom mirovnom sporazumu ne mogu pobjeći od odgovornosti za postizanjem novog temeljnog dogovora za Bosnu i Hercegovinu,
koji bi na ovim načelima osigurao trajan mir i budućnost BiH.
Zato je HDZ 1990 u ostvarenje legitimnih zahtjeva hrvatskog naroda u BiH pošao sa pozicije nužnosti hrvatskog zajedništva,
jer se samo vođeni ovim načelima i ciljevima u ovom nepovoljnom kontekstu možemo izboriti za jednakopravnost i slobodu hrvatskog naroda u BiH.
BOSNA I HERCEGOVINA DRŽAVA RAVNOPRAVNIH NARODA I GRAĐANA
HDZ 1990 se zalaže za Državu i kojoj će kolektivna prava konstitutivnih naroda biti  standardizirana i harmonizirana s građanskim i ljudskim pravima na način da se jamče ista prava svakom građaninu bez obzira da li se izjašnjavao kao pripadnik konstitutivnog naroda, da li bio pripadnik nacionalne manjine ili jednostavno neopredijeljen u ovom smislu.
Izgradnja civilnog/građanskog društva ne podrazumijeva negiranje konstitutivnosti naroda, ne znači potiranje nacionalnih, kulturnih i vjerskih identiteta već uključenost i utjecaj građanina kao osobe na kreiranje i donošenje odluka kako kroz političke stranke, tako i kroz razne oblike građanskog udruživanja i djelovanja.
Nacionalne manjine
Postdejtonska Bosna i Hercegovina niti ustavno niti zakonski niti u praksi ne jamči ista prava svojim građanima bilo da su pripadnici konstitutivnih naroda ili nacionalnih manjina.
Kršenje osnovnih ljudskih prava pripadnika nacionalnih manjina je sankcionirano presudom Suda za ljudska prava iz Stasbourga.
Pred Bosnom i Hercegovinom je obveza kako temeljem članstva u Vijeću Europe, tako i temeljem Sporazumna o stabilizaciji i pridruživanju s EU (i konačno temeljem Konvencija koje je Bona i Hercegovina potpisala) da se u sklopu šire reforme Ustava koja nam predstoji, otkloni diskriminacija iz Ustava i Izbornog zakona prema pripadnicima nacionalnih manjina.
HDZ 1990 uviđa da niti položaj pripadnika nacionalnih manjina nije isti.
Među manjinama postoje oni koji su dodatno diskriminirani kao što je slučaj s Romima.
Pored negiranja osnovnih ustavnih prava u smislu „birati i biti biran“ pripadnici Roma su u najvećoj mjeri socijalno isključeni u obrazovanju, socijalnoj i zdravstvenoj zaštiti, zapošljavanju… i temeljem toga nisu u stanju konzumirati niti ovaj ograničenim opseg ustavnih i zakonskih prava na razini ostalih manjina.
Stoga sve institucije ali i pripadnici konstitutivnih naroda i ostalih manjina moraju tretirati ovu činjenicu kao politički i moralni prioritet
i pitanje socijalnog položaja Roma institucionalno rješavati od razine općine, županije entiteta i Države.
GOSPODARSKI RAZVOJ
Makroekonomski okvir
Makroekonomski okvir planiran je uz opsežne pretpostavke izlaska iz krize, sa ostvarenjem rasta realnog  bruto društvenog proizvoda (BDP) od 0,5% za 2010 godinu te procjenom rasta BDP od 4% u 2011 godini.
Očekuje se rast inflacije od 1,5%.
Očekujemo također ukupnu stabilizaciju financijskog sustava posebnog financijsko bankarskog gdje bi i “banke majke”(s sjedištem u zemljama EU) zadržale ukupan kapital i aktivu u funkciji razvoja BiH.
Ukupne mogućnosti financiranja ukupne javne potrošnje jedino je moguće ostvariti izvršavanjem sporazuma sa MMF i Svjetskom bankom i prilivom      sredstava proračuna svih razina vlasti BiH.
Fiskalna politika
Temelj fiskalne  politike je potpora našim obvezama u sklopu Valutnog odbora, fiskalne konsolidacije i izvršavanja strukturalnih fiskalnih reformi.
Doznake, priliv sredstava u proračunu svih razina (stand-by)aranžman omogućiti će nam da održimo kontunuitetet u području javnih usluga koja se financiraju iz budžeta u 2010 godini,
s tim da izvršimo abmiciozne fiskalne reforme u cilju održivosti javnih financija.
S toga je potrebno djelovati konkretnim mjerama na preuzete obveze iz aranžmana sa MMF, a to znači:
2.1. Politiku plaća, provesti kroz sustav reformi tako da se uspostavi harmoniziran sveobuhvatan i transparentan sustav plaća i naklada.
2.2. ratne invalidnine  treba sankcionirati u planiranom proračunskom okviru usaglašenim sa MMF.
2.3. U skladu sa obvezama prema Svjetskoj banci potrebno je uvesti prihodovni prag sa naglaskom za ukidanjem gotovinskih primanja sa najvećim primanjima.
2.4. Usaglasiti i deplicirati beneficirane mirovine na taj način da se uvede cjelovita revizija beneficiranih mirovina
i da se obustave nova prava na beneficirane mirovine.
2.5. Također je potrebno definirati i kvantificirati neizmirene obveze iz ranijih godina i sačiniti program mjera i aktivnosti na reguliranje istih a koja se odnose na:
- dugovanja mirovinskom fondu(cca 170.000000) stotinu sedamdeset milijuna
- dugovanja ratnim invalidima
- dugovanja civilnim invalidima
- dugovanja demobiliziranim braniteljima
- dugovanja plaća i doprinosa u javnom sektoru
- ostala dugovanja i javne potrebe
To je dužnost od države, entiteta, županija i općina I politika koje će preuzeti odgovornost vršenja vlasti nakon sljedećih izbora.
Ekonomska politika
Naglasak na mjere ekonomske politike podrazumijeva uspostavu ekonomskog rasta i razvoja gospodarstva u BiH.
To su mjere iz nadležnosti djelokruga rada izvršnih vlasti svih razina, sa naglaskom na:
Mjere za izgradnju jedinstvenog ekonomskog prostora
Unapređenje fiskalne koordinacije
Mjere kojima će se osigurati kontrolirana, racionalna i efikasna javna potrošnja,
koja onda može pružiti podršku ekonomskom rastu, otvaranju radnih mjesta i podizanju standarda
To podrazumijeva proces radikalnih reformi ukupne javne uprave
Mjere za radikalne reforme poreznog sustava
Reforma mirovinskog sustava
Reforma zdravstvenog sustava
Posebne mjere i aktivnosti na donošenju svi pojedinačnih strategija razvoja entiteta i BiH.
Rasterećenje privrede
Potrebno je sagledati stanje privrede, i to na razini i fiskalnog i parafiskalnog opterećenja privrede.
Potrebno je utvrditi stope opterećenja:
Na razini zakona i propisa BiH i entiteta
Na razini zakona i propisa županija
Na razini propisa općina
Na razini propisa parafiskalnih organa svih razina (agencija, udruga, udruženje, ureda, uprava i dr. )
Potrebno je sačiniti plan uvođenja fiskalnih i parafiskalnih opterećenja na razinama koje su u EU, odrediti vremenske termine i kvantifikacije.
4. Proces privatizacije
Proces privatizacije nije  bio konzistentan i nije ispunio osnovnu ulogu za prikupljanje dovoljno kvalitetnih financijskih sredstava za budući razvoj.
Istovremeno je opterećen teškim deformacijama prevarama i neizvršenim ugovornim obvezama.
To ne bi bilo moguće bez uske sprege politike izvršne vlasti sa jedne strane, i pojedinaca i interesnih grupa sa druge strane.
Stoga se zalažemo da se donese zakon o reviziji privatizacije
uradi kakva takva popravka već urađene štete i kriminala u procesu privatizacije.
Zalažemo se u daljem postupku privatizacije zadržavanje u državnom sektoru oblasti energetike i telekomunikacija i namjenske proizvodnje (naoružanja i opreme),
sve ostalo državno vlasništvo prodati kroz jedan racionalan i transparentan oblik privatizacije.
Zalažemo se da se sredstva privatizacije usmjere u razvoj a ne pokrivanja proračunskih i drugih dubioza.
HDZ 1990 smatra da prioritet gospodarskog razvoja mora biti intenzivno pokretanje resursa u energetskom sektoru (hidro, vjetro potencijali, solarna energija),
što je moguće postići jednostavnim i učinkovitim  procedurama i dodjelama koncesija (vlade u županijama gdje je HDZ 1990 na vlasti) usprkos opstrukcijama na federalnim i lokalnim razinama, su putokaz kojim putem treba ići kad su u pitanju vitalni resursi ove zemlje.
HDZ 1990 je pokrenuo i intenzivirao projekt izgradnje koridora Vc, najznačajnijeg regionalnog infrastrukturnog projekta.
Stvorene su sve pretpostavke da se do kraja 2011. otpočne s radovima na sve četiri dionice od sjeverne do južne točke spajanja,
te da se osiguraju sredstva za projektiranja jadransko-jonske ceste, drugog paneuropskog koridora koji će također u dužini kroz BIH.
HDZ 1990 je pokrenuo službenu inicijativu za izgradnju plinovoda na koridoru Vc koji treba spojiti plinske izvore koji dolaze preko južnog kraka plinovoda iz Rusije sa terminalom Ploče.
6.a. HDZ 1990 je pokrenuo  inicijativu i prijedlog kroz institucije BiH preko svojih kadrova što se tiče izrade studijske i projektne dokumentacije za Jadransko-Jonsku autocestu teritorijem Bosne i Hercegovine, kao i jednog od motora suradnje i ubrzanog razvoja.
Mala i srednja poduzeća, njihovo osnivanje i stvaranje uvjeta za njihovo dalje razvijanje su vrhunski prioritet u ekonomskom oporavku i razvoju ove zemlje,
a naglasak treba biti na klasterima koji će biti osnivani oko najuspješnijih industrijskih subjekata poput Aluminija i drugih.
BiH je jedinstven ekonomski prostor;
opredjeljenje BiH za ulazak u EU tjera nas na to kako bi bili ravnopravnim partnerom razvijenih gospodarstava.
To je moguće ako iskoristimo naše komparativne prednosti.
Stoga BiH mora što prije postati jedinstven ekonomski prostor.
Posebno je ključno državno vođeno planiranje u sferi prometne infrastrukture,
energetskog sektora
informacijskog društva,
razvoja znanosti
uključujući formiranje državnog ministarstva poljoprivrede.
Regionalna gospodarska suradnja
Hitno ući u suradnju sa susjednim državama posebno Hrvatskom i Srbijom
radi planiranja i izgradnje prometne i energetske infrastrukture
te koristeći kompatibilnost i komplementarnost resursa ući u zajednički program proizvodnje
jer samo velikim serijama moguće je konkurirati gospodarstvima EU i u Svijetu.
PRAVNA DRŽAVA
Borba protiv korupcije je temeljni uvjet za istinski razvoj demokracije i stvaranje pretpostavke za inovativnost i kompetitivnost.
Osim boljeg zakonodavstva, potrebno je eliminirati korupciju iz političke sfere, kao jednog od najznačajnijih karcinoma  ukupne stvarnosti u Državi.
Mi u HDZ-u 1990 svjedočimo vlastitim primjerom da je moguće stjecati kredibilitet za borbu protiv korupcije na političkom planu,
te je nužno da se borba protiv korupcije u svim segmentima društva sve do najvažnijeg, a to je obrazovanje, prihvati kao jedan od najvažnijih prioriteta za ovu zemlju.
Nažalost ako uzmemo stručnu i svaku drugu osposobljenost pravosudnih institucija, pritiske kojima je čitav taj sustav izložen, možemo reći da nije stvorena društvena klima za neovisno pravosuđe bez čega neće biti moguće uopće zamisliti ozbiljniji iskorak.
MOSTAR
Zalažemo se za novi ustroj i Statut grada Mostara koji će biti u skladu sa Europskom konvencijom  ljudskim pravima i Europskom konvencijom o lokalnoj upravi.
Zalažemo se da izborni proces za grad Mostar se odvija u skladu sa jedinstvenim načelima izbornog zakona BiH.
OBRAZOVANJE
Što ste do sad napravili na ovom području?
Činjenica da među više od 3000 sveučilišta u svijetu nema ni jedno rangirano iz BiH kad je u pitanju kvaliteta pokazuje koliko BiH i sva sveučilišta u BiH zaostaju u kvaliteti obrazovanja.
Bez sustizanja standarda i kvalitete biće nemoguće osigurati perspektivu bosanskohercegovačkim studentima.
Zato se HDZ 1990 zalaže za donošenje državne strategije i utemeljenje fonda na razini BiH putem kojeg bi se intenzivirao proces harmoniziranja programa i kvalitete obrazovanja na bosanskohercegovačkim sveučilištima sa razvijenim sveučilištima u svijetu.
HDZ 1990 će kao i do sada djelovati u pravcu stvaranja zakonskih i financijskih uvjeta za autonomnost i kvalitetno funkcioniranje i razvijanje sveučilišta u Mostaru.
Ukupan proces obrazovanja od predškolskog do visokoškolskog stupnja mora biti u fokusu odgovornosti čitavog društva a pogotovo vlasti na svim razinama
što podrazumijeva i u tom smislu HDZ 1990 će se zalagati unapređenje procedura izbora nastavnika i profesora te uvjeta za nastavni proces
kao i depolitizaciju čitavog sustava obrazovanja u BiH i njegovog potpunog usklađivanja sa EU standardima.
POVRATAK
Pitanje povratka u BiH je najvažnije pitanje uz donošenje demokratskog ustava za BiH.
HDZ 1990 se zalaže za načelo da tako kao što ratni zločin ne može zastarjeti tako ni pravo na povratak ne može zastarjeti
što znači da dok postoji i jedna osoba koja je protjerana i prognana iz vlastitog doma bilo da se nalazi u BiH ili izvan a bude se željela vratiti institucije BiH su joj dužne omogućiti ostvarivanje tog prava.
HDZ 1990 je pokrenuo inicijativu za osiguravanje značajnih sredstava u iznosu od 500 miliona KM za povratak koja je prihvaćena u Parlamentarnoj Skupštini  BiH
i raditi će na realiziranju ovih sredstava i to na način da se precizno utvrde prioriteti za povratak i smanji ogromna neravnoteža u dosadašnjem pristupu tako da se proces povratka fokusira na područja za koja su hrvati posebno fokusirani poput Bosanske Posavine.
ISELJENIŠTVO
Izvan BiH poglavito u  Republici Hrvatskoj a i po svijetu živi više stotina tisuća hrvata koji su i državljani BiH ili imaju pravo na to državljanstvo.
HDZ 1990 će se snažno zalagati u pravcu da se ti ljudi ne odriču državljanstva BiH a da oni koji imaju pravo na njega to pravo i ostvare.
Poseban naglasak HDZ 1990 stavit će  na povezivanje iseljeništva u mrežu udruga Hrvata iz BiH koje će zajednički raditi na gospodarskim, socijalnim, obrazovnim, kulturnim, športskim projektima od zajedničkog interesa.
MLADI
Mladi kao ključni pokretač nužnih promjena u društvu jesu partneri u realizaciji ovog programa i ove strategije što podrazumijeva da dobiju podršku da kreiraju i vode aktivnu politiku u svim važnim segmentima života.
2. sabor mladeži HDZ 1990 održan 26. lipnja u Mostaru uz sudjelovanje oko tisuću izaslanika organizacija mladeži HDZ 1990 iz čitave Bosne i Hercegovine, pokazao je, za naše prilike, neuobičajeni politički aktivizam mladih.
Činjenica da su ovi mladi ljudi upravo u programu i političkoj praksi HDZ 1990 prepoznali vrijednosti koje ih motiviraju, za sve nas i mlade i stare je i ohrabrenje i obveza.
EU PUT BiH
HDZ 1990 od svog utemeljenja se snažno zalaže za osiguranje punopravnog članstava BiH u NATO i EU.
Za HDZ 1990 članstvo BiH u NATO-u je od višestrukog strateškog značaja jer će osigurati sigurnost unutar BiH a i neovisnost i teritorijalni integritet
pa paralelno s tim stvoriti ozračje povoljno za investiranje i značajni dolazak kapitala,
a što je posebno značajno i ostvarivanje navedenih preduvjeta doprinijeti će definitivnoj stabilizaciji i razvoju demokracije u BiH.
Članstvo unutar EU je najsnažniji motivacijski čimbenik za pokretanje nužnih reformi u BiH u svim segmentima.
Zato HDZ 1990 podražava europske klauzule u zakonodavne procedure  kako bi zakoni i reforme koji imaju europski pečat bile ubrzane na način da se osigura posebna procedura za njihovo usvajanje.
HDZ 1990 se zalaže za novi partnerski odnos između institucija EU i BiH koji će napraviti sadržajni pomak u odnosu na postojeću uhodanu i birokratiziranu praksu obzirom na sve specifičnosti BiH, njenu geopolitičku poziciju a i kataklizmu koja je bila bez presedana u novijoj povijesti.
NACIONALNI I KULTURNI IDENTITET
Institucije od nacionalnog i kulturnog značaja kao i institucije od medijskog značaja za hrvate u BiH jesu u vrhu prioriteta politike HDZ 1990
što je potvrđeno i konačno realno mogućnošću osiguranja emitiranja kanala na hrvatskom jeziku na javnom RTV sustavu BiH
kao i početkom rješavanja značajnih medija na hrvatskom jeziku na lokalnim razinama.
Ovo je veliki izazov za vjerodostojnost politike HDZ 1990 i o tome će se voditi velika pozornost.
