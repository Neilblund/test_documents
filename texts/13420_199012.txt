DET NYE EUROPA  Venstre viser vejen  AF VENSTRES FORMAND, UDENRIGSMINISTER UFFE ELLEMANN-JENSEN   Udfordringen  Et nyt Europakort er ved at tage form. Politiske og økonomiske grænser nedbrydes. Og Det nye Europa har alle muligheder for at blive et bedre Europa. Vi har sagt farvel til den kolde krig. Berlin-muren er nedbrudt. Tyskland bliver samlet. Det sovjetiske imperium mister sin kraft. De central- og østeuropæiske lande er på vej mod markedsøkonomi og demokrati. Vi er vidne til socialismens fallit. I Vesteuropa ser vi en styrkelse af Efsamarbejdet. Det indre marked har virket som en magnet på tredjelande, ikke mindst EFTA-landene. Der er økonomisk vækst og fremgang. Der er fremdrift i samarbejdet. Vi er også vidne til demokratiets triumf. Friheden har sejret. Mennesket bliver sat i centrum. De liberale ideer har bestået historiens prøve I den kommende tid skal vi forme det Europa, hvori det danske samfund skal fungere de næste 20-30-40 år. Vi er på tærsklen til store forhandlinger, der drejer sig om Europas politiske og økonomiske arkitektur.   Vi står overfor store udfordringer  De mest påtrængende spørgsmål er: Hvordan får vi et nyt europæisk sikkerhedssystem? Hvilken rolle får NATO? Hvilken rolle skal EF-samarbejdet spille? Og hvor står Danmark i det mønster, der er ved at blive lagt? Det er spørgsmål, der kræver svar. De nødvendiggør ikke kun en stillingtagen. De fremtvinger et engagement. Svarene er afgørende for det danske samfunds videre udvikling. Svarene og dermed vore holdninger skal baseres på vore egentlige interesser. Ellers kommer vi galt ad sted. Venstre vil gøre sit til, at det ikke bliver tilfældet. Vi vil derfor arbejde for, at de dogmer, der har hersket i dansk EF-politik bliver kastet over bord. Venstre har altid tonet rent flag. Vi gjorde det under folkeafstemningerne om EF i 1972 og 1986. Og vi gjorde det ved NATO-valget i 1988. Venstre er det parti, som uden slingren og tøven er gået ind for en forpligtende dansk deltagelse i EF. Vi har bestandig været aktivt engageret i arbejdet i Europarådet. Vi har altid arbejdet for en aktiv dansk politik i NATO, der skulle fremme afspændingen og sikre det amerikanske engagement i Europa. Vi har altid arbejdet for at styrke bestræbelserne på at skabe sikkerhed og samarbejde i Europa (»CSCE-processen«). Vi ønsker et åbent Europa, baseret på det brede og forpligtende samarbejde mellem nationerne. Vi har vore mål klare. Vi erkender, at Danmarks interesser ligger i at få styrket det europæiske samarbejde. Og i at sikre respekten og tiliden til Danmark hos vore partnere. Men vi må gøre det på realistisk grundlag – baseret på historiens lære, erfaringens budskaber og vore egentlige interesser. At se bort herfra vil være at fornægte vore interesser. Vi har en holdning. En holdning, der er baseret på ideer og visioner - ikke på ideologier og dogmer. Venstre viser vejen.   Opgaverne  Det nye Europa vil være samarbejdets Europa. De tider er forbi, hvor landene fører deres egen politik fluen hensyn til andre. Den økonomiske, teknologiske og industrielle udvikling gør det uundgåeligt. Europa bliver åbent for mennesker, ideer og forretninger. Landene i Europa knyttes tættere til hinanden. Der opstar et skæbnefællesskab. Det nye Europa frembringer ikke kun store udfordringer men også store opgaver og muligheder. Vi må finde nye måder til at styrke sikkerheden på. Vi skal fremme det økonomiske samarbejde med henblik på at sikre økonomisk vækst og beskæftigelsen. Vi skal løse de miljømæssige problemer, som vore samfund står over for. Og vi skal sætte mennesket i centrum. Det enkelte menneskes frihedsrettigheder indenfor samfundets rammer er det afgørende. Sådanne opgaver kan kun løses gennem et bredt europæisk samarbejde. Grænseoverskridende problemer må løses gennem et grænseoverskridende samarbejde. Dette er budskabet i 1990'erne. Venstre mener, at Danmarks grundlæggende interesser tilsiger, at samarbejdet bliver så tæt og forpligtende som muligt. Ved at sikre at de europæiske landes interesser i højere grad bliver sammenfaldende - bliver »europæiserede« -reduceres risikoen for større uoverensstemmelser og konflikter. Samarbejdet er en konfliktløser. Det forpligtende samarbejde styrker freden. Med udsigten til et stort nyt Tyskland forstærkes kravet om europæisk samarbejde. Vi ønsker et europæisk Tyskland, ikke et tysk Europa. Det er også målet for de liberale l det store naboland. Tilstedeværelsen af en stabil og harmonisk samfundsudvikling i vore nabolande fremmer vor egen sikkerhed. En sådan udvikling vil gøre det muligt for det danske samfund at indkassere den »fredsdividende«, som vi har arbejdet for i så mange år. Netop derfor mener Venstre, at Danmark aktivt skal deltage i overvejelserne om at understøtte udviklingen i de central- og østeuropæiske lande henimod demokrati ag markedsøkonomi. Det gælder ikke kun deres fremtid. Det gælder også vor egen fremtid.   Åbenhed  Samtidig med at det europæiske samarbejde må og skal styrkes, går Venstre ind for, at dette skal ske i en større sammenhæng. Europa må ikke blive en lukket enhed. Forbindelserne skal være åbne over for tredjelande. Venstre finder, at Europa bør styrke sine forbindelser ned USA og Japan. Forbindelserne - de politiske, økonomiske, industrielle, teknologiske og kulturelle - er uhyre vigtige for vort eget samfund. Et godt forhold er af stor betydning for opretholdelsen at den samfundsorden, som vi bygger på. Samarbejdet mellem Europa, USA og Japan om at understøtte udviklingen henimod demokrati og markedsøkonomi i de central- og østeuropæiske lande bør videreføres. I sidste ende vedrører det vor sikkerhed. Venstre støtter stærkt en videreførelse af dette samarbejde, samt at forbindelserne mellem Europa, USA og Japan uddybes.   Sikkerheden  Danmarks sikkerhed skal styrkes og beskyttes på flere måder. NATO har sikret freden i Europa i over 40 år. Der er stadig brug for NATO. Alliancen er vor livsforsikring, og den må tilpasses de nye forhold. Venstre vil aktivt arbejde for en videreførelse af et helt og fuldt dansk NATO-medlemskab. Der findes intet acceptabelt alternativ til NATO. Selv om Sovjetunionen synes at falde fra hinanden, vil det stadig være en militær supermagt. Det må vi tage højde for. Det vil være illusorisk og farligt at benægte dette. Venstre vil arbejde for, at det amerikanske engagement i Europas sikkerhed opretholdes. Det er i Danmarks interesse, og det er i Europas interesse. Historien har vist, at Europas sikkerhed bedst sikres ved et aktivt amerikansk engagement. Den atlantiske alliance er vor livline. Den giver stabilitet. Den må bevares. Det politiske islæt i NATO-samarbejdet må udbygges og styrkes. Det ideologiske grundlag for samarbejdet – demokratiets jog frihedens vogter - bør fremtræde endnu klarere. Venstre går ind for, at Danmark deltager aktivt i de overvejelser og drøftelser, der foregår om at styrke det europæiske islæt i opretholdelsen af Europas sikkerhed. Der er ingen tvivl om, at der vil opstå behov for nye organisatoriske former, der kan opveje den reduktion, der uundgåeligt vil ske i det amerikanske engagement. Der kan blive tale om ændrede roller for organisationer som den vesteuropæiske union (WEU), og det europæiske udenrigspolitiske samarbejde (EPS). Venstre mener, at Danmark aktivt bør modvirke initiativer, der går ud på, at disse skal erstatte NATO-samarbejdet. Derimod kan vi bifalde, at de supplerer NATO-samarbejdet. Venstre mener, at NATO er det relevante forum for Danmark til at fastlægge vore holdninger til våbenkontrol og nedrustning i Europa. Vor sikkerhed er garanteret af NATO. Derfor forhandler vi inden for rammerne af dette samarbejde. Venstre finder, at Danmark bør deltage aktivt i drøftelserne om at befæste sikkerheden i Europa. Danmark bør fordomsfrit gå ind i disse overvejelser. De vedrører vor fremtid.   Samarbejdet  Opfølgningen af konferencen om samarbejde og sikkerhed i Europa (CSCE-processen) må fastholdes og videreudvikles. Den udgør kimen til en helt ny sikkerhedsstruktur for Europa. NATO har klart at gøre med den ene parts sikkerhed. Warszawa-pagten med den anden part. Derfor er der brug for noget, der favner bredere. CSCE-processen opfylder disse betingelser. Den omfatter forsvar, økonomi og menneskerettigheder i bredeste forstand. Af stor betydning er endvidere, at USA og Canada deltager. Deres deltagelse må fastholdes. De er naturlige deltagere i processen. CSCE-processen må lægges i fastere rammer. Den må bibringes en betydelig større grad af forpligtelse end f.eks. FN. Forudsætningerne er til stede. Processen har den nødvendige bredde og indhold. Venstre finder, at der bør oprettes et slags europæisk sikkerhedsråd på udenrigsministerniveau, der kan mødes regelmæssigt for at drøfte dels problemer og muligheder for at styrke fredsprocessen gennem en videreudvikling af CSCE-processen. Der må ske en udbygning af de tillidsskabende foranstaltninger. Beslutning om oprettelse af et sikkerhedsråd kan tages på det CSCE-topmøde, der skal afholdes til efteråret, hvor tysk enhed skal endelig og formelt bekræftes. Dette sikkerhedsråd kan tage sig af det utal af spørgsmål, der helt naturligt vil opstå i kølvandet på demokratiseringsprocessen i Central- og Østeuropa. Det kan lyde paradoksalt, men den kolde krig var i stand til at lægge låg over mange af de konfliktmuligheder, der findes i de central- og østeuropæiske lande. Tænk bare på antallet af uløste nationalitetsproblemer. Det foreslåede sikkerhedsråd skal ikke kun beskæftige sig med militære anliggender men også med økonomisk samarbejde og menneskerettighedsproblemer.  CSCE-processen må således også bruges til at fremme et mere bredt økonomisk samarbejde mellem de europæiske lande.   Fællesskabet  Fællesskabet er Europas kraftcenter. EF er dynamoen og magneten i den europæiske integrationsproces. Det kan ikke benægtes. Processen henimod det indre marked har klart understreget dette, samt anskueliggjort fordelene ved samarbejdet. Venstre finder, at EF-samarbejdet må styrkes over en bred front. Det er den europæiske nødvendighed. Opbruddet i Central- og Østeuropa, processen henimod tysk enhed, integrationsprocessen i Vest- alt taler herfor. Fællesskabet skal være det tag, hvorunder tysk enhed skal etableres. Fællesskabet er det mest effektive instrument til at opfange de europæiske lande i et bredt og forpligtende sam-arbejdep3erfor bør det styrkes både indadtil og gennem en udbygning af forbindelserne til tredjelande. Men det skal ske på en måde, så det kommer til at udgøre fundamentet for hele Europas politiske og økonomiske enhed. Derfor skal Danmark deltage aktivt i de kommende regeringskonferencer om henholdsvis den politiske union og den økonomiske og monetære union. Venstre mener, at Danmark bør deltage aktivt i processen henimod den europæiske union. Vi erkender, at det er et mål, som ligger langt ude i fremtiden. Der skal tages hensyn til medlemslandenes historie og kultur. Når det kommer til stykket er den europæiske union udtryk for en dynamisk proces. Unionen skal bygges op i et tempo, befolkningerne opfatter som naturligt.   Udvidelsen  EF-samarbejdet må udvides med flere lande. Venstre siger ja til optagelse af nye medlemmer, såfremt disse er rede til at deltage i udbygningen af samarbejdet. En udvidelse af kredsen vil understrege, at EF-samarbejdet må og skal ses i en bredere Europa-politisk sammenhæng. Østrig banker på døren. De nordiske lande vil snart gøre det samme. Det vil være i deres egen langsigtede interesse. Venstre støtter en udvidelse af Fællesskabet med disse lande. Det vil ikke kun være i deres egen interesse at blive medlemmer men også i dansk interesse. Tænk på hvilken opbakning, der vil være til danske synspunkter, når de øvrige nordiske lande blive- medlemmer. Vore holdninger vil veje tungt under afstemninger i Ministerrådet. Venstre ønsker, at der snarest indgås en aftale mellem Fællesskabet og EFTA om udvidet økonomisk samarbejde. Denne bør være så vidtrækkende som muligt, uden at gå på kompromis med EF-samarbejdets principper. Også i forholdet til Central- og Østeuropa ønsker vi, at Fællesskabet skal udbygge sine forbindelser. Fællesskabet har i kraft af sin struktur de bedste muligheder for at hjælpe de central- og østeuropæiske lande igennem den lange vandring, de har påbegyndt henimod demokrati og markedsøkonomi. Der bør derfor udvikles en række nye instrumenter, der kan knytte disse nærmere til EF-samarbejdet. Venstre mener, at der bør gives tredjelande mulighed for på visse betingelser at deltage i de nye aktivitetsområder i EF-samarbejdet. Dette bør ske på en måde, så de grundlæggende principper i Fællesskabet ikke kompromitteres. Venstre vil derfor stærkt modarbejde forsøg på at etablere såkaldte »å la carte-ordninger«. Enten er man med i samarbejdet, eller også er man det ikke. Den indre dynamik i samarbejdet må ikke anfægtes.   Unionstankerne  Venstre finder, at det er i Danmarks klare interesse at få etableret den politiske union og den økonomiske og monetære union. Hvad opgiver vi i sådan en situation? Selvstændighed? I princippet ja. Men i realiteten får vi indflydelse på de beslutninger, der sætter rammerne for vore egne beslutninger. Vil man have indflydelse på andres beslutninger, må de også have indflydelse på vore. Målet for den økonomiske og monetære union er prisstabilitet og beskæftigelsesfremme. Økonomisk vækst og dermed stigning i beskæftigelsen opnås bedst ved prisstabilitet. Derfor ønsker Venstre, at det klart skal fremgå, at prisstabiliteten er et mål for den økonomiske og monetære union. Dermed er den økonomiske og monetære union et middel til at fremme de overordnede mål for økonomien: Økonomisk vækst og beskæftigelse. Det danske samfund har intet at tabe ved en etablering af en økonomisk og monetær union. Tværtimod. Samtidig ønsker Venstre, at EF-samarbejdet effektiviseres. Vi må overveje at indføre flertalsafstemninger på en række områder. Miljø- og arbejdsmarkedsspørgsmål er eksempler. Andre områder kan nævnes: Forskning, telekommunikation, sundhed og udviklingspolitik. Venstre mener, at Kommissionen bør pålægges at fremsætte forslag på et højt beskyttelsesniveau, når det gælder miljø og sundhed. En anvendelse af flertalsafgørelser vil gøre det lettere at opnå fremskridt. Tovende lande vil ikke kunne blokere. Og vi vil stadig have mulighed for at have et højere beskyttelsesniveau. Venstre mener, at den såkaldte sociale dimension af det indre marked bør traktatfæstes. Derved skal det også fastslås, at beslutninger skal kunne vedtages med kvalificeret flertal. Det er på en måde paradoksalt, at beslutningerne om det indre marked i dag stort set kan tages med kvalificeret flertal, hvorimod beslutninger om den sociale dimension skal vedtages med enstemmighed. Den sociale dimension udgør jo den naturlige afbalancering af det indre marked. Venstre ønsker, at miljøpolitikken tildeles betydelig større vægt på europæisk plan. Miljøproblemerne i Central- og Østeuropa er af en størrelsesorden, der gør det bydende nødvendigt. Disse problemer er også vore problemer. En satsning på europæiske initiativer kan have større indvirken på miljøet i Danmark end rent danske initiativer. Derfor bør vi fremme dette samarbejde. Venstre mener, at EF-samarbejdet bør videreudvikles på nye områder som forskning, teknologi, uddannelse energi og kulture. Venstre går ind for, at kulturpolitikken bliver et selvstændigt aktivitetsområde i Fællesskabet. Vi har intet at frygte. Kulturlivet fungerer ikke i et vakuum. Kulturlivet udvikler sig ved at hente inspiration fra andre kulturer. Kulturlivet inspirerer andre. Formålet med en EF-kulturpolitik må derfor være at fremme udvekslingen og kendskabet til medlemsstaternes kulturer. På denne måde vil der blive værnet om den nationale kultur. Det vil bidrage til at opretholde særpræg. Tredjelande bør have mulighed for at deltage.   Parlamentets beføjelser  Venstre lægger vægt på, at den demokratiske kontrol med EF-samarbejdet forøges. Kommissionen bør i højere grad undergives en sådan kontrol. Vi finder det naturligt, at Europa-Parlamentet tildeles større kompetence. Hvorfor ikke? Det har jo vist, at det er i stand til at forvalte sine beføjelser til fordel for Fællesskabet. En styrkelse af Europa-Parlamentets rolle kan ske, uden at det bliver påbekostning af de nationale parlamenters indflydelse. Demokrati er ikke en konstant. Vi ønsker, at Europa-Parlamentet gives større mulighed for at kontrollere Kommissionen. Parlamentet er folkevalgt. Derfor er det naturligt, at det får denne beføjelser. Vi ønsker, at Europa-Parlamentet skal have mulighed or at pålægge Kommissionen at fremsætte forslag til  retsakter, hvis Kommissionen udviser inaktivitet. Venstre ønsker, at både EF-domstolen og Europa-Parlamentet får mulighed for i højere grad at kunne tvinge medlemsstaterne til at efterleve vedtagne retsakter. Hvorfor ikke indføre bødestraf eller andre former for .anktionsmuligheder i tilfælde af manglende efterlevel-le? Vi har intet at tabe ved sådan en regel. Fællesskabet løber derimod en betydelig risiko for at få et troværdighedsproblem, såfremt for mange retsakten ikke efterleves.   Europas stemme  Europas stemme bør høres internationalt. Derfor ønsker vi en bedre koordination af de aktiviteter, der foregår det egentlige EF-samarbejde og det udenrigspolitiske samarbejde. Det vil være naturligt, at Fællesskabet i højere grad deltager i internationale møder, hvor det har interesser på spil. Men en fælles udenrigs- og sikkerhedspolitik er ikke noget, man skal stemme om. Vi skal tale os til rette om fælles holdninger - og det skal vi gøre ved at opbygge en stærkere samarbejdsmekanisme. Dette giver mulighed for, at medlemsstaterne - inden for rammerne af den fælles politik - kan føre deres egen selvstændige udenrigspolitik. I det nye Europa vil vi se en ændret arbejdsdeling mellem det, der bliver besluttet på fælleseuropæisk niveau, på nationalt niveau samt på regionalt niveau (amtskommunalt/kommunalt). Venstre ønsker, at det skal fastslåes som princip, at Fællesskabet alene skal beskæftige sig med de opgaver, der mest hensigtsmæssigt kan løses på europæisk niveau. Dette princip (»subsidiaritetsprincippet«) bør traktatfæstes. Fællesskabet skal være ubureaukratisk og effektivt. Samtidig mener Venstre, at regionerne i Europa i højere grad bør gives mulighed for at deltage og påvirke beslutningerne på europæisk niveau. Stadig flere beslutninger får direkte konsekvenser for amtskommuner og kommuner. Denne kendsgerning bør også vise sig i den måde, hvorpå EF-institutioneme fungerer og træffer beslutninger.  Venstre og Europa  Venstre ønsker et styrket europæisk samarbejde. Ingen tvivl om det. Mulighederne for at fremme vor politik er til stede. Historien er på vor side. Det gælder derfor at præge forløbet og beslutningerne. Vi har ideerne og synspunkterne. Vi ønsker at ændre NATO-samarbejdet, så dets politiske målsætning fremtræder klarere. Vi ønsker at fremme CSCE-processen, så den kan udvikle sig til en al-europæisk sikkerhedsordning. Vi ønsker at styrke EF-samarbejdet, så det kan udføre fundamentet for hele Europas politiske og økonomiske enhed. Det danske samfund har meget at vinde ved en sådan udvikling. Men vi kan også lære vore nye naboer meget. Vi har en samfundsform og en økonomisk struktur, som de central- og østeuropæiske lande kan hente inspiration. De skal til at privatisere i stor stil. De skal til at afbureaukratisere. De ønsker et velfærdssamfund. Hvordan skal det gøres? De har lige som vi andre indset, at den såkaldte socialdemokratiske velfærdsstat er kørt ud på et sidespor, lidende af stress og pengesmerter på grund af over administration. Vi har ideerne og en politik, der kan hjælpe dem på vej. Venstre har nemlig for længst erkendt dette. Derfor fremmer vi konsekvent initiativer om afbureaukratisering og privatisering. Det er tanker, som Venstre i sit regeringsarbejde aktivt søger at fremme. Det er tanker, der er ved at slå igennem på europæisk niveau. Vore ideer og synspunkter har medvind. For vi sætter mennesket over systemerne. Det nye Europa rummer store udfordringer og store nuligheder for det danske samfund. De må udnyttes gennem en aktiv dansk politik, der bygger på en erkendelse af vore egentlige interesser. Venstre har klare mål. Danmarks fremtid ligger i det europæiske samarbejde. Det er vor grundlæggende interesse. Det har Venstre erkendt. Det arbejder vi for. Vi kan og vil vise vejen.
