  CD’S FORMÅLSPARAGRAF   CentrumDemokraterne vil virkle for:  • At fastholde og videreudvikle vort demokratiske velfærdssamfund.  • Medmenneskelig ansvarlighed og respekt for minoritetsgrupper.  • Et forenet Europa.  • Det bedst mulige sammenhold mellem alle lande med demokratisk styreform med udgangspunkt i det atlantiske fællesskab.  • De fundamentale politiske og sociale rettigheder for mennesker i alle lande.    STEM PÅ MIDTEN   Danmark er et samarbejdssamfund, ikke et modsætningssamfund. Sådan skal det blive ved med at være. Stabilitet skal der til for at fortsætte den gode udvikling, vi nu er kommet ind i. Økonomien skal være i orden, og erhvervslivet skal tjene penge. for at vi kan beholde et samfund af høj kvalitet – både for den , der kan selv og den, der har brug for hjælp. Det er midterpolitik – og det er CD – kort fortalt. Stem på stabilitet, stem meget gerne på CD den 21. September.    BÅDE /OG – ENTEN/ELLER   CD blev dannet i 1973 som reaktion på venstredrejningen i Socialdemokratiet og de foregående års blokpolitik. Vi har siden arbejdet for, at de politiske beslutninger skal træffes i samarbejde mellem de to store blokke: de borgerlige og socialdemokraterne. Det giver tryghed. Derfor var CD i 1993 med til at danne den nuværende regering - og derfor anbefaler CD, at midterpolitikken fortsættes af de nuværende regeringspartier. Fløjpartier og blokpolitik giver ustabilitet: for økonomien, for udenrigspolitikken, for erhvervslivet og for det enkelte menneske En blokpolitik, hvor ideologerne i SF eller Fremskridtspartiet får afgørende indflydelse, vil starte en ideologisk slingrekurs i Danmark. Ingen vil kunne planlægge blot få år frem i tiden. Nogle borgerlige tror, at det borgerlige hovedsynspunkt er at være anti-socialdemokrat. Nogle på venstrefløjen gør det at være antiborgerlig til det væsentligste. CD er det parti, hvor man på een gang har borgerlige holdninger og Samtidig ønsker samarbejde med Socialdemokratiet. CD ønsker derfor hverken VKZ-blok eller en S, SF, R-blok. CD ønsker midten.    FRA BORGER TIL MEDBORGER   CD er et borgerligt parti, men forskelligt fra andre borgerlige partier. Man kunne måske snarere kalde os med-borgerlige. CD er begejstrede tilhængere af EU og NATO. Det er absolut nødvendigt, at der føres en solid økonomisk politik. CD vil gerne forkæle virksomhederne, så de kan skabe vækst og beskæftigelse. Det er godt: at stræbe, det er fint at tjene penge Der bør stilles krav til ethvert i menneske: i skolen, i uddannelserne, på arbejdspladsen eller som ledig. Ung som gammel har brug for at føle, at andre ikke er ligeglade med dem. At de har en betydning. Gør, hvad du kan, og yd din del. Men alle kan jo ikke yde lige meget. Derfor må samfundet hjælpe til i visse situationer. Enhver kan få hjælp, og CD afviser på det skarpeste at opdele mennesker i ”nydere og ydere”. Pensionisten, der har ydet hele sit liv, skal vel ikke holdes ude fra et arbejde, bare fordi hun har et fremmedartet efternavn? Mennesker kan have så mange forskelligheder: i evner, i alder, i tro, kultur og tradition… men CD ønsker, at der vises ethvert menneske respekt, og alle skal en fair chance.    VIDERE RAMMER HJEMME   Man siger, at vi lever i fritidssamfundet. Det er en sandhed med modifikationer. Ganske vist er den ugentlige arbejdstid gået ned, men faktisk arbejder vi mere end nogensinde, blandt andet fordi arbejdet hjemme er vokset betydeligt. For få årtier siden var det normalt, at man overlod mange flere huslige opgaver til "fagfolk". I dag klarer vi det i vidt (eller sort) omfang selv. Nogle opgaver kan man gøre i fællesskab og have glæde af, men;  de færreste har som hobby for eksempel at vaske tøj eller stryge. Det tager kostbar tid fra samvær, og derfor mener CD, at begrebet hjemmeservice er så god en ide. Den rigtige formel er vel ikke fundet, men behovet er givetvis til stede. Den stigende velstand kan bruges til andet end at købe ting for, den kan også bruges til at lette dagligdagen. Man mærker nu, at der flere penge til rådighed: det gælder ikke mindst husejerne. CD har i årevis kæmpet for, at det skulle være fornuftigt at eje sin bolig, og inden for det sidste år er synspunktet endeligt trægt igennem. Konverteringsmulighederne og den nedsatte lejeværdi er resultater, CD er stolte af. CD mener fortsat, at ejendomsskatter og lejeværdi er en forkert form for beskatning.    VI VIL HA’ TID   Når man spørger børn, hvad de ønsker sig mest af alt i deres liv, er svaret, at de vil have mere tid sammen med deres forældre.JForældre-1 orlovens succes viser, at ønsket om mere tid åbenbart også er stort hos forældrene. CP ønsker et arbejdsmarked, der gør det muligt for både far og mor at leve et godt liv med både familie og arbejde, Derfor ser vi gerne forældreorloven fortsat, men der må indføres en aftalepligt mellem arbejdsgiver og medarbejder - ikke mindst af hensyn til de mindre virksomheders planlægningsmuligheder. Og så ønsker vi at gå videre endnu for at give tid til forældre og børn: CD ønsker, at den nuværende mulighed for at spare op til kapitalpension (30.000 kr’s fradraget) udvides. Yngre mennesker, for hvem den fremtidige pension ikke er det mest påtrængende problem, bør inden for samme maksimumsbeløb kunne spare op til andre formål: tid til børn, uddannelse eller et sabbatår. Pengene, der spares op med fradag, skal udbetales på samme betingelser som kapitalpensionen, når behovet er der. Herved kan man mindske de økonomiske problemer, der opstår ved en lavere indtjening på grund af nedsat arbejdstid eller orlov.    HJÆLPEN ER NÆR   De ældre har kun een ting til fælles: at de er så forskellige. Det er i korthed CD's grundholdning til den såkaldte ældrepolitik. Ældre mennesker har naturligvis præcis de samme behov, som alle andre: en god bolig, en ordentlig økonomi, hjælp hvis helbredet svigter, tryghed og kontakt med andre. Danmarks største sociale problem er ensomhed. Det offentlige kan ikke erstatte venner og familie, men kan yde den nødvendige, prak- , tiske hjælp. Den er til gengæld dobbelt nødvendig, hvis den udgør en stor del af kontakten med omverdenen. Derfor bør hjælpen være en ret. Der ydes for lidt service til de ældre. CD ønsker flere plejehjemspladser - og vi kan spare dyre hospitalssenge. Vi ønsker flere hjemmehjælpere, mere hjemmeservice til de ældre, der har behov for det – og det kan igen spare plejehjems- og hospitalspladser samt dagpenge til den, der kan ansættes. Det skal være et bedre job at være hjemmehjælper: mere tid, større hensyntagen til den ældres ønsker. Ellers får vi ikke tilstrækkeligt mange til at påtage sig det. CD mener iøvrigt, at der bør være en individuel pensionsalder. Hvis arbejdsgiveren og den ældre er enige om at fortsætte ansættelsen, eventuelt i et mindre antal timer, er både virksomheden og den ældre godt tjent med det. Derfor skal ingen regler hindre det.    PLADS FOR DEM ALLE   Det går bedre i Danmark. Opsvinget er over os, og beskæftigelsen er stigende. Alligevel står vi med et kæmpeproblem. CD siger det rent ud: vi tror ikke på, at vi får fuld beskæftigelse igen på fuld tid og fuld løn. Virksomhederne producerer mere med færre medarbejdere. En del jobs vil flytte til lande, hvor timelønnen er lav. Danske virksomheder vil i kraft af dygtighed kunne tjene flere penge hjem. Det vil give velstand, men ikke løse arbejdsløshedsproblemet. Derfor skal en stol gruppe mennesker beskæftiges på anden vis. Det kan ske i servicesektoren. Derfor siger CD; Vi må finde en model gennem overenskomster for arbejdsmarkedet, der gør, at servicen bliver så billig, at den kan konkurrere med sort arbejde og gør-det-selv arbejde. Men uden ”kunst”-greb går det ikke, for intet menneske kan leve i det danske samfund med en (beskattet) timeløn på 40-50 kr i timen. CD medvirker ikke til at skabe et nyt proletariat i Danmark. Derfor må levestandarden sikres med det offentliges medvirken. Ikke alle langtidsledige vil kunne klare et fuldtidsjob. Også her gælder det, at de skal yde en indsats selv, og så kan samfundet ”runde op”. Men der skal tænkes om. Ellers vil samhørigheden i samfundet ”gå fløjten”.    BEDRE UDDANNELSER, TAK   Forudsætningen for Danmarks konkurrenceevne - og dermed vores mulighed for at tjene penge og bevare et velfærdssamfund - er et højt uddannelsesniveau. Det gælder både i folkeskolen, i de faglige uddannelser, i gymnasiet og på de videregående uddannelser. Folkeskolen skal give eleverne den grundlæggende viden - ikke mindst færdigheder som læsning, skrivning og regning. CD ønsker et 4-årigt gymnasium opdelt i 2 gange 2 år. Efter de første to år kan de unge forlade gymnasiet med en afgangseksamen og overgå til en række mellemuddannelser. De sidste 2 år skal være studieforberedende og give adgang til de videregående uddannelser. Det er et mål i sig selv, at alle unge får en eller anden uddannelse. Uanset hvilken de vælger, skal kvaliteten være i top. For at løfte kvaliteten på de højere læreanstalter, anser CD det for nødvendigt blandt andet at fastholde stopprøverne. Danmark er kendt for sine dygtige mellemteknikere og håndværkere. Også når det gælder de faglige uddannelser, skal kvaliteten ligge i top. CD ser gerne, at også de faglige uddannelser bliver suppleret med et ophold i udlandet. Forskning er forudsætning for Danmarks mulighed for at klare sig internationalt. Det gælder både grundforskning og erhvervsrelateret forskning. CD støtter indenfor finanslovens økonomiske rammer øgede forskningsbevillinger. Også den humanistiske forskning skal tilgodeses.    SKAL MILJØET AFGIFTES?   CD ønsker økonomisk vækst, men ønsker også et godt miljø. (Siden oliekriserne i 70'eme er der ført en restriktiv miljøpolitik. Det har på nogle områder betydet omkostninger, men det har også givet gode eksportmuligheder. Danmark ER miljømæssigt i første række. Men netop på grund af vort høje niveau, bør vi prioritere indsatsen f.eks. i Østeuropa, hvor effekten af de samme penge vil være væsentlig større end her. Det skal være en god forretning at spare energi og forbedre miljøet. For private er grænsen for afgifternes højde - herunder benzinafgifternes - fastsat i skattereformen. CD støtter grønne afgifter for erhvervslivet på to betingelser: at de ikke forringer konkurrenceevnen, og at pengene føres tilbage til erhvervslivet, så afgifterne er adfærdsregulerende. Disse krav opfylder CO^2^ afgiften ikke i tilstrækkelig grad - derfor.stemte CD imod den. Landbruget udsættes ofte for, en urimelig miljøkritik. Landbrugets uhyre produktivitet - med miljøgener og etiske problemer til følge - skyldes, at forbrugerne ikke vil betale en lidt højere pris for varerne, så man kunne producere mere miljørigtigt.    RET OG RIMELIGHED   Domstole, politi og love er til, for at alle kan få deres ret. Når børn for eksempel får deres cykler stjålet, og de derefter oplever samfundets manglende reaktion, mister de respekten for retsstaten. En kriminel løbebane startes ofte, fordi man ikke i tide mærker konsekvensen af en lovovertrædelse. De mange tiltalefrafald giver en følelse af, at "det går jo nok". For sent opdager den unge, at kriminalitet faktisk straffes. De små forbrydelser er blevet til større, og den unge er kommet på en ulykkelig glidebane. CD ønsker tidligere reaktion end nu. Det kræver, at politiets arbejdsvilkår forbedres, og det forebyggende arbejde styrkes. CD ønsker strengere straffe for voldskriminalitet. Ikke fordi vi tror, at længere straffe i sig selv begrænser forbrydelserne. Men fordi det fra samfundets side er et signal til offeret og de pårørende om, at man tager forbrydelsen alvorlig. CD ønsker indsatsen mod narkokriminalitet rettet mod bagmændene mere end mod misbrugerne, der er alvorligt syge mennesker med behov for behandling.    SUNDT SAMARBEJDE   Sammenlignet med andre lande har Danmark et billigt og velfungerende sundhedssystem. Alligevel er der stigende problemer, fordi forventningerne til systemet og lægevidenskabens fremskridt skaber større krav. CD ønsker den overordnede sygehusplanlægning lagt under staten for at få det bedst mulige udbytte af ressourcerne.  CD ønsker at lægecentre i tyndt befolkede områder overtager lægevagtens og skadestuernes rolle. CD er tilhænger af privathospitaler, men ønsker, at det offentlige fastholder et højt niveau, og at der fortsat er fri og lige adgang til vederlagsfri sygdomsbehandling. Amterne bør samarbejde med privathospitalerne for nedbringelse af ventelister. CD er også tilhænger af, at visse sygehusfunktioner kan udføres af private virksomheder. Blot skal det offentlige fortsat have ansvaret for kvalitet og niveau. CD ønsker en forbedret indsats for de sindslidende. Der bør oprettes hospitalslignende tilbud, ligesom kommunernes bør presses til at skabe bedre tilbud for udskrevne patienter. Det er uacceptabelt, at man stadig udskriver sindslidende direkte fra hospital ”til gaden”.    VI KA’ GODT SAMMEN   CD ønsker en offentlig sektor med høj kvalitet. Den skal have medarbejdere nok til at løse de opgaver, befolkningen ønsker og politikerne beslutter. Det er helt urimeligt, at især andre borgerlige partier kappes om, hvor mange medarbejdere, der skal ud af den offentlige sektor. Hvis den private sektor stod og manglede arbejdskraft, kunne man måske forstå bestræbelserne. Men CD mener, det må være rigtigt, først at fastslå: hvilke opgaver skal det offentlige løse? Og dernæst: hvor mange ansatte skal der så til det? Arbejdsløshedsproblemet kan ikke løses ved at ansætte de ledige i det offentlige. Ganske vist kan man sige, at de i forvejen er på "lønningslisten" med dagpenge eller kontanthjælp, men et varigt, stort løft i den offentlige sektor er ikke vejen afgrænsede områder har CD imidlertid ingen^(^ betænkeligheder ved en vis udvidelse. CD mener, at den offentlige service skal forbedres inden for ældreområdet, sygehusene øg politiet. Vi ser gerne, at private virksomheder deltager på visse af de områder, hvor det offentlige hidtil har haft monopol. Det ændrer ikke ved, at det er stat, amt eller kommune, der har ansvaret over for borgerne. CD er ikke tilhænger af mere brugerbetaling på social- og sundhedsområdet.    DEN, DER SMØR’ GODT…   Dansk erhvervsliv er betingelsen for velfærdssamfundet. Kun ved gode rammebetingelser for virksomhederne kan de skabe den indtjening og beskæftigelse, der gør, at vi kan opretholde et godt samfund med høj kvalitet. Derfor er erhvervspolitikken så vigtig for CD. Ingen kan være verdensmestre på alle distancer, men Danmark har nogle styrkepositioner, som til stadighed skal have forbedrede betingelser for at hamle op med konkurrenterne på eksportmarkederne. Vi tror ikke, at et væld af støtteordninger til virksomhederne er vejen. Derimod skal især forskning uddannelse styrkes. De nye og små virksomheder bør lettes for administrativt arbejde. Derfor mener CD, der bør oprettes erhvervs-servicecentre rundt om i landet, hvor fagfolk kan løse alle de papirmæssige opgaver for virksomhederne. Dette er en værdig opgave for erhvervsorganisationerne, eventuelt med bistand fra det offentlige. Rammebetingelser er også beskatning. CD står bag skattereformen, men ønsker formueskatten og arveafgiften lempet. Desuden ønsker CD en lettelse for momsen i hotel- og restaurantbranchen.    STYR PÅ PENGENE   Man siger, at 80 procent af befolkningen ønsker lavere skatter, og 80 procent ønsker højere offentlig service! CD mener, at der generelt er forståelse for, at vel betaler vi en del i skat, men vi får også noget for pengene i det danske samfund - det ved enhver, der har besøgt andre lande.]Mange mener vel endda, at der kunne opkræves en smule mere i skat for at få løst problemer på ældreområdet og sygehusene. CD har aldrig givet løfter om skattelettelser. CD har trofast bidraget dl at føre den nødvendige økonomiske politik - taget ubehagelige besparelser med, når de var nødvendige og givet lidt los igen, når det var forsvarligt. En regerings økonomiske politik følges nøje. Handler regeringen forsvarligt, reagerer omverdenen ved for eksempel at hæve renten eller vise mistillid til den danske krone. Ingen kan påstå, at den nuværende regering har skabt mistilid til dansk økonomi. Pengene er aldeles ikke ”fosset ud af statskassen” Tværtimod er resultaterne fosset ind i form af vækst, lavere rente og stabil kronekurs. CD ønsker som andre partier at nedbringe underskuddet og være påpasselig med udgifterne. Men vi tror ikke på, at man i øjeblikket skal spare mere: der er råd til opsvinget.    GRÆNSELØST SAMARBEJDE   CD ønsker fuldt dansk medlemsskab af Den europæiske Union. EU sikrer fred, frihed og økonomisk stabilitet i Europa. De danske særordninger kan kun hæves efter en ny folkeafstemning, men vi håber, dette kan ske i løbet af få år. Ved regeringskonferencen i 1996 ønsker CD en styrkelse af Fællesskabets fælles udenrigs- og sikkerhedspolitik, der er afgørende for sikkerheden i vores del af verden. CD vil arbejde for en styrkelse af Europa-Parlamentet. CD ønsker en tilnærmelse af medlemslandenes økonomiske politik. Herved opnår man, at valutakurserne kan låses fast, og intet land kan genere de andre med devalueringer. CD ønsker endvidere, at der oprettes en fælles valutafond, der kan forhindre spekulation mod den danske krone eller andre medlemslandes valutaer. Det indre marked sikrer den bedst mulige konkurrence for det europæiske erhvervsliv. CD er for fair og fri handel. Derfor skal der være fælles regler for miljø, arbejdsmiljø og sikkerhed, så konkurrencen sker på en rimelig måde. CD ønsker med tiden EU udvidet med en række øst- og centraleuropæiske lande. CD er for en fælles flygtningepolitik, således at alle lande påtager sig deres del af ansvaret.    KRIG OG FRED   Dansk og europæisk sikkerhed afhænger af sikkerheden i verden omkring os. Kaos, sociale katastrofer og voldsom befolknings-tilvækst er også en trussel mod os. Mennesker uden håb for fremtiden udenfor Europa har klart gode menneskelige grunde til at søge til vores rige verdensdel. Men lige så klart er det, at vi ikke kan løse alle verdens problemer her. Bistand og nødhjælp til disse områder er derfor - både af menneskelige og sikkerhedsmæssige grunde – nødvendig. Vi må også arbejde for en fri verdenshandel, så alle lande får mulighed for produktion, eksport og vækst. Vi har et medansvar. Alle glædede sig over Berlin-murens fald i 1989 og den kolde krigs ophør. Men Europa i dag er både politisk og militært ustabilt. Ingen kan forudse udviklingen i Rusland. Og dagligt dør mennesker i den blodige krig i Bosnien. Danmarks sikkerhed afhænger af det øverige Europa. Derfor skal vi være med, når FN og NATO kalder. CD støtter omstillingen af det danske forsvar til også at løse mere internationale opgaver. Derfor må Hjemmeværnet styrkes som supplement til forsvaret af selve Danmark. CD finder ikke, at tiden er til besparelser på forsvarets styrkemål. Danmark skal naturligvis fortsat være et fuldgyldigt medlem af NATO.    DET LILLE, POSITIVE PARTI   Danmark er et godt land at leve i. Økonomisk og politisk stabilt. De fleste mennesker lever" et godt liv". CD afviser forsøg på at spille grupper ud mod hinaden. Vi afviser at lægge nogen for had. Vi tror på det "gode i mennesket". De fleste arbejdsløse vil gerne arbejde. Danskerne er dygtige og har et højt fagligt niveau. Danskerne vil gerne betale skat, når de føler pengene bruges rimeligt. CD tror også på den danske kultur. Danskheden er stærk nok til at klare samspillet med andre kulturer, hvadenten det sker i EU eller i mødet med fremmede i hverdagen. Der er ingen grund til at bygge mure rundt om Danmark for at bevare vore kulturelle rødder. Den danske kultur er kun truet, hvis vi selv glemmer den. Vi skal huske vor historie, litteratur, musik, tro og sprog. Tror vi på os selv, kan vi også være åbne overfor andre. Vi kan i fællesskab udvikle og styrke det danske samarbejdssamfund. Det er der god forståelse for i befolkningen, og det bør der også være i det politiske arbejde på Christiansborg. Derfor skal midten styrkes. For midten er det, der skal samle. CD vælger midten -for CD er det lille, positive parti
