Som finlandssvenskar, trogna vårt språk och vår nationella egenart, vill vi  tjäna vårt land och bära vår del av ansvaret för dess öden.  Vi vill vara med om att skapa ett bättre och tryggare samhälle på frihetens,  neutralitetens och den nordiska rätts- och samhällsordningens grund, i  överensstämmelse med de andliga och moraliska livsvärden som bör utgöra vårtfolks ledstjärna.  Den breda uppslutningen kring Svenska folkpartiet, den svenska befolkningens  eget, rent svenska parti med utrymme för alla social- och intressegrupper,  gör det möjligt för partiet att verka som en utjämnande faktor i vitt  politiska liv.  Svenska folkpartiet går till val i den Sista föresatsen att medverka i en  politik, vars mål är landets fördel och den svenska befolkningens välgäng,  trivsel och trygghet.  Enighet ger oss styrka.  Frihet och demokrati  Det fria Finlands samhällsskick bygger på demokrati, parlamentarism och  nordisk rättsordning. Den kris vårt samhälle just nu genomlever har sin  grund i att det på olika håll brustit i för respekt dessa värden.  Svenska folkpartiet, som alltid kämpat för dessa grundprinciper, vill genom  aktiva insatser medverka till att befästa aktningen för dessa värden och  förverkliga dem i samhällslivet. Partiet vill verka för största möjliga  frihet och trygghet till den enskilda medborgaren, för rättssäkerhet, för  insyn i myndigheternas verksamhet och för medborgarnas likställdhet,  oberoende av deras sociala eller ekonomiska ställning.  Våra kommuner utgör en viktig del i vårt samhällssystem. Deras  självbestämmanderätt bör målmedvetet hävdas. Samarbetet mellan kommunerna i  för dem gemensamma angelägenheter bör underlättas.  fred och samförstånd  Världsfredens bevarande är en livsfråga för mänskligheten. För Finland, en  småstat i ett utsatt läge, är den strikta neutralitet, som vi efter det  andra världskriget omfattat, den enda riktiga utrikespolitiska  handlingslinjen. Finlands utrikespolitik bör framför allt sikta till att  befästa goda och förtroendefulla relationer till grannländerna.  Svenska folkpartiet har aktivt medverkat till att ända från början utforrma  vår nuvarande utrikespolitiska linje, som utstakats av J.K. Paasikivi, och  hävdar konsekvent densamma.  Det är i högsta grad angeläget att ådagalägga för Sovjetunionen att hela  Finlands folk ärligt och uppriktigt vill leva i samsförstånd och fred med  sin östra granne, oberoende av skiljaktigheter i ländernas ideologiska och  ekonomiska system.  För Svenska folkpartiet är det en självklar sak att Finland bör utbygga  samarbetet med de övriga nordiska länderna och fördjupa den nordiska  gemenskap, i vilken vi genom vår historia och vårt kulturarv hör hemma.  regeringsfrågan  Sund parlamentarism förutsätter en majoritetsregering. Därigenom uppnås en  väl avvägd maktbalans mellan de tre högsta statsmakterna: president, riksdag  och regering. En minoritetsregering kan inte föra en fast och konsekvent  regeringspolitik, den blir osjälvständig och på ett osakligt sätt beroende  av de andra statsmakterna.  Svenska folkpartiet, som är villigt till lojalt samarbete med andra  demokratiska partier, anser att vårt land efter riksdagsvalet bör få en  majoritetsregering uppbyggd enligt sunda parlamentariska principer och  företrädande så många som möjligt av de demokratiska partierna.  Svenska livsintressen  Regeringsformens stadganden är avsedda att ge ett effektivt rättsskydd den  svenska befolkningen för dess språk och nationella ställning. Varje  avvikelse från dessa stadgandens bokstav och anda möter hos Svenska  folkpartiet bestämd gensaga.  I samband med skapandet av nya förvaltningsområden, omreglering av dessa  gränser och regionplaneringen har tendenser framträtt, som innebär hot mot  de svenska bosättningsområdenas språkligt enhetliga karaktär. Svenska  folkpartiet kommer allt framgent att med kraft bekämpa sådana strävandenden,  som står i strid med grundlagen.  Partiet verkar för en rättvis tillämpning av gällande språklagstiftning. Där  ändringar av denna visar sig nödvändiga, bör dessa ske med hänsynstagande  till den svenska befolkningens trygghet och trivsel. Svenska folkpartiet  förutsätter en saklig inställning från den nya riksdagens sida till den  språklagsändring, som ligger vilande över nyval.  arbete, välstånd  Medborgarnas rätt till arbete och utkomst bör tryggas. Inte minst gäller det  att skapa nya arbetsmöjligheter för de stora årsklasser, som just dessa år  går ut i förvärvslivet. Välståndshöjningen är beroende av att det fria  näringslivet stimuleras och av att nödigt kapital står till buds för dess  utbyggnad. Vårt land är i högre grad än de flesta europeiska länder beroende  av sin export och sin import. Utrikeshandelns allsidiga utveckling bör  främjas och Finlands ställning i handelsutbytet stärkas. De möjligheter, som  den internationella marknadsutvecklingen erbjuder, bör noga bevakas och  tillvaratas.  Den ekonomiska politiken måste handhas på ett sådant sätt,att penningvärdet  bevaras. Den politiska förtroendekris, som varit rådande, hotar att leda  till ett statsfinansiellt nödläge. En återhållsam budgetpolitik är därför av  nöden för att återställalla den ekonomiska balansen och möjliggöra  skattesänkningar. Statens företagarverksamhet bör, i den mån den överhuvud  utvidgas, vara välplanerad och icke utsträckas till områden, där en för  landets helhet osund konkurrens med redan förefintliga företag uppstår.  Omsättningsskattesystemet i dess nuvarande form utgör ett hinder för  ändamålsenlig produktion, i synnerhet för småindustri och underleverantörer  till industrin. Den länge planerade omsreformen bör därför med det snaraste  genomföras för att sysselsättningen skall kunna upprätthållas och  stimuleras. Nya arbetsmöjligheter bör skapas på områden där  undersysselsättning råder, med sikte på att hindra utflyttning av  arbetskraft.  Vår industri bör beredas sådana förutsättningar att konkurrensen med  utlandet kan försiggå på lika villkor.  Landsbygden och jordbruket  Den svenska jorden i självständiga jordbrukares ägo är av ovärderlig  betydelse för den svenska folkstammen i vårt land. En av Svenska  folkpartiets viktigaste uppgifter är att arbeta för jordbrukets förkovran.  För närvarande håller en statlig kommitté på att dra upp riktlinjerna för  vår jordbrukspolitik. Det gäller att ta fasta på de förslag  lantbrukskommittén kommer att framlägga. På grund av jordbruksnäringens  speciella karaktër är det av stor vikt anden jordbrukande befolkningen genom  en prislag även i fortsättningen garanteras en skälig inkomstnivå. Prislagen  bör utgöra ett skydd för de jordbrukare som har sin huvudsakliga utkomst av  jordbruket, och lagen borde kompletteras med ett särskilt utbyggt  småbrukarstöd. Landsdelarnas olikartade produktionsbetingelser bör vid  prissättningen beaktas.  Svenska folkpartiet finner det även angeläget att främja de binäringar som  är ägnade att på ett naturligt sätt stöda och komplettera det egentliga  jordbruket.  Av största betydelse är det även att rationaliseringen och den sunda  strukturomvandlingen inom jordbruket underlättas. Särskild uppmärksamhet bör  härvid fästas vid jordbrukets behov av kapital.  skärgården och fisket  Svenska folkpartiet arbetar målmedvetet för att bereda skärgårdsbefolkningen  en tryggad utkomst. Från statens sida emotses en aktiv insats i syfte att  stimulera näringslivet i våra skärgårdsbygder. Skärgården bör ägnas samma  omsorg från statens sida som gränsbygderna i norr och öster, t.ex.  beträffande nybyggnaden av vägnätet, trafikförbindelserna från knutpunkterna  till de yttre skärgårdsområdena, telefonförbindelserna och elektrifieringen.  Strävandena att utvidga varmansfisket utgör ett hot mot fiskarbefolkningens  möjligheter att bedriva sin näring. Partiet avvisar i konsekvens härmed det  lagförslag om utvidgad allmän fiskerätt, som lagts vilande över nyval.  Fiskarenas egna organisationer bör stödas i sina bemödanden att bringa  fiskhandeln till en tidsenlig nivå, och fiskarena erhålla kännbart stöd för  anskaffande av redskap och moderna fiskefarkoster.  frisinnad reformpolitik  Svenska folkpartiet eftersträvar social rättvisa och trygghet.  Socialpolitiken bör inriktas på den avlägsna förbisedda missförhållanden,  varefter en standardhöjning av stödåtgärderna utan dröjsmål bör genomföras i  den mån landets ekonomiska resurser tillåter.  Bland önskvärda reformer vill Svenska folkpartiet särskilt nämna följande:  Hela vår sjukvård miste upprustas. Sjukförsäkringen bör genomföras  etappvis och behovet av läkare och vårdpersonal tillgodoses.  Bostadsproduktionen kräver allt fortfarande samhällets uppmärksamhet och  stöd, och särskilda åtgärder krävs för att nedbringa boendekostnaderna.  Omvårdnaden av åldringarna bör utbyggas utan att man mer än nödvändigt  ingriper i deras livsföring.  Jordbrukare, hantverkare och andra självständiga företagare bör få samma  pensionsskydd som tjänstepensionssystemet tillförsäkrar löntagarna.  Ett system bör skapas för stöd åt dem som förlorat sina försörjare.  Frågan om gradvis höjning av barnbidragen i förhållande till barnens antal  bör i positivt syfte allvarligt övervägas.  Staten och tjänstemännen  Det ligger i hela samhällets intresse att ha en kompetent och lojal  tjänstemannakår. Staten bör därför genom en väl avvägd lönepolitik se till  att den inte går miste om goda tjänstemän.  Den översyn av tjänstemännens placering i löneklasser som länge har pågått  bör slutföras och ett smidigt förhandlingssystem skapas. Löneuppgörelser bör  ske utan onödiga förhalningar och genomföras med beaktande av gjorda  utfästelser.  Där så är påkallat bör ordinarie tjänster fortgående inrättas för dem som nu  innehar tillfälliga eller extraordinarie befattningar.  Framsynt kulturpolitik  En framsynt kulturpolitik är en grundförutsättning for socialt och  ekonomiskt framåtskridande samt för landets internationella ställning. Våra  skolor och kulturinstitutioner är allt fragment i behov av samhällets  synnerliga omsorg.  Spörsmålet om skolväsendets organisation och inre utveckling måste föras  till en lösning ,som ger vår ungdom en kunskapsnivå svarande mot tidens  skärpta krav. Vårt skolväsende bör utbyggas och därvid i görligaste mån även  geografiska och sociala hinder avlägsnas så att all ungdom har möjligheter  till en likvärdig start i livet. Skolformer som visat sig fylla en uppgift  och som är livskraftiga bör ges möjlighet till vidareutveckling.  Förutsättningar bör skapas för att ett tillräckligt stort antal ungdomar kan  ledas in på den praktiska utbildningens väg.  Utvecklingstendenser som kan försvåra de svenska skolornas  existensmöjligheter bör motverkas.  Det starkt ökade studentantalet och den snabba vetenskapliga utvecklingen  kräver en upprustning av högskolorna.  Det fria folkbildningsarbetet, litteraturen och konsten bör få effektivt  stöd från samhällets sida.  ungdomen vår framtid  Ungdomen bör hjälpas fram genom yrkesvägledning, lån samt understöd för  studier och utbildning. Kostnaderna för studier och utbildning bör beaktas  vid beskattningen mera än hittills har skett. Ungdomens egna bildnings- och  samlingssträvanden är värda ökad uppmuntran och större stöd från samhällets  sida. För att underlätta familjebildningen vill Svenska folkpartiet bedriva  en familjevänlig politik.  Den svenska ungdomens sunda utveckling, dess fostran till medborgaransvar  och dess framtidstro tryggar den svenska folkstammens existens i vårt land.
