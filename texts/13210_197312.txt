Venstresocialisternes  valgavis  HVORFOR STEMME PÅ VS?  De 5 nuværende folketingspartier anser det alle for deres hovedopgave at forvalte det bestående samfund. Der er forskelle på de fem partier. Det ene er måske lidt mere villig' end det andet til at gennemføre asociale besparelser. Det ene vil måske spare lidt mindre end det andet. Men ingen af dem har forsøgt at spare ved at gribe ind mod det sløseri med ressourcer, den Invalidering af arbejdskraft, de usunde bolig-. forhold, der er den virkelige årsag til de store sociale udgifter. Ingen af dem vil antaste kapitalens ret til at skalte og valte med menneskers liv, helbred og velfærd ud fra kortsigtede profitmotiver.  VS går ikke til valg på, at VS'ere i folketinget vil kunne løse disse problemer. Disse problemer kan først løses endeligt i et socialistisk samfund. Men VS'er kan gennem arbejdet i folketinget støtte den kamp mod kapitalen, der finder sted uden for folketinget.  VS vil i folketinget støtte enhver reform, der forbedrer eller styrker arbejderklassens stilling over for kapitalen..  VS begyndte som politisk parti med at stemme imod et lovforslag om at indefryse en dyrtidsportion. Det medførte, at den daværende socialdemokratiske regering trådte tilbage og udskrev nyvalg.  Forslaget om at indefryse en  dyrtidsportion var et klart anslag mod arbejdernes interesser. VS vil heller ikke i fremtiden støtte forslag af den art,  hvad enten den ene eller anden regering truer med at træ  de tilbage.  -VS ville ikke have dannet parlamentarisk grundlag for en socialdemokratisk regering, hvis opgave det var at, føre landet ind i EF.  VS ville under Ingen omstændigheder have medvirket  til at gennemføre den nuværende regerings asociale besparelser, der har givet de dårligst stillede i samfundet  endnu flere problemer.  VS ville ikke have medvirket i et boligforlig som overfører 30 milliarder fra lejere til ejere.  Et væsentligt led i VS's arbejde i folketinget bliver fremsættelse af lovforslag, der tjener arbejdernes interesser. VS vil stille krav om:  Ophævelse af deportationsloven.  Ophævelse af arbejdsretten.  Ophævelse af arbejdsgivernes ret til at lede og fordele arbejdet.  Forbud mod skifteholdsarbejde.  Indgreb mod omgåelse af skattelovene og. legat skattesnyderi.  Beskatning af de store internationale monopoler, bl.a. olieselskaberne efter deres reelle overskud.  Konfiskation af spekulationsgevinster og sort kapital.  Nedsættelse af skat for lønarbejdere med almindelige indtægter.  Udmeldelse af NATO.  Nedlæggelse af militæret.  Fuld lejerkontrol med regnskab, drift og udlejning.  Effektiv statslig kontrol med byggeriets' opførelsesomkostninger.  Ændring af boligstøtten til parcelhuse, så der gives størst støtte til de mindste indtægter, i modsætning til den nuværende ordning.  Mod udbytning og umyndiggørelse!  For sammenhold og socialisme!  For et bedre udgangspunkt i kampen mod kapitalen! X ved liste Y.  VS's spidskandidater  I Søndre storkreds:  -Inge Henningsen, lektor v. kbh. universitet.  Østre storkreds:  Steen Folke, lektor v. kbh. universitet.  Vestre storkreds:  Arne Skovhus, tidl. leder at Fiolteatret.  Københavns amtskreds: Preben Wilhjelm, cand. mag. Kurt Hansen, bogbinder. Erik Sigsgård, rektor.  Frederiksborg amtskreds: Bjørn Meidell, stud. mag.  Fyns amtskreds:  Karin Koplev, folkeskolelærer.  Vejle amtskreds:  Knud Clemmensen, maler.  Aarhus amtskreds:  Ole Jensen, udd. typograf, nu lærerstud.  Nordjyllands amtskreds: Asger Boertmann, ungdomsskolelærer.  ER DET IKKE "STEMMESPILD"?  I mangel af politisk argumentation over for VS's program og politik vil mange forsøge at skræmme vælgerne bort fra VS ved at råbe stemmespild.  Det er klart, at 2% spærrereglen indebærer en reel risiko for, at VS ikke bliver repræsens teret i Folketinget. Efter den faglige kampagne vi førte omkring - overenskomstsituationen i foråret stod VS til 2,2% i Gallup's index (i april). Men si  den har vi ligget under 2% grænsen.  Et parti, der ikke er repræsenteret i Folketinget, har meget svært ved at nå ud med sine synspunkter gennem presse, radio og TV. Derfor har de fleste ikke hørt så meget til VS. Og, det smitter af på Gallups index.  Men i valgkampen får vi pludselig mulighed torat komme igennem med vore synspunkter. I en situation, hvor der er et stærkt træk til højre, men også et træk til venstre fra Socialdemokratiet, kan VS ikke undgå at blive styrket.  Vi mener det er stemmespild at stemme på et parti som SF, der sammen med Socialdemokratiet har gennemført et utal af asociale love og vedtagelser i folketinget. Vi er overbevist om, at mange socialister, som ved sidste folketingsvalg stem  te på SF, denne gang vil vende sig til VS. Men skalle det nu alligevel ikke blive tilstrækkeligt mange til, at vi klarer spærrereglen, kan stemmerne på VS trods alt ikke betragtes som "spildt<<.  VS er det eneste socialistiske parti, som konsekvent forsøger at bekæmpe illusionerne om en parlamentarisk overgang til socialismen. Den seneste udvikling i Chile har  endnu en gang demonstreret, at den parlamentariske vej godt kan gå hen og blive den blodigste.  Det er lønarbejdernes kamp på arbejdspladserne, som er kernen i kampen for socialismen. Det er først og fremmest denne kamp, det gælder om al styrke. Dette er hovedsigtet for VS's politik - også for vores deltagelse i folketingsarbejde og valgkamp.  En VS-repræsentation i folketinget vil kunne støtte kampen udenfor. Men selv om vi ikke skulle få stemmer nok, vil enhver stemme på VS betyde en styrkelse af den konsekvente socialistiske linje, som VS ene af alle partier står for.  En stemme til VS er en stemme til støtte for arbejderklassens kamp mod kapitalen.  Kampen på  arbejdspladserne  Valgkampen betyder at Venstresocialisterne får forøgede muligheder for at udbrede vores opfattelse af hvordan kampen på arbejdspladserne i boligkvartererne og i andre dele af samfundet samles i en fælles kamp mod kapitalismen. Men man må ikke tro at vi kun fører politik i valgsituationen. Tværtimod anser vi det arbejde der foregår mellem valget for vigtigere end arbejdet under en valgkamp. Det er nemlig i denne daglige politiske kamp vores politik opstår og udformes uoverensstemmelse med lønarbejdernes kampe på arbejdspladserne.  Og de foregår uafbrudt. Udviklingen på arbejdspladserne inden for det sidste års tid har vist at arbejderne i kampen imod arbejdskøberne har muligheder, der står i greel kontrast til hvad fagbevægelsen og S-SF's klassesamarbejdspolitik i dag henviser dem til. I forbindelse med ØD og den nye hovedaftale taler LO og socialdemokraterne om "medindflydelse". Men det er tomme ord, der kun har til hensigt at tilsløre de faktiske forhold og fremme klassesamarbejdet. Alene hovedaftalen viser, at LO-ledelsen ikke har til hensigt at gøre andet end tilsidesætte arbejdernes interesser. Offentliggørelsen som Venstresocialisterne foretog i februar kom højst ubelejligt for LO, der ventede med den officielle afsløring til hige før urafstemningen. Fordi man var bange for en diskussion på arbejdspladserne.  Hovedaftalens tekst viser nemlig  - at LO stadig erkender arbejdsgiverens ret til at lede og fordele arbejdet.  - at LO stadig vil arbejde for "rolige og stabile forhold. på kapitalens betingelser.  -at LO stadig vil medvirke til at slå frie strejker ned.  Venstresocialisterne går imod LO's samarbejds- og underkastelsespolitik, imod hovedaftalen, forligsmandsloven, sammenkædningsreglerne og afstemning ved kompetente forsamlinger. Altsammen ting, der svækker arbejdernes kamp og letter vedtagelse af f.eks. dårlige mæglingsforslag.  Men hvorfor er fagforeningerne en så ringe støtte for arbejdernes vigtigste kampe i dag f.eks. Imod akkordræset?  Venstresocialisterne mener, at fagforeninger er nødvendige for at sikre, at arbejdskraften sælges så dyrt som muligt, og for at undgå at f.eks. de lavtlønnede lades i stikken i lønkampen. Dermed er ikke sagt, at fagforeningerne varetager disse opgaver særlig godt. Men selv en fagforening, der virkelig prøvede at varetage arbejdernes interesser, ville være bundet på hænder og fødder af aftaler, love og regler der forhindrer dem i at støtte arbejdernes kamp uden for overenskomstsituationen. De er ovenikøbet nødt til at bremse arbejdernes egne aktioner i henhold til fredspligten.  Som følge af fagforeningernes bundethed har arbejder i en række tilfælde - f.eks. på. Ota og Den kgl. Porcelænsfabrik-måttet tage sagen i egen hånd. Det har de bl.a. gjort ved at vælge strejkekomiteer tilutlede kampen og sørge for at alle står sammen. Strejkekomitteerne er uafhængige af fagforeningerne og det fagretlige system, og de har ikke indgået aftaler med arbejdskøberne. De er kun bundet til arbejderne og til at gennemføre kampen på deres betingelser og efter deres ønsker.  Venstresocialisternes faglige politik går ud på at støtte udviklingen af lønarbejdernes selvorganisering.  En organisation som betyder at arbejderne kan forberede sig på nye aktioner uden at tage de hensyn som fagforening og tillidsmænd er bundet og bastet til.  Venstresocialisterne mener, at selvorganiseringen på værkstedsgulvet på denne måde kan og vil blive ført videre så den på længere sigt gør det muligt tor arbejderne at overtage deres egen produktion- og magten i samfundet.  Derfor vil Venstresocialisterne - både i og uden tor folketinget - støtte alle initiativer fra arbejdspladserne, der sigter mod at styrke sammenholdet i kampen, f.eks. valg af strejkekomiteer. Vi mener at arbejdernes egen organisering - uafhængig af både det fagretlige system og arbejdskøberne - er en forudsætning for at gennemføre kampen for socialismen.  Klassesamarbejdet binder arbejderen på hænder og fødder. Kun arbejdernes egen organisation på gulvet giver kampen nye muligheder  Bekæmp EF monopolernes ny supermagt  FOLKETS AVIS  støtter VS  Den politiske diskussion i Danmark er i stigende grad blevet præget af borgerlige, tor ikke at sige reaktionære synspunkter. Mogens Glistrup. Erhard Jakobsen og andre højreledere fører sig frem med voksende styrke. Deres offensiv må standses!  Baggrunden for højrekræfternes succes er den skærpede krise i det kapitalistiske system og dets politiske ledelse: Det borgerlige parlament. Det økonomiske og politiske anarki bliver stadigt mere indlysende og føleligt. Desperationen breder sig, og man er parat til at prøve alle midler,  Højrekræfterne har let spil. Oppositionen i folketinget indskrænkes til SF og Socialdemokratiet. Ikke siden Venstresocialisterne ved valget i september 1971 gled ud af . folketinget har der på dette sted været ydet anstændig modstand. Venstresocialisterne må i folketinget igen! Dette er blevet den mest aktuelle opgave for alle modstandere at kapitalismen.  Blandt de grupper og blade som støtter Venstresocialisterne ved dette valg er også Folkets Avis. Bl.a. ved at hjælpe med ved arbejdet på denne valgavis. Desværre har den derved brugt sin kvota på trykkeriet.  Derfor kommer det næste ordinære nummer af Folkets Avis først når valget er vel overstået.  VENSTRESOCIALISTERNES VALGAVIS  Redaktion: Steen Folke (ansvh.), Inge Henningsen, Tut Stuhr, Thorkild Krejbjerg, Karsten Vedel, Ib Lorenzen, Inger Fischer og Vagn Rasmussen.  Udgivet af: VENSTRESOCIALISTERNE Vesterbrogade 41, IV  1620 Kbh. V. Tlf. 01-22 30 02. Postgiro: 120040.  i samarbejde med Folkets Avis.  Bekæmp arbejdsretten  Den nye arbejdsretslov er et eksempel på klassesamarbejdspolitik. Den adskiller sig ikke på nogen som helst væsentlig måde fra den gamle. De samme klassedommere vil idømme de samme bøder for arbejdsstandsninger, som varer længere end 24 timer, savner "rimelig begrundelse" eller er "et led i en systematisk aktion". (Lovens ord). Alligevel er det denne lov LO, S og SF ustandselig peger på som et led i det "betydningsfulde reformarbejde man nu er blevet afbrudt midt i" - et reformarbejde der i dette tilfælde blev gennemført med VKR's støtte og vil betyde at aktive arbejdere fortsat vil komme til at betale en klækkelig bod for deres faglige aktivitet.  Et eksempel på hvordan denne nye arbejdsret undertrykker lønarbejderne er behandlingen at Ota-strejken. Ota-arbejderne forlangte en lønforhøjelse på 2,50 ovenpå timelønnen på 14,50. De strejkede og regningen fra arbejdsretten blev på 200.000 kr. Det viser karakteren af det fagrets  lige system, og det viser det nødvendige i, at arbejderne organiserer sig selv. Også til økonomisk sikring af hinanden overfor arbejdskøberens angreb. Hvis Venstresocialisterne havde siddet i tolketinget havde vi stemt og argumenteret, imod arbejdsretsloven. Derved ville arbejdernes modstand også være kommet frem i folketinget. Sålænge der findes en arbejdsret vil kampen imod den være nødvendig. Venstresocialisterne vil støtte den både i og uden for folketinget. .  Mod: Udbytning umyndiggørelse undertrykkelse  For: Sammenhold . solidaritet socialisme  EF: prisstigninger og øget udbytning  VS har fra første færd vendt sig skarpt imod følgerne af EF medlemsskabet. EF tjener ikke lønarbejdernes interesser (sådan som Socialdemokratiet og LO forsøger at få det til at se ud), men er tværtimod et angreb på dem. Formålet med indlemmelsen er at give den private kapital større mulighed for at investere, styrke kontrollen med arbejderne og øge profitten.  Det sker ved at sikre arbejdskraftens og kapitalens frie bevægelighed.  De umiddelbare følger af dette har vi allerede fået at mærke, l løbet af det sidste år har vi oplevet voldsomme prisstigninger på de daglige livsfornødenheder, idet priserne skulle tilpasses EF-niveauet. Det har betydet stadig udhuling af lønarbejdernes realløn.  Samtidig angribes de rettigheder, arbejderne har opnået gennem den faglige kamp.  På det tyske firma. PraklaSeimos i Randers blev danske arbejdere fyret da de nedlagde arbejdet i protest mod et uopfyldt lønløfte fra firmaets danske repræsentant.. Til erstatning for de danske arbejdere blev tyske arbejdere hentet op og brugt som løntrykkere.  Noget tilsvarende skete i Slet ved Aarhus, hvor et tysk domineret firma - Metro - har  importeret EF-arbejdskraft, der går for det halve af de lønninger, der er normale i området.  Dette er helt i overensstemmelse med de gennemførte Fællesmarkedsregler om arbejdskraftens frie bevægelighed, og det er kun en forsmag på, hvad vi kan forvente efter Danmark er blevet medlem af EF.  VS ser EF's dannelse og senere udvikling som et resultat af kapitalistklassens bestræbelser for at styrke sin stilling overfor lønarbejderne.  VS vender sig mod enhver forringelse af lønarbejdernes vilkår og bekæmper herunder de umiddelbare følger af medlemsskabet:  Stigende priser på de elementære - livsfornødenheder som fødevarer og boliger, beskæring af reallønnen, harmonisering af socialforhold og overgreb mod tilkæmpede laglige rettigheder.  VS kæmper også mod de langsigtede følger af EF-medlemskabet.  Den øgede politiske og økonomiske integration i det kapitalistiske Vesteuropa, en øget centralisering, opbygningen af et fælles statsapparat, en politisk union.  BEKÆMP EF - MONOPOLERNES NYE SUPERSTAT ,1  EF og den daglige  husholdning  Mange vil endnu kunne huske Hilmar og Egone Baunsgaards appel til befolkningen om at stemme ja til EF for den daglige husholdnings skyld. Her er en oversigt hentet fra Orientering fra Københavns Statistik, der viser, at priserne på elementære livsfornødenheder er steget gennemsnitlig 20 pct. Siden indlemmelsen i EF.  Detailpriser august  i København. 1972 1973  1 kg. rugbrød 1,94 ' 2,24  1 franskbrød 1,47 1,63  1 kg. havregryn 3,69 4,16  1 kg. margarine 4,79 6,32  1 kg. ost - 13,74 18,29  1 liter mælk 1,58 1,99  1 liter kærnemælk 1,07 1,55  10 æg - 6,08 5,46  1 kg. oksekød 32,59 37,43  1 kg. kartofler 1,32 1,88  1 kg. rødspætter 11,43 14,65  1 glas sild 4,87 5,53  30. EF milliarder  til kapitalen  30 milliarder kroner var den direkte gevinst til jord- og industrikapitalen ved Danmarks Indlemmelse i EF.  I løbet af 1972 steg aktiekurserne i følge fondsbørsvekselerernes indeks fra 91 til 185 eller med 103 pct. I Da denne vældige stigning satte ind var den samlede aktiekapital på ca. 18 milliarder og efter 1972 var den altså over 36. Facit: 18 milliarder til aktiekapitalen. Det var tørst og fremmest forventningerne til EF, der gjorde udslaget. Forventningerne er ikke gjort til skamme, aktiekurserne har fortsat deres stigning. Og jordejerne? Christian Sørensen fra Det økonomiske Råds sekretariat har ved kapitalisering af de forventede prisstigninger på landbrugsprodukter beregnet, at jordpriserne vil stige med omtrent 40 pct. Og heri er der ikke medregnet virkningerne af den udvidede ret for udlændinge til at købe jord.  Disse 40 pct. svarer til en gevinst på o. 13,5 milliarder.  16 milliarder til industrien, og 13,5 milliarder til jordejerne. Det bliver mere end 30 milliarder eller nogenlunde det samme som værdien af, hvad 400.000 industriarbejdere producerer på et halvt år.  30 milliarder til de besiddende. Men hvad fik så arbejderen? Han fik - iflg. Ekstrabladet - en udgift på 1000 kr. pr. familie om året, fordi priserne stiger. Og en allerhelvedes masse formaninger om at holde igen med kravene til overenskomsten.  Økonomisk demokrati  tvangsopsparing  De forskellige ØD-forslag fra Socialdemokratiet, SF og de borgerlige partier, afviger fra hinanden på visse områder. Det er dog mere bemærkelsesværdigt, hvad de har tilfælles: de har intet med økonomisk demokrati at gøre, men er ganske enkelt tvangsopsparingsordninger, der pålægges lønarbejdere!  Selv de krav, der er umiddelbart nødvendige for at styrke lønarbejderne en smule overfor kapitalen, f.eks. sikring af tillidsmandens uafhængighed af alle andre end dem, der har  valgt ham, afskaffelse at arbejdsretten og ophævelse af arbejdsgiverens ret til at lede og fordele arbejdet, har man ladet ligge.  Det er ikke tilfældigt. Baggrunden for ØD-forslagene er nemlig ikke en pludselig Interesse tor demokrati eller menneskelig værdighed. Baggrunden er ønsket om forøget kapitaldannelse og kravet om EFharmonisering!  ØD-forslagene passer som hånd i handske til disse ønsker: Den forøgede kapitaldannelse sikres ved, at lønarbejderne pålægges tvangsopsparing, og EF-harmoniseringen opnås ved, at denne tvangsopsparing udformes som en pensionsordning, der bryder med det solidariske pensionsprincip (tolkepensionen) og erstatter det med EFs "optjeningsprincip", hvor pensionens størrelse bestemmes at indtægten i de produktive år.  Samtidig tjener forslagene til at tilsløre klassemodsætningerne og dæmpe arbejdskampene.  Arbejdsgiverne og de borgerlige partier har intet imod  ØD. Tvangsopsparingen og EF-harmoniseringen ser de hellere end gerne. Det er kun de store, centrale fonds, de er imod. De foretrækker, at den enkelte ansatte står alene med sit private tvangsopsparingsbidrag, fordi dette i endnu højere grad tilslører klassemodsætningerne og splitter lønarbejderne.  VS vil støtte enhver bestræbelse, der styrker lønarbejderne overfor kapitalen. ØD-forslagene gør det stik modsatte. Derfor vil VS modarbejde dem.  Bryd (rorger.,kohetebladmonopol - ker  Folkets Avis  En socialistisk månedsavls med nyheder .'lut.nas kamp 1 heleverden.UndertegnedeØnsker:.... nbor ment PåFolke, Ada. , 16k,.førliomre  gratis pr¢uenu,nmer.Navn:  Adresse:  Sendes til Folkets  Avis, Rtldbfrsatm'  de 13, 1466 KGlt.K.  Solidaritet  er et socialistisk uddelingsblad, der er tilknyttet VS.  Solidaritet  beskæftiger sig med arbejdspladsforhold.  Solidaritet  uddeles på arbejdspladser landet over i et oplag på 20.000 eksemplarer pr. nummer  Derfor, støt Solidaritet tegn et støtteabonnement, pr. kvartal 20 kr.  Adresse:  Solidaritet  Livøvænget 36 8381 Mundelstrup Tlf. (06) 24 18 36 giro 16 23 08  Venstresocialisternes valgavis.  Socialdemokratismens krise  Folketingsvalget er udskrevet på grundlag af den fuldstændige forvrængning af parcelhusejernes problemer, drevet ud i karikaturen af Erhard Jakobsen, men godt fulgt op af de øvrige borgerlige partier.  De fleste parcelhusejere er ofre for finanskapitalens (forsikringsselskaberne, storbankerne, grundspekulanterne) og byggematerialeindustriens stigende udbytning af befolkningen. Skattelettelserne til parcelhusejerne fungerer i realiteten som et indirekte tilskud til byggeindustrien og jordspekulanterne. S og SF's boligforlig passer smukt ind i denne sammenhæng ved over en periode at ti år at overføre ca. 30 milliarder kr. fra lejerne til ejerne i udlejningsbyggeriet.  En medvirkende årsag til at valget udskrives netop nu er naturligvis spaltningen af Socialdemokratiet. Denne spaltning er udtryk for en dyberegående krise ikke blot for Socialdemokratiet, men for socialdemokratismen sådan som  den er blevet praktiseret af S og SF i skøn forening.  S og SF har i den forløbne valgperiode gennemført en række love af udpræget asocial karakter. Stillet over for kapitalens krav om øgede Investeringer og ro på arbejdspladserne på den ene side og arbejderklassens krav om bedre løn og arbejdsvilkår på den anden, valgte S og SF at opfylde kapitalens krav. Spareunderne, Boligforliget, loven om Arbejdsuretten og ØDforslagene er eksempler på denne politik.  Ideerne om at samfundet engang skal blive socialistisk er for længst lagt på hylden I Socialdemokratiet. Men også SF's ledelse har i praksis vist, at den føler det som partiets opgave at være med til at administrere det kapitalistiske samfund. Det er en illusion at tro, at man kan reformere sig til socialismen, og snakken om socialisme er da også kun noget SF-ledelsen tager op ved festlige lejligheder.  Men når de reformistiske partier har valgt at administrere kapitalismen, så bliver de nødt til at tilgodese kapitalens krav om forrentning. Det er baggrunden for den lange række af asociale love og vedtagetser, som S og SF hargennemført. Men det er også baggrunden for, at lønarbejderne, hvis Interesser disse partier foreviger at varetage, ikke vil finde sig i det mere.  På arbejdspladserne vokser uroen fra måned til måned. Prisstigningerne undergraver reallønnen og flere og flere arbejdere vender sig mod det stigende akkordtempo, mod umyndiggørelsen og mod Arbejdsretten. De mange frie strejker viser, at arbejderklassen i sin kamp for rimelige levevilkår ser sig nødsaget til at sætte sig ud over fredspligten og andet fagligt juristeri.  VS vil støtte kampen på arbejdspladserne - også gennem repræsentation i folketinget. VS vil gå imod alle asociale lovforslag, uanset om de stilles at såkaldte arbejderpartier. VS vil bruge Folketingets talerstol til at gøre det klart, at folketingspolitik foregår inden for de rammer, der sættes af kapitalens krav om forrentning.  TIL KAMP  MOD KAPITALEN  - STYRK ARBEJDERKLASSENS KAMP!  o MOD: Udbytning  Umyndiggørelse Undertrykkelse  o FOR:  Sammenhold Solidaritet  Socialisme  Asocialt  boligforlig  VS vil på enhver tænkelig måde bekæmpe det boligforlig, S og SF har planlagt.  Ikke på ét eneste punkt vender det sig mod spekulationen i jord og boliger. Derimod medfører det stigende boligudgifter, især for lejerne, som tilsammen udgør milliardbeløb, der fortrinsvis foræres til grundejerne:  Der indføres fuld moms på boliger. Det betyder, at alle nye boliger bliver 8-10% dyrere. Denne boligskat, som det i virkeligheden er, skal indbringe staten 900 millioner kroner årligt. Men fordyrelsen vil desuden smitte af på de ældre boliger. Det giver ejerne en samlet gevinst på ca. 10 milliarder kroner!  Der Indføres et nyt huslejeprincip for de private udlejningsboliger. Hensigten er, at huslejen skal stige i takt med prisstigningerne i nybyggeriet. Det betyder fordobling af huslejen på ti år, firedobling på tyve år osv. Dette vil alene i de første ti år give ejerne en gevinst på skønsmæssigt 20 milliarder kroner!  Desuden indføres der en særlig skat (udlejningsbidrag til staten) på disse boliger. Den skal efter to år indbringe staten 500 millioner kroner årligt!  For de fleste parcelhusejere bliver der også tale om fordyrelser, idet skattefordelen bliver mindre. Det er dog for intet at regne mod de stigninger, som er tiltænkt lejerne.  Endelig har forligspartierne nedskåret det årlige byggeri fra 55.000 til 42.000 boliger for at efterkomme kravet om mere arbejdskraft og kapital til det private erhvervsliv.  Dette boligforlig, som udhuler reallønnen og skaber ledighed i byggefagene, må bekæmpes, og VS vil benytte valgkampen til at mobilisere lejerne, således at det bliver vanskeligt at gennemføre en så asocial boligpolitik efter valget.  Let skattetrykket  bekæmp  skattesnyderiet  11970 oplyste finansministeren i et svar til Erik Sigsgård (VS), at en sammenligning mellem nationalindkomsten og de selvangive indkomster tydede på, at 10 milliarder kr. holdtes uden for selvangivelserne. Ligningen er ikke siden blevet væsentlig mere effektiv. Man må derfor regne med at unddragelserne udgør den samme procentdel af nationalindkomsten i dag som i 1970. bit vil sige 15 milliarder kr.  Hvis man kom dette snyderi til livs gennem skærpet ligning, kunne skatten pr. lønarbejderhusstand nedsættes med 8.000 kr.  ENS SKAT  11973 havde man den laveste  kommuneskat i velhaverkommuner som Frederiksberg, Gentofte og Søllerød. Den højeste kommuneskat fandt man i egnsudviklingsområder med stor arbejdsløshed og lavt lønniveau. Med andre ord: De velhavende har en lav kommuneskat. De dårligst stillede har en høj kommuneskat. Venstresocialisterne vil kun have én skat her i landet. Velhavernes muligheder for at flytte til et skattely skal afskaffes.  SKATTELOVENE OMGAS Både store og små virksomheder omgå skattelovene i stor stil. De store internationale benzinselskaber har i mange -årnæsten ikke betalt skat i  Danmark, selvom den eksisterende skattelovgivning giver mulighed for, at de sættes i skat på grundlag af deres reelle overskud.  VS har allerede tidligere gjort opmærksom på dette misforhold og krævede, at myndighederne benyttede den eksisterende lovgivning.. På det sidste har ombudsmanden følt sig tvunget til at støtte VS's synspunkt i denne sag. VS kræver fortsat, at man griber ind mod disse omgåelser af skattelovgivningen.  DET LEGALE SKATTESNYDERI  Afskrivningsregler, egnsudviklingsstøtte og lignende foranstaltninger er i realiteten en overførsel af penge fra lønarbejderne til dem, der ejer produktionsmidlerne. Tilmed udnyttes egnsudviklingsstøtten af selskaberne ved oprettelse af filialer i egnsudviklingsområder og overførsel af overskuddet til moderselskaberne.  På samme måde er alle de forskellige fradragsmuligheder der f.eks. gives ved oprettelse at partrederier og indekskontrakter et middel til  at ophobe kapital ved at give de velhavende mulighed for skattenedsættelse. Dette samfunds logik siger, at disse fordele tørst og fremmest skal tilfalde de vel havende, der har så stort et forbrug, at skattelettelser betyder opsparing. På den måde forøges uligheden i samfundet.  BESPARELSER  VS har ikke noget imod at man sparer på de offentlige budgetter. Men vi vender os mod besparelser, der betyder dårligere sociale vilkår for store dele af befolkningen. Hvis vi vil spare dyre hospitaler og begrænse de sociale udgifter kan vi opnå det ved at fjerne akkordræset..., afskaffe arbejdsgivernes skalten og valten med  arbejdernes liv, sundhed og velfærd, bygge bedre og billigere boliger og bekæmpe forureningen. Det er på den måde, der skal spares.  SKATTELETTELSER VS går ind for lavere indkomstskat for lønarbejdere med almindelige indtægter. Disse skattelettelser skal ikke opnås ved at fordyre de daglige fornødenheder yderligere med momsforhøjelser. De skal ikke opnås ved besparelser, der gør problemerne for de dårligst stillede endnu større.  VS går Ind for, at man letter skatten ved at gennemføre en effektiv ligning, ved at begrænse statstilskuddene til kapitalen, ved at benytte de eksisterende skattelove, ved at gennemføre én kommuneskat over hele landet, og ved at forbedre forholdene på arbejdspladser og i boligmiljøer, så behovet for sociale ydelser bliver mindre.  Indgreb af denne art vil give mulighed for skattelettelser og sociale forbedringer samtidigt. En sådan skattepolitik vil altså være til fordel for lønarbejderne.  Mod skatteplyndring af lønarbejdere! .  Mod kapitalens skattesvindel!  VS arbejder osse imellem valgene. Karmen fortsætter  efter 4. december.  D Jeg ønsker nærmere oplysninger om VS  Jeg vil gerne Indmeldes l VS  Navn:  Adresse  ..................  By - Postnr.: Indsend kupon til:  Venstresocialisterne Vesterbrogade 41, IV 1620 København V  Valgmateriale kan rekvireres fra  VS Valgkontor Thorsgade 7 over g. Tlf. (01) Ægir 11400  2200 København N..,®  Tryk: Roskilde Tidendes offset-rotation
