18.-20. 6. 1982  ROVANIEMELLÄ  Keskustan kahdeksan kohtaa  Puoluekokous pitää seuraavaa kahdeksaa tavoitetta keskeisinä suomalaisen yhteiskunnan kehittämisessä lähivuosina. Puolueen osallistuminen hallitusvastuuseen seuraavien eduskuntavaalien jälkeen riippuu ratkaisevasti siitä, missä määrin muodostettava hallitus sitoutuu toteuttamaan näitä tavoitteita.  1) KEKKOSEN LINJAA JATKETTAVA HORJUMATTA  Keskustapuolue edellyttää, että Paasikiven-Kekkosen linjaa toteutetaan sellaisena kuin sitä presidentti Kekkosen johdolla viime vuosina on toteutettu.  2) SUURTYÖTTÖMYYS NUJERRETTAVA  Työttömyyden vähentämisessä keskeistä on toteuttaa yritystoiminnan edellytykset turvaavaa tervettä talous- ja veropolitiikkaa. Uusina työttömyyttä vähentävinä keinoina on ennakkoluulottomasti ja aktiivisesti laajennettava vapaaehtoista osa-aikatyötä, uudistettava sosiaaliturvan rahoitusjärjestelmä työvaltaista yritystoimintaa kannustavalla tavalla ja poistettava työeläkemaksut alle 23-vuotiailta. Maa- ja metsätalouden, luontaiselinkeinojen sekä kotimaisen energian tarjoamat työmahdollisuudet on käytettävä täysimääräisesti hyväksi. Kotona tapahtuvan hoitotyön ja opiskelun edellytyksiä lisäämällä. Työaikaa on valikoiden lyhennettävä.  3) MAASEUTU PELASTETTAVA  Maaseudun elinvoimaa on lisättävä laatimalla monipuolinen ja tehokas toimenpideohjelma, joka turvaa vähintään nykyisen väestöpohjan säilymisen maaseutukylissä. Viljelijäväestön tulotaso ja sosiaaliturva on kohotettava samalle tasolle muiden väestöryhmien kanssa. Nuorten viljelijöiden asemaa on helpotettava parantamalla rahoitus- ja tukijärjestelyjä. Haja-asutusalueiden asuntotuotantoa on kannustettava. Maatalouden sivuelinkeinoja ja niiden neuvontaa, maaseudun muita elinkeinoja sekä kauppa-, koulu- ja liikennepalveluja on kehitettävä.  4) ALUEELLINEN ERIARVOISUUS POISTETTAVA  Alue- ja työllisyyspolitiikalla on poistettava alueelliset työllisyyserot, kunnallisverotus on tasattava oikeudenmukaiseksi ja keskeiset peruspalvelut on turvattava samantasoisella kunnallisverotuksella koko maassa. Sähkön hinta on tasoitettava alueellisesti oikeudenmukaiseksi. Katumaksujen perintä on lopetettava ja taloudellinen vastuu yksityisteiden kunnossapidosta on siirrettävä yhteiskunnalle.  5) ELINYMPÄRISTÖN TERVEELLISYYS TURVATTAVA  Suurissa teollisuus- ja asutuskeskuksissa asuvien ihmisten elinympäristöä on parannettava tehostamalla ihmisten terveyttä uhkaavien saasteiden valvontaa ja tiuluvaatimuksia. Ihmistä ja luontoa on suojeltava asumisen, liikenteen ja kaiken elinkeinotoiminnan haitallisilta vaikutuksilta. Kaupunkeihin ja muihin suuriin taajamiin on laadittava erityiset viherkaavat vielä jäljellä olevien puisto- ja viheralueiden suojelemiseksi rakentamiselta. Suurten kuntien hallintoa on kansanvaltaistettava, jotta asukkaiden mielipide pääsee vaikuttamaan myös elinympäristöä koskevassa päätöksenteossa.  6) LAPSIPERHEIDEN ASEMAA PARANNETTAVA  lapsiperheiden toimeentulotaso on nostettava vastaamaan muiden ihmisten toimeentuloa. Lasten kotihoidontuki tulee ensi vaiheessa laajentaa kattamaan kaikki ne perheet, joissa on alle kolmivuotiaita lapsia. Lasten kotona tapahtuvan hoidon edistämiseksi on kotiapulaisen palkkakustannukset saatettava verotuksessa osittain vähennyskelpoisiksi. Kotona lasta hoitavien vanhempien työsuhdeturvasta on huolehdittava. Kunnallisen päivähoidon palveluita on samalla kehitettävä tarvetta vastaaviksi. Opiskelijoiden taloudellista asemaa on parannettava opintotukijärjestelmää kehittämällä.  Vähimmäiseläkeuudistuksen neljäs vaihe on toteutettava jatkona eduskunnan jo päättämille vaiheille. Toimenpiteisiin ylisuurten eläkkeiden leikkaamiseksi on ryhdyttävä pikaisesti. Varhaiseläkejärjestelmää on pala pienimpiä eläkkeitä saavien etuuksia.  7) PIENYRITTÄJYYTTÄ KANNUSTETTAVA  Pienyritysten verotusta on kevennettävä mm, poistamalla kunnallinen harkintaverotus. Sosiaaliturvan maksuperusteet on uudistettava pienyritteliäisyyttä edistävällä tavalla. Yritystoimintaa vaikeuttavaa byrokratiaa on kevennettävä. Elinkeinolupatoiminnassa on suosittava pien- ja perheyritteliäisyyttä. Yrittäjäsuojalainsäädäntö on toteutettava. Pienyrittäjien sosiaaliturvan epäkohdat on korjattava. Yrittäjäkoulutusta tulee tehostaa.  8) KANSANVALTAA LAAJENNETTAVA  Eduskunnan asema ylimpänä valtioelimenä on turvattava. Tasavallan presidentin vaali on muutettava suoraksi kansanvaaliksi.  Keskusvirastojen päätösvaltaa on siirrettävä kuntiin ja väliportaaseen sekä ministeriöihin, jolloin keskusvirastot voidaan tarpeettomina lakkauttaa. Hallintoa tulee myös muutoin alueellisesti hajauttaa. Suurten kuntien hallintoa tulee tehokkaasti kansanvaltaistaa.  Ammattiyhdistysliikkeen demokratiaa, on laajennettava niin, että jokaiselle työntekijälle turvataan tasavertainen mahdollisuus vaikuttaa työyhteisönsä ja ammattiyhdistyksensä asioihin. Ay-liikkeen tulee keskittää toimintansa jäsentensä edunvalvontaan ja lopettaa heiltä jäsenmaksuina perittävien varojen käyttö puoluepoliittiseen toimintaan.  EDUSKUNTAVAALIT 20.-21.3.1983  o ennakkoäänestys kotimaassa 28.2. - 16.3.  o ennakkoäänestys ulkomailla 28.2. - 12.3.
