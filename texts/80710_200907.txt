Програма на партия АТАКА за парламентарни избори 2009
Кратък вариант
Принципи
Партия АТАКА е българска националистическа  политическа организация, която обединява българи по произход и съзнание.
Националисти са всички, които обичат и защитават родината си, искат национална независимост и силно националноотговорно правителство.
Българският национализъм се отличава от други национализми с това, че е не е шовинистичен, не е агресивен спрямо други народности и държави и не иска завладяването на други народи и територии, освен изконно българските.
Девиз на българските националисти е безсмъртната фраза на Апостола на българската свобода Васил Левски „Ние чуждото не щем, но своето не даваме!”
Партийното мото  на българските националисти е изписано на емблемата на партия АТАКА : „Да си върнем България!”
Днес изправени пред изборите за 41 –во народно събрание ние, националистите от партия АТАКА, нашите симпатизанти и съмишленици казваме ясно: да, мотото „Да си върнем България!” е още по-актуално сега, след 20 години на преход, който се оказа преход на ограбване на България, преход на геноцид спрямо българския народ.
Фактите сочат, че икономически днес, през 2008 г. още не сме достигнали нивото на 1989 г. като БВП на глава от населението.
За сравнение – през 1989 г. БВП на глава от населението е 5710 щ.д., а през 2007 е 5136 щ.д..
Двайсет години преход, за да стоим на едно място.
Истерично приватизиране на  основните национални активи на България, което не доведе до по-добре работеща икономика, до повече износ, до по-добър стандарт на българското население.
Напротив – сега през 2008 г. ние сме на дъното по доходи в ЕС и разслояването между огромно число бедни българи и малко число богати се увеличава.
Ние сме и с огромен дефицит по текущата сметка –за  2008 г. той е 20% от БВП или 7 млрд евро.
Вносът надвишава износа с 20 млрд. евро на година.
Това означава, че сме държава на потреблението, която не произвежда, а разчита на кредити, с които да купува потребителски стоки.
Този балон обаче се пука, тази идилия свършва със световната финансова криза.
Имаме нужда от нова икономическа философия и тя е антиглобалистка, антинеолиберална, антиспекулативна.
Дошло е времето да обявим края на неолибералните спекулации за свободните пазари, които се саморегулирали, да свалим от сцената кукловодите на виртуалната капиталистическа игра, да разобличим каузата на неконтролирания капиталов фундаментализъм и да кажем, че идва времето на регулираната реална  икономика.
Че експериментите с глобалистичната вълна от безогледен капитализъм свършват.
Те доведоха до огромна бедност дори и там, където нямаше бедни хора преди това, те доведоха да съсипване на цели сектори от обществения живот като екологията, социалната стабилност, здравеопазването и образованието на редица народи.
Българският народ преживя този удар на неолибарелния капитализъм и не може да понесе повече удари.
Българският народ има нужда от икономика, която е стратегически планирана,
която е национално суверенна в рамките на отворения днес свят,
която е социално справедлива
и държавно регулирана,
така, че секторите образование, здравеопазване и пенсионна система да са защитени и да осигуряват еднакъв достъп до здравни услуги на всеки българин  и възможност за базово безплатно  образование - за сметка на държавния бюджет.
Някой може да нарече това лява политика, аз казвам : играта с ляво и дясно е глупава и отклоняваща вниманието.
Нима днес партията, която се нарича социалистическа не реализира най-дясната политика в данъчно отношение от 1989 г. досега?
Защо продължава спекулативното делене на политическите сили на дясно и ляво, като те всички в досегашните правителства изпълняваха антисоциалната  политика на МВФ и Световната банка, наречена от носителя на Нобелова награда за 2001 г. по икономика Джоузеф Стиглиц – колониална и геноцидна политика.
Въвеждане на семейно подоходно облагане.
Въвеждане на данък върху трансферите на офшорни компании.
Данъци, съответстващи на доходите, отмяна на плоския данък и привилегированите данъци за корпорациите.
Премахване на акциза върху домашния алкохол.
Свеждането на данъчната декларация до една пощенска картичка, без да е необходима сегашната ужасяваща бюрокрация.
Като данъчна философия АТАКА е за намаляване на данъците на по-бедните за сметка на данъците, вземани от по-богатите.
Сега положението е обратното –пропорционално измерено  бедната част от българския народ внася повече в хазната, отколкото богатата.
Макроикономически АТАКА е за създаване на работеща и предвидима среда на бизнеса в България.
За това е нужно: Да се премахнат административните и законодателни пречки пред предприемачите в България.
Да се облекчи лицензионния режим до минимум.
Намаляване на сроковете за получаване на разрешителни.
Точно и ясно конкретизиране на изискуемата база данни.
Въвеждане на тестово лицензиране.
Нужно е да се създадат схеми за производствено инвестиране – акционерни дружества с производствено-инвестиционна цел, които да се изградят както с държавно така и частно участие,  изключващи монопола.
АТАКА е за осигуряване на приоритет на българския бизнес при получаване на държавни поръчки, участие в приватизация и инфраструктурни проекти.
Сега турски фирми строят основните магистрали у нас.
АТАКА е за предпазване на българското производство от некачествен дъмпингов внос.
АТАКА е за възстановяване на загубените български пазари извън ЕС.
АТАКА е за активна държавна политика за рекламиране на български стоки и услуги с пари от бюджета.
По отношение на бюджетната политика АТАКА е за прозрачна бюджетна политика, за разпределение на бюджетните средства в полза на българското общество с приоритети – социална сфера, здраве и пенсии.
АТАКА е за стриктен контрол на бюджетните средства и за въвеждане на нови санкции при злоупотреби с тях.
Народното събрание  трябва да има решаваща дума при съставянето и разпределението на бюджета, а не изцяло правителството както сега.
АТАКА е за ограничаване на спекулативните финансови инвестиции с временен стихиен характер, които обикновено бързо източват национален продукт извън страната.
АТАКА категорично ще работи и за:
Преразглеждане и отмяна на приватизационни сделки ощетили България.
Ревизиране и прекратяване на концесионни сделки, сключени при неизгодни за страната ни условия.
Отмяна на всички т.нар. заменки със земи и възстановяването на статуквото опреди заменките.
АТАКА ще работи още за:
Изработване на единна информационна система за митницата, НОИ, данъчната администрация и службите у нас.
За премахване на неизгодната за България зависимост от МВФ, Световната банка и други международни организации, ограничили суверенитета на българската държава и довели до разруха в обществения сектор, здравеопазването и образованието.
АТАКА е за активна външна политика за събирането на дълговете към България, наброяващи общо над 15 млрд. долара  на държави като: Либия, Ирак, Никарагуа, Турция и другиКато цяло икономическата програма на АТАКА цели :
Създаването на устойчива , предвидима система на икономиката, с превес на реалната , физическа икономика и ясна социална ангажираност на държавата, а не на виртуалната спекулативна капиталова игра, работеща за малка олигархична върхушка.
Земеделие и селско стопанство В областта на селското стопанство АТАКА е за
Пълна ревизия на връщането на земите на техните истински собственици или техните наследници.
Съд и строги санкции за намесените в измами, лъжесвидетелстване и подправка на документи в собствеността  на земи.
Пълна ревизия на всички сделки, свързани с държавни и общински земеделски земи и земи от горския фонд – заменки, концесии, аренди, покупко-продажби, приватизационни сделки.
Промяна в закона за горите – горите да бъдат само публична или изключително държавна собственост.
Статутът на земите от горския фонд да се променя само в изключителна нужда – за военни обекти, обекти с национално икономическо значение, комуникации и инфраструктура.
Промяна в закона за земеделските земи.
Право на собственост да имат държавата, общините и физически лица.
Фирми да могат да обработват земя само под наем.
Абсолютна забрана за смяна на статута на пасища и ливади.
Отмяна на действащия закон за кооперациите, който допринесе за разрухата и разграбването на селското стопанство и създаване на нов закон.
Нужно е още:
Създаване на специална извънправителствена агенция за еврофондовете.
Точни критерии определящи кой производител какви субсидии да получава.
Създаване на специален закон, насърчаващ земеделските производители – горивата, електричеството, фуражите, торовете и водата, ползвани от селските стопани да не се облагат с ДДС и акцизи.
На всеки килограм изнесена продукция извън ЕС да се изплащат на производителите, не на търговците, допълнителни средства.
Промяна в Закона за ДДС – произведените в България мляко, пшеница, яйца, риба плодове и зеленчуци да не се облагат с ДДС,а върху останалите български продукти българско производство ставката да е 5%.
Вносните продукти да се облагат традиционно с ДДС и акцизи.
АТАКА е за поправка в митническите тарифи – Селскостопанската продукция, внесена у нас от страни извън ЕС да се облага с мито 100% върху моментната пазарна цена на нашата продукция.
АТАКА смята за нужно още:
Създаване на специален  закон за селскостопанските институти, които в момента са подложени на разграбване и разруха
Създаване на закон за земеделските браншови организации на базата на свободното и доброволно сдружаване.
Този закон трябва да регламентира следните правомощия на националната земеделска организация: Постоянно присъствие на заседанията на Комисията по земеделие в НС и право на съвещателен глас.
Право на изказване на становища по време на дебати в НС по отношение на земеделието.
Законодателна инициатива по отношение на земеделието.
Представителство в агенцията по еврофондовете.
Създаване на закон за национална земеделска борса с основни цели:  Гарантиране на изкупуването на продукцията на всички производители на реални пазарни цени според качеството.
Това ще отстрани  дългата верига от прекупвачи и ще осигури минимална разлика между изкупните цени и търговската мрежа.
Гарантиране на доставки на машини, съоръжения, горива, торове, химически препарати, фуражи и консумативи до всеки производител на преференциални  цени.
Осигуряване на износ на продукцията.
Като обобщение – АТАКА смята че е нужно преразглеждане на всички договорености с ЕС за квоти на земеделска продукция, защото те не отговарят на реалните възможности за производство на България и ощетяват страната ни
Демография и здраве
Основен въпрос за партия  АТАКА е демографският въпрос.
Ние сме в демографска криза, което означава опасност от изчезване на нацията ни.
Като националисти смятаме, че най-важният въпрос пред едно отговорно управление е решаването на този проблем.
Раждаемостта у нас е малко над 70 000 души годишно, като само една трета от този прираст е от български етнически произход.
Около 37 процента от българските семейства са без деца.
Сегашната държавна политика не стимулира раждаемост, която да увеличава и обогатява обществото ни с образованост, култура, професионални умения.
Днешната държавна политика в областта на демографията стимулира етнизацията на обществото, дезинеграцията на различни групи.
Държавната политика днес в това отношение е символична и не поставя изисквания към качеството на отглежданите деца, а това води до безотговорност при отглеждането на деца от някои групи, увеличаване на контингента на неграмотните, нискокултурните, престъпните слоеве на обществото, до увеличаване на проституцията , наркоманията и кражбите сред подрастващите от тези групи.
На практика сега българската държава стимулира  развитието на страшно опасни за нацията на пороци и процеси, които ще доведат до разпад на националната ни идентичност, ако не се вземат спешни мерки.
Какви са те? АТАКА е за: Да се полагат реални грижи за детето.
Родителите да не участват в престъпления, просия, проституция, кражби.
Ежемесечен контрол за състоянието на грижите за децата.
Родители, които нямат условия за отглеждане на деца и  не проявяват надежден контрол над тях, се лишават от родителски права.
Помощите се изплащат на майките до постъпване на децата в училище, след което се преобразуват в ученически стипендии и се изплащат съобразно успеха на ученика.
Родители неправилно или с измама получаващи помощи, ги връщат на държавата.
Необходимите държавни и законодателни мерки за решаване на демографския въпрос включват  още: Създаване на държавен и обществен фонд за подпомагане на многодетни семейства.
Ускорено и облекчено даване на българско гражданство на млади български семейства ,живеещи сега извън границите на родината.
Стимули и облекчения при оземляване и кредитиране на българи от Бесарабия, Македония, Западните покрайнини  и други области извън границите на родината.
Здравето на нацията е пряко свързан с демографията проблем.
Здравната система се поема изцяло от държавния бюджет при управлението на АТАКА, прекратяват се криминалната приватизация на болнични и поликлинични сгради, лекарствата за хронично болни, както и за пенсионери и деца, ще се поемат 100% от държавния бюджет.
Ресурсът за здраве на нацията ще бъде толкова, колкото е нужно да бъде, за да получава всеки български гражданин платена от бюджета здравна помощ.
Това ще стане с преразпределение на пари от други сфери и от извадени на светло парични потоци.
Пенсии
Пенсионното дело е проблем номер едно за АТАКА Днес , нас живеят 2,5 милиона пенсионери, от които една трета са под чертата на бедността.
Това ненормално  положение е следствие от грабежа на България, който беше наречен приватизация.
Националните ни активи за десетки милиарди евро бяха разпродадени за жълти стотинки и вместо създаването на няколко пенсионни фонда, гарантирани от държавата днес възрастните хора в България разчитат на подаянията на поредното правителство.
АТАКА смята, че е нужна радикална реформа на пенсионната система.
На първо място с отстраняване на несправедливата точкова система.
Нужен е рязък скок в нивото на пенсиите от най-ниската и средната част.
Това може да стане и при сега съществуващите средства бързо и чувствително.
Парите ги има, но трябва да бъдат насочени във вярната посока.
С едно съкращаване на паразитни държавни структури могат да се освободят до около 2-3 милиарда лева годишно, които заедно с т. нар. излишъци и с парите, блокирани в резерв биха могли да увеличат двойно най-ниските и средните пенсии незабавно.
С една политика на повишаване на доходите без инфлация в следващите 4-5 години можем да стигнем сравними с европейските нива на пенсионни доходи.
Вдигането на доходите в пенсионната област трябва да бъде комбинирано с модернизация на системата и преразглеждане на Кодекса за социално осигуряване.
Ако не направим това сега, ще затънем в тежка пенсионна криза и поправянето на проблема ще изисква много повече усилия и средства.
Основен акцент в предизборната ни програма за 2009 г. е категоричното ни намерение за справяне с организираната престъпност – тази част от програмата ние наричаме операция „Хайка”.
З тази операция АТАКА ще обезглави и ликвидира бандитските групировки чрез специален антиразбойнически закон и безмилостни действия на властта.
Няма бандитска групировка, която да е по-силна от една държава.
Свързано с операция „Хайка” е намерението на АТАКА да конфискува имоти и капитали на хора, които не могат да докажат техния легитимен произход.
Това ще прибави огромни средства в хазната.
Парите от откраднати акцизи, ДДС и митнически сборове са над 2 милиарда годишно, които сега се крадат от олигарси под политическа закрила.
АТАКА ще се разправи без снизхождение с олигарсите и ще върне откраднатите пари на българския народ
Не на ислямизацията на България!
И накрая – АТАКА си поставя за основна цел пресичането на ислямизацията на България, която сега върви с една мощна подкрепа от външни, враждебни на страната ни фактори.
Ще приемем специални закони, регулиращи строежите на нехристиянски религиозни храмове.
Ще въведем закон за българския език, който да отхвърли всякаква възможност за спекулации с конституционната постановка, че българският език е официалният език у нас и спор по този въпрос няма.
Ще пресечем законодателно и административно опитите България да бъде разчленена на  анклави и да бъде представяна като механичен сбор от етноси и вероизповедания.
АТАКА е за признаване на основополагаща, националнополагаща роля на Православието у нас.
АТАКА има изготвен закон, който днешното мнозинство спира, но в следващия парламент ще го приемем, които връща с еднократен и безусловен акт имотите на Българската православна църква, за да спре най- после гаврата с тази животворяща българска националност институция.
АТАКА ще бъде гарант при следващото управление, че българския национален интерес няма да бъде потъпкван.
