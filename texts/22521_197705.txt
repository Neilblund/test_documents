CDA 1977. PROGRAM VAN UITGANGSPUNTEN  In antwoord op de wereldwijde oproep van het Evangelie tot dienst aan God en medemens, en vanuit de bereidheid zich te stellen onder de voortdurende kritiek daarvan, acht het CDA zich gebonden aan de navolgende algemene uitgangspunten: De samenleving waarvoor wij ons willen inzetten, is die:  - Waarin menselijke verantwoordelijkheid en deelgenootschap veelkleurig tot hun recht komen; waarin wordt uitgegaan van de fundamentele gelijkwaardigheid van alle mensen, ongeacht onder meer hun levensovertuiging ras, geslacht, afkomst of economische positie.  - Waarin de geheel eigen plaats en verantwoordelijkheid van gezin en huwelijk worden erkend.  - Waarvan de inrichting en de bestuurlijke vormgeving zijn aangepast aan de maat van de mondige mens en van de door deze te dragen verantwoordelijkheid.  - Waarin de macht is gespreid en waarin allen die macht hebben, over das gebruik daarvan verantwoording afleggen aan degenen wier welzijn daarvan mede afhankelijk is.  - Waarin gewaakt wordt tegen elke vorm van onderschikking van menselijke verantwoordelijkheden aan willekeur van staatsmacht of economisch belang, aan overheersing door technologie of wetenschap.  - Waarin de veiligheid van de burgers is gegarandeerd, de oorzaken van geweld waar mogelijk worden weggenomen en bestaand geweld op doelmatige wijze wordt bestreden.  MENSELIJK LEVEN  b Krachtens haar opdracht is de overheid geroepen de samenleving op een zo rechtvaardig mogelijke wijze te dienen. De dienst houdt onder meer in, dat zij opkomt voor de zwakken, vervolgden en ontheemden, het onrecht bestraft, de gewetensvrijheid en de persoonlijke levenssfeer eerbiedigt en in het algemeen alle voorwaarden schept die voor een samenleving van verantwoordelijke mensen nodig zijn.  c Vanuit de erkenning dat het menselijk leven een gave is van God, is een publieke rechtsbescherming daarvan geboden. Dit geldt in het bijzonder voor het gehandicapte leven. Het geldt echter in even grote mate voor het ongeboren en het naar het einde neigende leven.  d De parlementaire democratie is voor het goed functioneren van de rechtsstaat van wezenlijke betekenis terwijl het omgekeerde evenzeer geldt. Zij behoort uit te gaan van het respect voor minderheden en verdient bescherming tegen alle aanslagen, ongeacht of die van de zijde van andere staten, van particuliere belangengroepen of van saboterende minderheden afkomstig zijn.  e De bestaande maatschappelijke orde is terecht onderhevig aan voortdurende kritiek. Zij behoort - ook via een actief overheidsbeleid - van binnenuit te worden vernieuwd en stellig niet langs gewelddadige weg te worden omvergeworpen.  f Overleg en samenwerking behoren ook voor de overheid, met behoud van haar eigen rechtstaak, richtsnoer te zijn. Ten aanzien van de uit particulier initiatief gegroeide organisaties en instellingen behoort zij daarbij verschillen in levensbeschouwelijke uitgangspunten te respecteren. Tegenstellingen binnen de bevolking die berusten op verschil in maatschappelijke positie, moeten zoveel mogelijk worden verkleind, mede met het oog op de vele verantwoordelijkheden in de samenleving die alleen gezamenlijk kunnen en mogen worden gedragen. Het doelbewust aanscherpen van deze tegenstellingen, evenals pogingen om de samenleving op te delen in groepen, onderscheiden naar levensovertuiging of ras, wijzen wij dan ook principieel af.  MENSELIJKE ONTPLOOIING  g Het onderwijs- en cultuurbeleid dient door een samenhangend geheel van voorzieningen, de mens te helpen bij zijn vorming en persoonlijke ontplooiing. Daarbij dient de overheid de eigen verantwoordelijkheid van de ouders te respecteren en tevens de levenskracht van groepen die de samenleving cultureel dragen, te bevorderen.  SOCIAAL-ECONOMISCH BELEID  h Arbeid als zodanig is van grote betekenis voor individuele ontplooiing en voor het functioneren van de samenleving. De mogelijkheid tot zinvolle arbeid als instrument voor inkomensverwerving en middel tot zelfontplooiing behoort in het overheidsbeleid een centrale plaats in te nemen.  i Het sociale en economische beleid behoort uit te gaan van een door de overheid te respecteren en waar nodig te ondersteunen eigen verantwoordelijkheid van de burgers. Voor wat de onderneming betreft moet worden uitgegaan van een volwaardig deelgenootschap van de werknemer in het bedrijf. Dit dient tot uitdrukking te komen in een gezamenlijk gedragen verantwoordelijkheid.  j Het economische leven zal gericht moeten zijn op een verantwoord beheer van de schepping. Daarom kan aan de voortgang van de groei van welstand en techniek geen overheersende positie worden gegund in de ontwikkeling van de samenleving. Alleen die vormen van economische en technologische expansie zijn aanvaardbaar, die mensen niet vervreemden van hun verantwoordelijkheid, die geen verrijking inhouden ten koste van het arme en zwakke in de wereldsamenleving en die beantwoorden aan vooraf te stellen eisen op het vlak van een goed beheer van de ons omringende natuur.  INTERNATIONALE SAMENLEVING  k De ongebreidelde bewapening zoals manifest in de zogenaamde bewapeningswedloop, dwingt tot een veiligheidsbeleid, waarin wapenbeheersing en ontwapening van vitaal belang zijn voor de internationale veiligheid. De Nederlandse defensie-inspanning behoort afgestemd te worden op een in bondgenootschappelijk verband aanvaard niveau. Daarbij dienen wij ons er echter ernstig van bewust te zijn dat er een perfectionering van het wapentuig gaande is, die de schepping als zodanig bedreigt. Dit versterkt de noodzaak van een wereldomvattende bezinning over de grens van toegestaan wapengebruik door overheden.  l In de internationale samenleving van volkeren zal de plaatsbepaling van Nederland in de eerste plaats getypeerd moeten zijn door solidariteit met wat arm is en geen voldoende bescherming geniet, alsook door een strikte naleving van internationale rechtsbeginselen in dienst van een vreedzaam samenleven van alle volkeren. Vanuit dit standpunt heeft ontwikkelingssamenwerking prioriteit. Deze kenmerken van internationale politiek behoren bij de gewenste verdergaande integratie van Europa in het bijzonder vorm te krijgen. Deze integratie zal alleen tot stand mogen worden gebracht in het kader van verdergaande democratisering van de Europese instellingen.  THEMA: NIET BIJ BROOD ALLEEN  Christen-democratische politiek wat is dat eigenlijk? In dit program is gepoogd dat duidelijk te maken en uit te werken In de situatie van nu. En dat is een situatie, die bepaald niet gemakkelijk is. Het kost al moeite om de problemen, waarvoor we in de politiek op dit moment staan, enigszins in kaartte brengen.  a De welstandsgroei is de afgelopen jaren fiks geweest. Helaas nam ook de werkloosheid toe. Ze is bovendien van een soort dat heel moeilijk te bestrijden valt. Inflatie gaat van jaar tot jaar voort en bereikte reeds ongekende hoogte. Bezorgd vragen we ons af of we groei en welvaart niet op wegzakkende bodem hebben gebouwd. Grondstoffen en energie worden schaarser, het levensmilieu is op vele punten grondig beschadigd en het lot van de armste landen heeft nauwelijks verbetering ondergaan.  b Onderlinge menselijke verhoudingen zijn op niet weinig punten verhard. Mensen worden vanwege hun godsdienst vervolgd of op grond van hun ras onderdrukt. Ook binnen onze grenzen stellen mensen zich makkelijker dan ooit in bunkerstellingen tegenover elkaar op.  c Bij dit alles neemt voor velen de eenzaamheid toe. Een gevoel van onveiligheid, van zich bedreigd weten steekt de kop op.  Tegen de overmacht van een moderne wetenschap, alles regelende techniek en een bijna magische economische macht voelt de mens zich ongeveer weerloos. Wat zal het standpunt van het CDA tegenover deze torenhoge problemen zijn? U suggereren dat al die problemen gevolg zijn van onze foute samenleving en dat we het met behulp van sterker overheidsingrijpen wel klaren zullen? Of kunnen we de oorzaak van alle narigheid zoeken bij een overheid die zich te veel met ons leven heeft bemoeid en doen alsof bij terugkeer tot het vrije spel der maatschappelijke krachten de oplossing vanzelf wel weer in zicht komt? Wie zich even in de aangeduide problemen heeft verdiept zal het met ons eens zijn, dat de kern dieper moet worden gezocht. Het gaat meer dan ooit om de koers van onze samenleving als geheel. Niet minder om het kompas dat daarvoor wordt geraadpleegd.  Het CDA is een christen-democratisch appel, wat betekent dat het zich wil stellen onder de kritiek van het Evangelie van Christus, en dat het ook van daaruit zijn appel op de samenleving van nu wil laten uitgaan. Die opstelling brengt ons ertoe in deze situatie vooral twee dingen te onderstrepen: in de eerste plaats is het onze overtuiging dat veel problemen teruggaan op het feit, dat onze samenleving te weinig de trekken heeft vertoond - en nog toont - van een echt verantwoordelijke samenleving. Een samenleving waarin de verantwoordelijkheid wordt beseft die wij dragen tegenover God voor de in- standhouding van zijn schepping. Een samenleving, waarin mensen zich voor elkaar verantwoordelijk weten en ook aan elkaar verantwoording willen afleggen. Ons appel op de huidige samenleving is dat wij aan dat antwoord geven voorrang moeten verlenen, ook al kon dat wellicht een vertraging in de uitbouw van ons materieel geluk. Wij doen dat appel omdat we weten dat de mens niet leven kan bij brood alleen. In de tweede plaats willen we onderstrepen, dat naar onze overtuiging de overheid er op haar eigen wijze aan moet meehelpen, dat uit onze samenleving dat antwoord komen kan. De overheid kan het antwoord niet voor of namens een gehele samenleving verzorgen. Zij mag dat ook niet doen. Maar wel zal ze op een rechtvaardige wijze de weg moeten banen en eventuele barrières moeten opruimen, zodat onze samenleving beter dan tot nu toe aan eigen veelkleurige verantwoordelijkheden kan toekomen. Zo willen we dan ook het beleid voor de komende jaren vorm geven. De weg naar de medemens zal meer dan tot dusver ook door het overheidsbeleid moeten worden mogelijk gemaakt: dat is de invalshoek die in hoofdstuk 1 van dit program zal worden gevolgd. Ook zal er meer accent moeten worden gegeven aan het antwoord dat ook op het vlak van onze economische ontwikkeling nodig is; dat is de invalshoek van hoofdstuk 2. In de hoofdstukken 3 en 4 zullen ten slotte beide invalshoeken nader worden uitgewerkt naar respectievelijk de noodzaak van een dienstbaar beheer, en onze verantwoordelijkheid in de huidige wereldsamenleving.  NOOT Als politiek systeem, waarbinnen de overheid haar beleid zal dienen te voeren, spreekt het CDA zich uit voor een democratische rechtsorde met een parlementair stelsel, in de vorm van een constitutionele monarchie onder het Huis van Oranje.  1 MENSEN LEVEN SAMEN  LA GERICHTE AANDACHT VOOR DE ANDER   ALGEMEEN  1 Doorlopend onderzoek is nodig naar de oorzaken van specifieke noden in de samenleving.  2 In de gerichte dienst aan de medemens krijgt het vrijwilligerswerk meer kans. Specialisering van hulpverlening mag niet overheersen en wordt waar nodig teruggedrongen.  3 Het gezin is een onmisbare pijler van onze samenleving. Het schept het meest geëigende opvoedingsklimaat voor kinderen en verschaft de noodzakelijke basis voor wettelijke regelingen. Gelijke kansen voor man en vrouw; een in bovenstaand licht doeltreffende uitwerking van het emancipatiebeleid is gewenst. Maatschappelijke dienstverlening en gezinsverzorging zijn noodzakelijk en moeten voor de mensen bereikbaar zijn.  4 Daarnaast vragen wij bijzondere voor velerlei groeperingen alleenstaanden, zoals ongehuwden, weduwen, weduwnaars, gescheidenen - allen met of zonder kinderen, al of niet in gezinsverband wonend - en voor samenwonenden in andere samenlevingsvormen. Voor zover andere samenlevingsvormen als huishouding worden erkend, wordt dit niet alleen in een voor hen voordelige zin (huisvesting) maar ook in een voor hen nadelige zin (studiebeurzen, sociale uitkeringen) toegepast.  ZIEKEN, GEHANDICAPTEN  5 De positie en de rechten van de patiënt worden bij voorkeur in een statuut vastgelegd.  6 In de medische opleiding en research is meer aandacht nodig voor de psychosociale aspecten van de volksgezondheid.  7 Betere bescherming van de privacy van lichamelijk en geestelijk gehandicapte mensen die in verpleegtehuizen verblijven. Grote aandacht en zorg voor verpleging van psychiatrische patiënten.  8 Het beleid ten aanzien van gehandicapten vergt een interdepartementale aanpak, waarbij speciaal de woongelegenheid, de arbeidsvormen en onderwijsvoorzieningen, de sportaccommodatie en de verkeersvoorzieningen ten behoeve van deze groep centraal staan.  BEJAARDEN  9 a De bejaarde wordt in de gelegenheid gesteld zo lang mogelijk zelfstandig te blijven in diverse woonsituaties. De verantwoordelijkheid van kinderen ten opzichte van ouders moet hierbij in aanmerking worden genomen.  b Te onderzoeken ware, of meer dan tot dusverre een vrijwillige flexibele pensioneringsleeftijd, zowel bij overheid als bij het bedrijfsleven, mogelijk is.  c De bouw van bejaardenwoningen, verzorgings- en verpleegtehuizen enerzijds en de verschillende vormen van dienstverlening ten behoeve van bejaarden anderzijds, worden beter op elkaar afgestemd. De behoefte aan deze voorzieningen wordt getoetst aan lokaal en regionaal vast te leggen criteria.  d Er komt een Raad voor bejaardenbeleid.  e Het universitair onderwijs in geriatrie wordt uitgebreid.  f De bejaarde dient in verzorgings- en verpleegtehuizen mede verantwoordelijkheid te dragen voor het te voeren beleid.  JEUGDBELEID  10 Jeugd- en jongerenwerk, maar ook club- en buurthuiswerk kenmerken zich voornamelijk door:  a Speciale aandacht voor hen, die door opleiding of leefsituatie achterbleven.  b Integratie van het jeugdwelzijnsbeleid tussen en binnen de betrokken departementen.  c Ruimte voor organisaties op levensbeschouwelijke grondslag, alsook ruimte voor verschillen in levens- en wereldbeschouwingen binnen gemeenschappelijke en tussen samenwerkende organen.  d Een beleidsontwikkeling waarbij de jeugd zelf een wezenlijke inbreng moet kunnen hebben.  11 Ter zake van de toekomstige kinderbescherming geldt onder meer:  a Kinderbeschermingsmaatregelen mogen slechts worden toegepast als andere mogelijkheden van hulp aan het kind en het gezin hebben gefaald.  b Het verblijf van een kind in een inrichting dient zo kort mogelijk te zijn. Bovendien dient een kind, zo enigszins mogelijk, in de directe omgeving van zijn milieu te worden geplaatst.  12 De rechtspositie van minderjarige werknemers wordt in een jongerenstatuut vastgelegd.  GEESTELIJKE GEZONDHEIDSZORG  13 Bijzondere aandacht voor allen, die op enigerlei wijze in psychisch opzicht hulp nodig hebben: vereenzaamden, geestelijk gehandicapten, gezinnen met huwelijks- en opvoedingsproblemen. Maatregelen tegen toenemend gebruik van opwekkings-, kalmerings en/of slaapmiddelen als een bedreiging van de geestelijke gezondheid. Onderzoek en voorlichting inzake leef-, eet- en drinkgewoonten en het gebruik van alcohol, tabak en drugs. Alcohol- en drugverslaving verdienen in toenemende mate zorg en aandacht van overheid en samenleving. Ten aanzien van soft drugs geldt dat met inachtneming van bestaande internationale verdragen niet het gebruik ervan, maar de handel erin strafrechtelijk wordt vervolgd. Ten aanzien van harddrugs worden opsporing en vervolging niet toegespitst op het gebruik maar op het bezitten van een aanmerkelijke hoeveelheid en de handel. Voorts kan worden gedacht aan een betere opvang van verslaafden in speciale klinieken.  MINDERHEIDSGROEPEN  14 Illegaal ronselen van buitenlandse werknemers wordt tegengegaan. Bij illegaal tewerkstellen of misbruik van werkvergunningen wordt de werkgever strafbaar gesteld.  15 Buitenlandse werknemers dienen voortdurend beroep te kunnen doen op voorlichting over beroep en arbeidsomstandigheden. Het arbeidsmarktbeleid houdt rekening met hun achterstand in opleiding, taalkennis e.d.  16 Buitenlandse werknemers dient te worden toegestaan voor een langer verblijf in ons land te kiezen. Behandeling op voet van gelijkheid met Nederlandse werknemers.  17 Bij de begeleiding van minderheidsgroepen in onze samenleving worden voor zover mogelijk bestaande Nederlandse organisaties ingeschakeld. De Nederlandse bevolking moet worden geïnformeerd betreffende de cultuur- en leefgewoonten van de in ons land verkerende minderheidsgroepen, waaronder buitenlandse werknemers, Surinaamse Nederlanders en Zuid-Molukkers.  ASIELRECHT VLUCHTELINGEN  18 De Nederlandse overheid volgt een ruime interpretatie van het asielrecht ten aanzien van al degenen die buiten onze grenzen in strijd met de rechten van de mens worden vervolgd of zwaar worden gediscrimineerd.  1B SAMEN VERANTWOORDELIJK   GEZAMENLIJK BESTUUR  19 Een algemene wettelijke regeling komt tot stand ten aanzien van alle bij het bestuur geldende procedures van inspraak en samenspraak.  20 Colleges van Burgemeester en Wethouders en van Gedeputeerde Staten zijn bij voorkeur afspiegelingscolleges van brede samenwerking en op programma's gebaseerd. Bij de vorming van deze colleges worden geen partijen bij voorbaat uitgesloten.  21 Bij het openbaar en het bijzonder onderwijs moeten meer mogelijkheden komen tot inspraak door betrokkenen. Bij het openbaar onderwijs met behulp van bestuurscommissies ex art. 61 e.v. van de Gemeentewet. Het bijzonder onderwijs behoort op eigen initiatief ouders, docenten, niet - onderwijzend personeel en leerlingen - afhankelijk van hun leeftijd - op verantwoorde wijze bij het bestuur te betrekken.  22 In de SER behouden de Kroonleden hun belangrijke positie. Verder worden ook groeperingen tot het beslissend overleg toegelaten, die naar aanvaardbare normen werkgevers of werknemers vertegenwoordigen.  23 Met het oog op de voorbereiding en uitvoering van het economisch structuurbeleid worden per sector van het bedrijfsleven overlegorganen gevormd, waarin werkgevers en werknemers paritair zitting hebben. Deze overlegorganen kunnen in samenspraak met de overheid globale normen opstellen, waarop ondernemingen zich kunnen oriënteren bij de ontwikkeling van hun sociale, investerings-, consumenten- en milieubeleid.  VERANTWOORDELIJKHEID IN DE ONDERNEMING EN DE INSTELLING  24 Beslissingen binnen de onderneming en de instelling over zaken waarop de vertegenwoordigers van het personeel bij de wet invloed hebben, kunnen niet genomen worden dan na gezamenlijk overleg tussen de ondernemingsleiding en de genoemde vertegenwoordigers.  25 Er komt een wettelijke regeling tot stand ter bevordering van het werkoverleg en de behandeling van klachten in ondernemingen. Deze regeling zal het karakter hebben van een opdracht tot regelgeving aan de ondernemer in nauw overleg met de personeelsvertegenwoordiging.  26 Voor kleine ondernemingen, te weten die waarin in de regel minder dan 100 personen werkzaam zijn komen aangepaste vormen van medezeggenschap tot stand. Er wordt een onderzoek ingesteld naar de mogelijkheden om experimenten met afwijkende vennootschappelijke structuren te legaliseren.  27 Rekening houdende met het te verwachten SER-advies en met de ervaringen opgedaan met de zgn. structuurwet, wordt binnen de komende kabinetsperiode gestreefd naar een wijziging van de samenstelling van da raden van commissarissen. Om de samenwerkingsgedachte te onderstrepen wordt daarbij uitgegaan van een directe verkiezing: 1/3 van het aantal commissarissen door de werknemers van de betrokken onderneming, 1/3 door de kapitaalverschaffers, terwijl het resterende 1/3 deel door de aldus gekozen commissarissen gezamenlijk gekozen wordt. Voor overheidsbedrijven wordt een overeenkomstige regeling getroffen.  LC EEN MENSELIJKE MAAT  VORMGEVING VAN HET BESTUUR  28 De organisatie van het bestuur is gericht op dienstbaarheid aan de burger. Zorg voor het leefmilieu, in brede zin, staat daarbij centraal.  29 De gemeente moet als kleinste eenheid van het bestuurssysteem groot genoeg zijn om basisvoorzieningen te kunnen handhaven, waarbij de gemeente in belangrijke mate zelf moet kunnen bepalen, op welke wijze aan deze voorzieningen vorm wordt gegeven.  30 Veel taken kunnen door het lokaal bestuur worden verzorgd. Uitgangspunten voor dit beleid zijn:  a Totstandkoming van kaderregelingen, waarbij de taak duidelijk wordt begrensd en eventueel minimumnormen worden opgenomen.  b Toedeling van bevoegdheden en verantwoordelijkheden volgens opbouw van onderaf.  c Toewijzing van financiële middelen met inachtneming van de prioriteitsstelling van de betrokken organen.  d Een betere afstemming van de verschillende procedures rond het vergunningenbeleid.  e Verlegging van het accent van preventief naar repressief toezicht (onder gelijktijdige beperking van het repressieve toezicht).  VORMGEVING VAN DE PRODUCTIE  31 De bevordering van de levenskracht van het kleinschalige - midden kleinbedrijf is een centraal element het gehele overheidsbeleid.  32 Bevordering van dienstverlening eenheden, indien, naast bedrijfseconomische maatstaven, maatschappelijke overwegingen op een voorkeur daarvoor duiden.  33 Fondsvorming in het bedrijfsleven ten bate van de toepassing van kleinschalige productie- of arbeidsmethoden, heeft recht op fiscale begunstiging aan de hand van duidelijk omschreven criteria.  34 Oprichting en instandhouding van kleinschalige bedrijfseenheden wordt bevorderd o.a. door het fiscale en sociale regime en wettelijke regelen toe te mijden op de mogelijkheden van het kleinere bedrijf ten einde ten minste gelijkwaardige behandeling ook bij de praktische toepassing te realiseren.  35 Met betrekking tot de grotere ondernemingen in nationaal en Europees verband zullen maatregelen worden genomen tegen nadelige gevolgen van verdergaande samenvoeging, met name waar deze is gericht op het veroveren van marktoverwicht. Fusies behoren preventief te worden getoetst, conform het desbetreffende SER- advies.  1D VORMING TOT VERANTWOORDELIJKHEID  36 Vrijheid van onderwijs (richting, inrichting en stichting) dient onverkort worden gehandhaafd.  37 Stimulering van de oprichting van samenwerkingsscholen is geen overheidstaak.  38 Nadere wettelijke regelingen zijn in de sfeer van het onderwijs noodzakelijk voor advies en overleg, verzorging het op permanente basis verlenen van extra voorzieningen.  39 Versterking van deskundigheid binnen de school is gewenst. In dit verband:  a Onderzoek naar de wijze waarop deze versterking binnen de personeelsformatie kan worden tot stand gebracht, vooral in het primaire en secundaire onderwijs.  b Voor het primaire onderwijs zijn schoolbegeleidingsdiensten nodig. Verantwoordelijkheid, behoeften en levensbeschouwelijkheid van de individuele school dienen daarbij het uitgangspunt te zijn. Daar waar deze diensten op basis van samenwerking voor openbaar en bijzonder onderwijs tot stand komen, zijn alleen privaatrechtelijke bestuursvormen aanvaardbaar. De wettelijk te regelen subsidie wordt voor een deel via de scholen uitgekeerd.  c Voor zover voorzieningen voor school- en leerlingenbegeleiding bij het secundaire onderwijs tot stand komen, dienen deze zoveel mogelijk onder de personeelsformatie van de school te worden gebracht.  d Geleidelijke invoering van her- en bijscholing voor onderwijsgevenden. Voor het primaire onderwijs handhaving van het systeem waarbij de onderwijsgevende in het algemeen in een volledige weektaak wordt aangesteld. Voor het voortgezet onderwijs dient onderzoek te worden verricht naar de voor- en nadelen van een gedifferentieerd weektaaksysteem voor leraren.  e Mede vanwege hun levensbeschouwelijke inbreng worden de landelijke pedagogische centra verder uitgebouwd. Deze uitbouw steunt tevens de vernieuwing in het onderwijs en coördinatie en ontwikkeling van schoolbegeleidingswerk.  f Bevordering van begrip en deskundigheid van de leerkrachten met betrekking tot emancipatie, rolwisseling man en vrouw en rolbepaaldheid bij studiekeuze.  40 Bijzondere aandacht is nodig voor kleuter- en basisonderwijs.  a Integratie moet worden bevorderd.  b De Stichting voor Leerplanontwikkeling (SLO) richt zich ook op speelplanontwikkeling.  c Een nieuwe opleiding voor onderwijsgevenden aan 4- tot 11 - 12-jarigen, gericht op geïntegreerd kleuter- en basisonderwijs, dient tot stand te komen. Voor reeds opgeleide onderwijsgevenden dienen mogelijkheden tot bijscholing te worden geschapen.  d Door verschuiving van prioriteiten binnen het onderwijs geleidelijke leerlingenschaalverlaging tot een schaal van 30.  e Vastlegging is gewenst van het minimumeindniveau van de leerstof van primair onderwijs.  f Maatregelen moeten worden getroffen voor het bekostigen van godsdienstonderwijs.  g Waar mogelijk krijgt het buitengewoon lager onderwijs eigen voorzieningen voor school- en leerlingenbegeleiding.  41 Experimenten met een driejarige middenschool (vorm van funderend onderwijs voor 11- t/m 13 14-jarigen) zijn nodig - naast de in gang zijnde experimenten - om een gegronde mening te vormen over een toekomstige middenschool. Op de uitkomsten van deze experimenten mag in het beleid niet worden vooruitgelopen. Goede doorstroming van elke leerling na de middenschool moet daarbij vaststaan. De minimuminhoud van de leerstof dient te worden vastgelegd.  42 Handhaving van voortgezet onderwijs, zoals geregeld in de wet op het voortgezet onderwijs, met aandacht voor aansluiting aan de experimentele middenschool. De ontwikkeling van het voortgezet onderwijs, binnen de bestaande structuren, moet op overheidssteun kunnen rekenen. De wet op het voortgezet onderwijs zal nader moeten worden bekeken. Vooral op de punten:  a)  Doorstromingsmogelijkheden.  b)  Kiezen van vakkenpakketten.  c)  Vervaging beroeps- of functieopleiding.  d)  Brede scholengemeenschappen (bij voorbeeld algemeen vormend onderwijs en lager beroepsonderwijs).  43 Na een eventuele invoering van de middenschool dient na de middenschool de beroepsopleiding in het beroepsonderwijs duidelijk tot zijn recht te komen. Zo enigszins mogelijk dient deze opleiding gegeven te worden vanaf het veertiende jaar. Voor de ontwikkeling van het beroepsonderwijs is daarom nodig: onderzoek naar de mogelijkheden van vervolg - beroepsonderwijs na het lager beroepsonderwijs, hetzij als afzonderlijke scholen van voortgezet beroepsonderwijs, hetzij als niveaudifferentiatie binnen een verbreed middelbaar beroepsonderwijs.  Vakmanschap dient te worden gestimuleerd.  44 Wenselijk is een geleidelijke vervanging van het onderwijs en de vorming voor werkende jongeren door participatieonderwijs aan bestaande initiële beroepsopleidingen, door onder andere samenwerking en - waar mogelijk - integratie van vormingswerk, beroepsbegeleidend onderwijs en lager beroepsonderwijs. Er dient te worden nagegaan hoe en in welke vormen van beroepsonderwijs de methode van participatieonderwijs toepasbaar is. In het beroepsonderwijs dient in ruime mate plaats te zijn voor vorming ten aanzien van zaken die buiten het toekomstige beroep liggen. Zo lang volledig participatieonderwijs niet is gerealiseerd, voor betrokkenen zo mogelijk de arbeidsovereenkomsten vervangen door leerovereenkomsten, onder de pedagogische verantwoordelijkheid van een bevoegde onderwijsinstantie, en met een voor iedereen gelijke stagevergoeding.  45 Hoger beroepsonderwijs en wetenschappelijk onderwijs worden, met behoud van eigen karakter, onderling op elkaar afgestemd. De keuzemogelijkheid van studieprogramma's wordt, door verschuiving van prioriteiten binnen het onderwijs, uitgebreid door nieuwe programma's in het hoger beroepsonderwijs.  46 Bij het wetenschappelijk onderwijs is nodig het geheel invoeren, uitwerken en zo nodig herwaarderen van de wet op herstructurering en de wet universitaire bestuurshervormingen. Voor het wetenschappelijk en het hoger beroepsonderwijs is nodig het invoeren en herwaarderen van een planningssysteem dat ook op evenwichtige spreiding naar regio en levensbeschouwing is gericht. Eerst na opgedane ervaring met het bovenstaande wordt een wet op het hoger onderwijs voorbereid.  47 Nader onderzoek en experimenten op het gebied van wederkerend onderwijs. Doel is dat iedereen die daarvoor in aanmerking komt na beëindiging van zijn initiële opleiding de gelegenheid krijgt tot verdere vorming en nascholing. Avondonderwijs en open school spelen hierin mee. Bij experimenten wordt voorrang gegeven aan groepen die weinig onderwijskansen ontvingen. Nadere uitwerking van het recht op wederkerend onderwijs en het daarmee samenhangend studieverlof is nodig. In dat verband geen verdere verlenging van de leerplicht.  48 Voor alle opleidingen van onderwijsgevenden moet spoedig een afzonderlijke wettelijke regeling komen. Het her- en bijscholen van onderwijsgevenden wordt ondergebracht bij de instellingen die met deze opleidingen zijn belast.  49 Huidige verschillen in wijze van studiefinanciering (kinderbijslag, beurzen, ouderlijke bijdragen) worden teruggebracht door de invoering van een eenduidig stelsel van studiefinanciering per onderwijssoort voor alle studerenden van l8 jaar en ouder. Door de financiële middelen voor levensonderhoud rechtstreeks aan de studerenden toe te kennen en door de mogelijkheid van gegarandeerde leningen wordt de financiële onafhankelijkheid van de studerenden vergroot.  LE BESCHERMING VAN DE BEDREIGDE MENS  BESCHERMING VAN LEVEN EN VEILIGHEID  50 Voortgezet onderzoek is nodig naar de oorzaken van criminaliteit. De mogelijkheid tot het opleggen van voorwaardelijke straffen wordt verruimd. Verruiming is eveneens wenselijk voor de mogelijkheid van het opleggen van andere straffen dan vrijheidsstraf en geldboete. Realisering van de mogelijkheid tot voorwaardelijk niet straffen.  51 Verbetering en versterking van het politieapparaat heeft voorrang in het overheidsbeleid. Meer zorg voor de slachtoffers van delicten.  52 Het beleid tot verbetering van de begeleiding van gevangenen en van de materiele voorzieningen voor het gevangeniswezen wordt voortgezet: daarbij verdient de positie van het gevangenispersoneel zorgvuldige aandacht. Ook wordt gezocht naar vormen om de gevangenen zelf bij het interne gevangenisregime te betrekken. Ruimere toepassing - ook binnen de overheidssfeer van reclassering van oud-gevangenen.  53 Bezinning is nodig ten aanzien van het voorkomen en bestrijden van massale wetsovertreding.  54 Ter bescherming van individuele belangen worden proeven genomen met het toelaten van organisaties tot het voeren van civiele procedures, in het bijzonder met betrekking tot de economische wetgeving.  55 Het aanprijzen en ongevraagd thuis (laten) bezorgen en opdringen van pornografie behoort onderwerp te zijn c.q. te blijven van een strakke verbodswetgeving.  BESCHERMING VAN MENSELIJK LEVEN EN SAMENLEVEN  56 Vanuit de gestelde norm hebben de fracties van ARP en KVP in de Tweede Kamer een initiatiefvoorstel ten aanzien van abortus ingediend en vervolgens ingetrokken, behelzende dat abortus door de medicus niet mag worden toegepast, tenzij:  a de voortzetting van de zwangerschap voor de lichamelijke of geestelijke gezondheid van de vrouw een ernstige bedreiging meebrengt, en  b deze bedreiging niet anders kan worden afgewend dan door de zwangerschap af te breken. Er worden meer dan tot dusver voorzieningen getroffen om de vrouw te helpen en te begeleiden voor zowel als na de beslissing inzake het al dan niet uitvoeren van abortus. De mogelijkheden tot adoptie van kinderen worden vereenvoudigd en verruimd.  57 Tegenover het probleem van de zwangerschapsafbreking behoort betere voorlichting over het voorkomen van zwangerschap gegeven te worden.  58 Het verantwoord omgaan met mogelijkheden van passieve euthanasie kan nadere wettelijke regelingen noodzakelijk maken. Hetzelfde geldt voor orgaantransplantaties en voor medische experimenten in het algemeen. In elk geval dient te worden voorkomen, dat de medische vermogens zich gaan richten tegen de mens en diens waardigheid.  BESCHERMING TEGEN ONREDELIJKE PRESSIE  59 Een wettelijke regeling is nodig ter bescherming van burgers tegen misleidende reclame. Hierin past een verbod van met name die reclamemethoden die rechtstreeks zijn gericht op de beïnvloeding van het menselijk onderbewustzijn.  1F CULTUUR, RECREATIE EN COMMUNICATIE  CULTUUR  60 Zorg voor de cultuur behoort tot het beleid van alle departementen. Brede en actieve deelname aan kunstuitingen wordt bevorderd door:  a Het aanmoedigen van kunstzinnige vormen en van kunstbeoefening door amateurs.  b Het betrekken van kunstenaars bij het stichten en inrichten van openbare gebouwen.  c Het onderling afstemmen van subsidiebeleid voor de verschillende kunstsectoren.  61 Regionale culturen worden door de overheid in hun eigenheid erkend en gesteund, waarbij de Friese cultuur met name door de eigen taal een bijzondere plaats inneemt.  62 Internationale culturele betrekkingen worden verstevigd door onder meer uitwisseling van jeugdgroepen. Speciale aandacht verdient de versterking van de culturele betrekkingen binnen West Europa en dit zowel door uitwisselingsprogramma's als door gerichte aanpak in het onderwijs.  63 Het museumbeleid probeert de opgelopen achterstanden in te halen door een betere spreiding van musea en oudheidkamers. Meer aandacht voor de plaats en functie van het monument ten opzichte van zijn omgeving.  64  a Iedereen dient aan sport te kunnen deelnemen; daarvoor is nadruk op de ontwikkeling van de recreatieve sportbeoefening gewenst.  b De sportbeoefening en de organisatie ervan is een taak van de particuliere sportorganisaties.  c Er komt een landelijk overlegorgaan voor de sport.  65 De overheid gaat de verzieking-door-geld en de verruwing van de sport tegen in overleg met de desbetreffende organisaties.  MEDIABELEID  66 De overheid is mede verantwoordelijk voor het behoud van een vrije en gedifferentieerde pers. Zij dient vorming van monopolies tegen te gaan. Zij verleent daarom steun aan persorganen die in economische moeilijkheden verkeren en wier voortbestaan in een willekeurige informatievoorziening niet kun worden gemist. Die steun kan worden verleend via het Bedrijfsfonds voor de Pers volgens openbare, vooraf bekende criteria.  67 De verscheidenheid in de omroep moet programmatisch tot uitdrukking tornen naar gelang de grootte van de samenhang en de veelkleurigheid der vrije omroeporganisaties. Hiertoe dient het aantal uren dat de als zendgemachtigde ter beschikking staat, te worden teruggebracht gunste van de omroepen. Grote versnippering zowel als sterke concentratie worden in het omroepbestel naar vermogen tegengegaan. De nationale overheid heeft wat betreft de regionale en de lokale omroep een stimulerende taak. Deze omroepen worden gefinancierd uit regionale -en lokale middelen; zij zenden geen reclame uit. De verdere ontwikkeling van de kabeltelevisie dient kritisch te worden gevolgd en zal zonodig moeten leiden tot een terughoudende beleidsopstelling. Geen commerciële gebruikers worden tot de eigenlijke kabeltelevisie-uitzendingen toegelaten.  2 GROEI BINNEN GRENZEN  70 Onze economische orde dient gebaseerd te zijn op een verantwoorde, maatschappelijk aanvaardbare ondernemingsgewijze organisatie van productie en dienstverlening, waarbij door een grote verscheidenheid van ondernemingen en ondernemingsvormen de aanwezige macht is gespreid en verantwoording aflegt. In algemene zin zal de organisatie van elke Nederlandse onderneming dienstbaar dienen te zijn aan: - De voortbrenging van goederen en diensten.  - Het in stand houden van de werkgemeenschap.  - Waaraan in een goed werkklimaat zinvol werk wordt aangeboden.  - Een goed samenspel tussen leiding, medewerkers en kapitaalverschaffers.  - Een zinvol en doelmatig gebruik van grondstoffen, energie en ruimte.  - Een verantwoord gedrag ten opzichte van consument, directe omgeving en milieu. Het maken van een redelijke winst is daartoe een essentiële voorwaarde.  2A WAT VOOROP GAAT  MILIEUBELEID  71 Nodig is:  a Vaststelling, zo mogelijk in Europees verband, van randvoorwaarden, die bij bedrijfsinvesteringen onder geen beding mogen worden overschreden.  b Het aanvaarden van een regionaal stilstandprincipe bij toetsing van nieuwe investeringsprojecten van overheid en bedrijfsleven.  c Het, zo mogelijk in Europees overleg, ontwerpen en uitvoeren van een beleid tot reiniging van het Nederlandse milieu - met name de Rijnproblematiek verdient aandacht- binnen tien tot vijftien jaar, waarbij de werkgelegenheidsaspecten niet veronachtzaamd mogen worden.  d Een scherpkritisch beleid bij het uitgeven van vergunningen in het kader van de bestaande milieuwetgeving. Effectief optreden tegen degenen die zonder voldoende vergunning activiteiten ontplooien. De stroomlijning van de vergunningsprocedures en de bekorting van tijdsduren daarvan dient een hoge prioriteit te hebben.  e Krachtiger voortzetting van het beleid ter stimulering van de milieuzuivering en toepassing van milieuvriendelijke technieken.  f Krachtiger aanpak van de internationale samenwerking inzake het milieubeleid. Hierbij daadwerkelijk bevorderen harmonisatie c.q. betere onderlinge afstemming van het instrumentarium in EG-verband; in ieder geval in het Nederlandse beleid ten aanzien van normen en instrumenten mede rekening houden met hetgeen zich in de EG op dit terrein ontwikkelt.  g Intensiever onderzoek naar de neveneffecten van de verandering en de verontreiniging van het milieu. Daarbij bijzondere aandacht voor de ontwikkeling van doelmatige opsporings- en meettechnieken gericht op activiteiten die voor het milieu schadelijk zijn.  h Naast de voorgestane internationale coördinatie is een voorwaarde dat ook nationaal een duidelijke en functionele coördinatie tussen de verschillende departementen en de verschillende overheidsniveaus tot stand komt.  72 De voorlichting met het oog op een verantwoord milieubeleid wordt verbeterd, met behulp van de massamedia, doelgerichte groepsvoorlichting en verschillende onderwijsvormen.  73 De wetten op waterverontreiniging en op luchtverontreiniging behoeven aanpassing, evenals de warenwet en de bestrijdingsmiddelenwet. Met het oog op coördinatie en harmonisatie in wetgeving en uitvoering wordt op korte termijn een kaderwet milieubeheer gerealiseerd met inbegrip van de wetten op geluidshinder en bodemverontreiniging.  74 Bij de kaderregelingen inzake de bouwplanning en verkeers- en waterstaatsactiviteiten, wordt de bewindsman belast met de zorg voor het milieu, effectief betrokken. Met betrekking tot de woningbouw worden stringente normen ten aanzien van geluidshinder en geluidsisolatie vastgesteld.  75 De intensieve veehouderij houdt in haar productiewijze rekening met elementaire eisen op het gebied van een behoorlijke behandeling van de aanwezige vee- en pluimveestapel. Een en ander dient te passen in de EG-regelingen.  76 Het nationaal inkomen is als maatstaf van economische groei onvolledig. Initiatieven tot ontwikkeling van andere maatstaven van economische groei, alsmede tot ontwikkeling van zogenaamde sociale indicatoren, verdienen dan ook krachtige ondersteuning.  NATUUR- EN LANDSCHAPSBEHOUD  77 Toekenning van een belangrijk gewicht in het geheel van maatschappelijke belangenafweging en politieke prioriteitsstelling aan in standhouding en ontwikkeling van natuurlijk milieu en landschap. Dit komt tot uitdrukking door toereikende wetgeving en een optimale organisatiestructuur voor het overheidsbeleid. De financiële middelen zullen binnen het totaal van de rijksbegroting moeten worden gevonden. Inschakeling van het particulier initiatief, vooral de particuliere landbouw-, natuurbeschermings- en milieubeschermingorganisaties De inspanningen zullen -evenwichtige afweging van de het geding zijnde belangen, met name die van de agrariërs gericht zijn op:  a Intensivering van de veiligstelling van - in beginsel alle - natuurgebieden; totstandbrenging nationale parken.  b Instandhouding van waardevolle cultuurlandschappen, deels door inschakeling en honorering van de agrarische onderneming bij het landschapsbeheer, deels door instelling reservaten, conform relatienota ouwen natuur - en landschapsinstandhouding van natuurlijke systemen en rijkdommen van Noordzee en estuaria.  c Instandhouding Wad - als natuurgebied van internationale betekenis;  d Totstandkoming van bindende internationale regelingen voor behoud van dier- en plantsoorten.  e Intensivering van onderwijsactiviteiten betreffende natuur- en landschapsbeheer.  CONSUMENTENBELEID  78 Er wordt, zo mogelijk in Europees een kwaliteitsmerk voor de industriële producten ingevoerd waarbij wordt aangegeven de klasse van, de mate van milieubelasting en/of de klasse van energieverbruik. In gevallen waarbij de negatieve aspecten cumuleren, moet het mogelijk zijn toelating tot de markt te verbieden.  79 De overheid ondersteunt het werk onafhankelijke consumenten met name voor zover dit gericht is op de verhoging van zowel het kwaliteits- als het sociale en milieu bewustzijn van de moderne consument. Gerichte consumentenvoorlichting in radio en TV met inschakeling van de consumentenorganisaties. De warenwet dient te worden uitgebouwd tot een actief instrument van consumentenbeleid en eerlijkheid in de handel. Dit betreft hoeveelheidduiding datumaanduiding, samenstellingaanduiding, informatieve etikettering. Het gebruik van chemische c.q. synthetische toevoegstoffen in etenswaren wordt aan nauwe banden gelegd.  81 De overheid gaat misleidende en agressieve reclame tegen. Ten aanzien van de STER bepleiten wij:  a Geen uitbreiding noch intensivering van de STER; geen STER op zondag.  b In het belang van de volksgezondheid op korte termijn afschaffing van reclame voor bepaalde producten, met name alcohol.  c Wijziging van het tijdstip van uitzending tot een minder dwingend moment.  d Onderzoek naar de wenselijkheid van de STER in het algemeen.  ENERGIE- EN GRONDSTOFFENBELEID  82 Bij het uitwerken van het energie- en grondstoffen beleid wordt rekening gehouden met de te verwachten schaarste, de verantwoordelijkheid voor de ontwikkelingslanden en toekomstige generaties, en met de positie van Nederland, bepaald door geografische ligging en hoge graad van welvaart en kennis.  83 Ten aanzien van het gebruik van grondstoffen en energie wordt in ons land een beleid ontwikkeld dat op een voortgaande besparing is gericht. Dit beleid omvat onder meer:  a Het bevorderen van technieken waarbij grondstoffen worden hergebruikt. maatregelen ter bevordering van de technische levensduur van producten.  b Het bevorderen van het gebruik van restwarmte voor stadsverwarming daar waar dat mogelijk is.  c Beperkingen van de productie en het gebruik van zgn. wegwerpartikelen.  d De bevordering van isolatie van woningen en gebouwen.  e Een ruimtelijke ordening die de groei van het verkeer terugdringt.  84 Vormen van rantsoenering in grondstoffen en energie kunnen in de toekomst nodig zijn. Deze behoren dan in Europees verband te worden overeengekomen.  85 Voor wat het toepassen van kernenergie betreft is, vanwege de daaraan verbonden risico's en effecten op langere termijn - die ten dele nog steeds onoverzienbaar zijn -, uiterste terughoudendheid geboden. Mede om die reden dient het beleid erop te zijn gericht de jaarlijkse toename van de vraag naar energie in onze samenleving zoveel mogelijk te beperken en de mogelijkheden aan te grijpen tot verhoging van het aanbod van energie uit conventionele en uit nieuw te ontwikkelen energiebronnen (bijvoorbeeld wind-, zonne- en geothermische energie).  PRODUCTEN ONTWIKKELINGSLANDEN  86 De producten van de ontwikkelingslanden krijgen in ruimere mate dan thans vrije toegang op de Europese markt, bij voorkeur met toepassing van algemene en niet-gebonden preferenties. Bevorderd wordt dat de ontwikkelingslanden hun eigen grondstoffen zelf verwerken.  HERSTRUCTURERING VAN DE NEDERLANDSE ECONOMIE  87 Rekening houdend met de internationale en Europese context, wordt voor ons land een herstructureringsbeleid ontworpen. Doel van dit beleid is het aansturen op een verbeterde structuur van het Nederlandse bedrijfsleven, waardoor:  a Dit in staat is ook op langere termijn een voldoende weerstandskracht van de Nederlandse economie op te bouwen en daardoor zinvolle werkgelegenheid te verschaffen aan de Nederlandse beroepsbevolking.  b De economische ontwikkeling van ons land beter kan beantwoorden aan de maatstaven van een gezonde economische groei, die getypeerd is door een strikte naleving van eisen van milieubeheer, van een zorgvuldig omgaan met grondstoffen en energie, in door een voldoende openheid naar eisen van internationale arbeidsverdeling, met name ook ten aanzien van de ontwikkelingslanden. Deze eisen vormen bij de structurering van onze economie even zovele randvoorwaarden, waarvan de nakoming ook in Europees verband met kracht wordt nagestreefd.  c De specifieke problemen van de grensregio's slagvaardiger aangepakt kunnen worden.  88 Over opzet en nadere vormgeving van het structuurbeleid overlegt de overheid met de sociale partners. De overheid krijgt voldoende beleidsinstrumenten, waarbij overheidsdeelnemingen van bij voorkeur tijdelijke aard niet worden uitgesloten. De oprichting wordt bevorderd van door werkgevers en werknemers samengestelde overlegorganen, vooral in de bedrijfstakken die in het kader van het zgn. Speer- en knelpuntenbeleid van belang zijn. Die overlegorganen stellen, in het kader van de beoogde globale planning voor het Nederlandse bedrijfsleven, na overleg met de overheid globale richtlijnen op voor het gewenste investeringsbeloop en het gewenste sociale, milieu- en consumentenbeleid in de bedrijfstak.  89 Bij haar structuurbeleid dient de overheid uit te gaan van algemene en geobjectiveerde normen en regels.  REGIONAAL BELEID  90 Krachtige stimulering van regionale economische ontwikkeling waar deze bij de gemiddelde ontwikkeling achterblijft moet hoge prioriteit behouden. Succesvolle aanpak van de veelal structurele werkloosheid vereist de mogelijkheid van gedifferentieerde inzet van stimuleringsinstrumenten ten behoeve van vooral de regionale industrialisatie. Het regionale beleid behoort in te spelen op de positieve ontwikkelingen in de betrokken regio's, terwijl de specifieke problemen van de grensregio's slagvaardiger aangepakt kunnen worden.  91 Een van de middelen die de overheid daarbij ten dienste staan, is een actief beleid ten aanzien van de spreiding der rijksdiensten. Daarbij kan met name gedacht worden aan nieuwe overheidsdiensten c.q. uitbreiding van bestaande diensten.  LAND- EN TUINBOUW, MIDDEN- EN KLEINBEDRIJF EN VISSERIJ  92 De doelstellingen en instrumenten van het gemeenschappelijk landbouwbeleid van de EG dienen als basis en uitgangspunt voor het landbouwbeleid gehandhaafd te blijven en waar mogelijk verbeterd en versterkt te worden.  93 Met de van werknemers afwijkende positie van zelfstandigen wordt bij het algemeen beleid rekening gehouden. Het wordt gericht op sociale zekerheid en op een inkomensontwikkeling die gelijkwaardig is aan die van werknemers.  94 Het fiscaal beleid voor zelfstandige ondernemers wordt afgestemd op de drie functies van het ondernemersinkomen: consumptie, investering, reservering.  95 Inkomenstoeslagen gekoppeld aan bedrijfsbeëindiging op termijn kunnen noodzakelijk zijn.  96 Het structuurbeleid in de landbouw is - mede in EG-verband - gericht op:  a het behoud van de concurrentiekracht van de Nederlandse agrarische bedrijven;  b actief herinrichtingbeleid voor landelijke gebieden met zorgvuldige afweging van de belangen van de landbouw, natuur, milieu en landschap;  c toereikende beheersregelingen in de landschappelijk belangrijkste gebieden.  97 Het structuurbeleid in de visserij is - mede in EG-verband - gericht op het behoud van de concurrentiekracht van de Nederlandse visserij en aanverwante bedrijven. Waken tegen elke vorm van concurrentievervalsing tussen de EG- lidstaten.  98 Het beleid voor het midden- en kleinbedrijf dient mede te omvatten:  a Uitbouw van de advies-, onderzoeks- en bedrijfsontwikkelings-hulpmogelijkheden.  b Verruiming van de garantiekredietmogelijkheden en van de overbruggingsmogelijkheden bij tijdelijk moeilijke situaties.  c Systematisch en zonodig herhaald structuuronderzoek per sector en regio met toereikende herstructureringshulp.  d Oprichting van regionale dienstencentra voor eerste opvang en sociale begeleiding met regionale adviestaak ten aanzien van de lokale overheid.  99 Ondernemersafspraken en economische macht via concentratie dienen onder toezicht te staan. Daarbij zullen ondernemersafspraken die gericht zijn op verdediging en samenwerking van kleinbedrijf in beginsel - eventueel via soepele procedure - moeten worden toegestaan. De overheid dient de bevoegdheid te hebben - na raadpleging van de overlegorganen in de desbetreffende bedrijfstakken - minimumprijzen voor te schrijven. Prijsdiscriminatie moet worden tegengegaan. 100 Ten einde overcapaciteit in bedrijfssectoren tegen te gaan dient de overheid de bevoegdheid te hebben herstructureringsprocessen te begeleiden met tijdelijk ingrijpen. Ten aanzien van de dienstensector moet een vergelijkbare bevoegdheid komen als neergelegd in de bedrijfsvergunningwet voor de industrie.  2B ZINVOLLE ARBEID  WERKGELEGENHEID  101 Ieder mens, jong en oud, man en vrouw, moet in staat gesteld worden in zijn onderhoud te voorzien door arbeid die is afgestemd op de persoonlijke en maatschappelijke behoeften en mogelijkheden. De overheid draagt ertoe bij, dat arbeidsmogelijkheden enerzijds en onderwijs, vorming en scholing anderzijds aan elkaar worden aangepast. Met name de structurele kern van de jeugdwerkloosheid maakt deze aanpak noodzakelijk. Naast intensivering van de voorlichting dient nagegaan te worden of niet ook de capaciteit van het hoger beroepsonderwijs en hoger onderwijs meer dan tot dusver mede zal moeten worden afgestemd op de te verwachten mogelijkheden op de arbeidsmarkt.  102 De overheid verleent actief steun aan experimenten met parttime werk, tweelingbanen, maatschappelijk aanvaardbare vormen van vrijwillige werkbeëindiging en studieverlof waarin mensen tegen betaling vrijgesteld worden van het verrichten van arbeid. Een echtpaar moet kunnen kiezen of man dan wel vrouw als kostwinner aangemerkt wordt.  103 Bij de nog uit te voeren openbare werken - programma's wordt voorrang gegeven aan die openbare werken, die een positieve bijdrage inhouden aan nationale programma's op het vlak van milieuzuivering, energiebesparing en het opnieuw gebruiken van grondstoffen. Ook de stadsvernieuwing kan hierbij een bijdrage leveren.  104 Een nationaal arbeidsmarktbeleid vergt de ondersteuning van passende scholings-, herscholings- en bijscholingsmogelijkheden. Tussen de inhoudsbepaling van het begrip 'passende arbeid' en de mogelijkheid tot al dan niet aanvaarding van om- of bijscholingsmogelijkheden wordt een nauwer verband aangebracht. Aan het begrip 'passende arbeid' dient een niet te beperkte uitleg te worden gegeven.  105 Het beleid wordt gericht op het zoveel mogelijk overbodig maken van geestdodende arbeid. Voor zover dit niet mogelijk is worden de werkomstandigheden van deze arbeid verder verbeterd alsmede de arbeidsvoorwaarden. De overheid bevordert mechanisering van vooral die werkzaamheden die door velen als van te laag niveau en daardoor als onaangenaam worden ervaren.  106 De overheid stimuleert ook van haar kant de vorming van fondsen die de bedoeling hebben in het bedrijfsleven aanvullende werkgelegenheid te scheppen en/of meer zinvol werk mogelijk te maken.  2C RECHTVAARDIGE VERDELING VAN LASTEN  INFLATIEBESTRIJDING  107 Hoofdpunten in een, ook met de EG-partners, te voeren anti-inflatiebeleid zijn:  a Verdere zuivering van de indexatie, zodat hierin geen collectieve lasten worden afgewenteld.  b De overheid stelt- na overleg met de sociale partners - regels op inzake de verdeling van de beschikbare financiële ruimte voor particuliere bestedingen, de overheidsuitgaven en de sociale zekerheidslasten.  c De loonkostenontwikkeling dient zich in de eerstkomende periode onder de macro-economische productiviteitsontwikkeling te bewegen;  d Prijsmaatregelen bij doorkruising van de met de overheid overeengekomen prijsgedragsregeling.  e De Nederlandse Bank signaleert intensiever en systematischer dan tot nu toe inflatiebevorderende beslissingen en ontwikkelingen in onze samenleving. Zij geeft duidelijk aan wat haar beleid is inzake de expansie van de geldhoeveelheid.  f Een wetsvoorstel wordt voorbereid - na overleg met de sociale partners -dat de overheid de bevoegdheid geeft een algemene matiging met bijbehorende maximering in de prijscompensatie voor te schrijven.  INKOMENSBELEID  108 In het alle inkomensgroepen omvattend inkomensbeleid dient de positie van de laagste kostwinnersinkomens zoveel mogelijk te worden ontzien.  109 Een onderzoek, waarbij ook de verhoudingen binnen de EG moeten worden betrokken, vormt de basis voor aanvaardbare verschillen in inkomens. Er komt een Raad voor het inkomensbeleid, die normen ontwikkelt voor de inkomensvorming en die onder meer concrete voorstellen daaruit afleidt voor de te publiceren tarieven van beoefenaren van het vrije beroep en van andere vormen van beloning. In dit verband: algemene invoering van een globaal systeem van functiewaardering, openbaarheid van functiebeloningsschalen per werktijdeenheid.  110 In de uitwerking van voorstellen inzake de vermogensaanwasdeling wordt meer reliëf gegeven aan een gedecentraliseerde fondsvorming en individuele participatie in de vermogensvorming (binding met eigen onderneming of bedrijfstak).  111 In de totale bezinning op een juiste inkomensverdeling worden ook kinderbijslag en kinderaftrek betrokken. Bij wijzigingen mag de gezinsverantwoordelijkheid voor de opvoeding van de kinderen niet in het gedrang komen. De kinderbijslag dient daarom voor elk kind te benaderen de minimale kosten van levensonderhoud van het kind in normale omstandigheden. Het belastingvrije vaste bedrag per kind kan geregeld worden rekening houdend met het aantal en de leeftijd van de kinderen in het gezin. Geen rekening dient te worden gehouden met de grootte van het inkomen van de ouder(s). Wijzigingen in de kinderbijslagregelingen mogen niet leiden tot algemene compenserende inkomensclaims. De kinderaftrek bij de inkomstenbelasting kan worden afgeschaft. 112 De overheid zal met de ambtenarenorganisaties overleg openen over de ambtenarensalarissen en -pensioenen teneinde deze te bezien in samenhang met het algemene inkomensbeleid en in het bijzonder met de regelingen van arbeidsvoorwaarden van vergelijkbare groeperingen. Daarbij dienen noodzakelijke bijstellingen niet te worden uitgesloten.  SOCIALE ZEKERHEID  116 In het gehele stelsel van sociale zekerheid zal bij de bepaling van de hoogte in de uitkeringen rekening gehouden worden met het feit, of de betrokken uitkeringsgerechtigde al of niet kostwinner is. De niet-kostwinner krijgt recht op 70% van de voor de kostwinner geldende uitkeringsbedragen. Bij de uitwerking van deze regeling wordt ertegen gewaakt dat uitkeringsgerechtigden hogere uitkeringen krijgen dan onder het huidige stelsel.  117 Ten einde het geheel van de inkomensvervangende regelingen meer overzichtelijk en daardoor beter beheersbaar te maken worden deze verdeeld in regelingen die gedurende maximaal een 1/2 jaar recht op uitkering geven en in regelingen die recht geven op uitkeringen van langere duur. De uitvoering van al deze regelingen behoort in een wet te worden geregeld en bij uitsluiting gebracht te worden onder de minister van Sociale Zaken. Lokaal of regionaal worden spreekuren georganiseerd waar iedereen volledig geïnformeerd kan worden over rechten en verplichtingen binnen de sociale zekerheid.  118 Nadrukkelijker dan tot nu toe wordt nagegaan welke eigen bijdragen de uitkeringsgerechtigden in ons sociale zekerheidsstelsel zelf kunnen leveren. Ook in de gezondheidszorg dient dit overwogen te worden.  119 Bij herziening van het stelsel van sociale zekerheid staat voorop dat de werkelijk zwakken in de samenleving worden ontzien.  120 Om ons stelsel van sociale zekerheid niet door misbruik en oneigenlijk gebruik te laten aantasten, wordt intensief nagegaan of als gevolg van gewijzigde omstandigheden van uitkeringsgerechtigden, uitkeringen niet ten onrechte worden genoten, of er ten onrechte meer dan een uitkering wordt genoten, of dat een volledige uitkering wordt genoten op basis van tijdelijke of parttime werkzaamheden. Uitkeringen in het stelsel van sociale zekerheid moeten tenminste compensatie geven tegen de gevolgen van de geldontwaarding, zonder dat deze uitkeringen ook altijd en volledig de algemene verbeteringen in de welvaart van de werkende bevolkingsgroepen behoeven te volgen. Gedacht wordt aan omschakeling op de waardevastheid, waarbij de mogelijkheid open blijft voor periodieke bijstellingen. Nagegaan wordt voorts of en hoe het stelsel van sociale zekerheid ontkoppeld kan worden van de autonome verhogingen van het minimumloon.  Evenmin behoeft de hoogte van de uitkeringen steeds volledig afgestemd te zijn op het individuele inkomen dat verdiend werd vlak voordat men uitkeringsgerechtigd werd. Met zeer recente navorderingen en extra verdiensten als gevolg van overwerk e.d. behoeft niet altijd rekening te worden gehouden bij het vaststellen van de uitkeringen.  119 Vereenvoudiging van het belastingstelsel is noodzakelijk. Na het gereedkomen van de studie-Hofstra worden voorstellen gedaan om het belastingstelsel aan te passen aan de gevolgen van de inflatie, zowel in de winstsfeer (schijnwinsten) als in de private-sfeer (rente-inkomsten etc.).  120 De overheid stelt een diepgaand onderzoek in naar het ontstaan van zwart geld, alsmede naar de omvang daarvan. Aan uit het onderzoek eventueel blijkende noodzaak tot het treffen van wettelijke maatregelen, wordt voorrang verleend. Via een in onze democratie passend controleapparaat zal op een afdoende wijze het zwarte geld moeten worden opgespoord en het ontstaan daarvan moeten worden voorkomen.  121 Bestudeerd zal worden, hoe de indirecte belastingen gebruikt kunnen worden als instrumenten voor het beïnvloeden van de vraag naar grondstoffen en energie, en voor het bevorderen van de volksgezondheid. Dit kan mede een motief zijn voor het gedeeltelijk verschuiven van de belastingdruk van de directe naar de indirecte belastingen. Ook al wegens de beoogde EG-harmonisatie dient uitbreiding van het aantal BTW-tarieven uiterst terughoudend benaderd te worden.  122 Eigen woningbezit wordt ook fiscaal bevorderd; evenals bil renten op andere schulden wordt ook de fiscale renteaftrek voor hypotheekrente voor de eigen woning gehandhaafd.  123 Bij de stimulering door de overheid van het eigen woningbezit kan de fiscale aftrek van onderhoudskosten een belangrijk middel zijn. Terwille van de praktische uitvoerbaarheid kan deze aftrek eventueel aan bepaalde grenzen worden gebonden. De mindere belastingopbrengst moet gecompenseerd worden door een verhoging van het huurwaardeforfait, waarbij dan echter ook rekening gehouden moet worden met eventuele positieve belastingopbrengsten door het wegvallen van zwart werk (beunhazerij) en met positieve effecten op de werkgelegenheid in de bouw.  124 De fiscale positie van de gehuwde vrouw in de inkomstenbelasting dient voor wat de thuis werkende gehuwde vrouw betreft nadere bezinning. Hetzelfde geldt voor de bijzonder moeilijke positie waarin zich onvolledige gezinnen kunnen bevinden.  125 Een bepaald deel van de persoonlijke inkomens uit arbeid moet belastingvrij gespaard kunnen worden. Ook zal het gespaarde bezit met fiscale steun zo goed mogelijk worden beschermd tegen aantasting door geldontwaarding.  126 Knelpunten in de regeling van de fiscale oudedagsreserve worden zoveel mogelijk weggenomen met name bij de afrekening van de zgn. fiscale claims bij 65-jarige leeftijd.  127 De belastingvrije voet in de vermogensbelasting wordt, rekening houdend met de inflatie, verhoogd. Bijzondere vrijstellingen zijn noodzakelijk:  a voor bedrijfsvermogen van zelfstandigen ook bij beëindiging van het bedrijf;  b voor degenen die wel vermogen bezitten, doch geen of onvoldoende pensioenrechten hebben.  128 Een belasting van vermogenswinsten (met de mogelijkheid van verrekening van vermogensverliezen) is principieel aanvaardbaar, zij het dat bij deze belasting de opbrengsten groter zullen moeten zijn dan de kosten.  129 De vrijstellingen in het schenkings- en successierecht in de eerste lijn worden verhoogd onder gelijktijdige opwaartse bijstelling van alle tarieven in alle categorieën. De mogelijkheden van de zgn. derde progressie worden onderzocht. In het successierecht zal rekening worden gehouden met het belang van de erfopvolging in familiebedrijven van zelfstandigen en in familievennootschappen. Successierechten voor zeer langdurig samenwonenden worden gelijkgesteld met successierechten in de zijlijn.  3 EEN DIENSTBAAR BEHEER  3A EEN DIENSTBARE ORDENING  BINNENLANDS BESTUUR  130 Het openbaar bestuur moet democratisch en doelmatig zijn. Dit houdt in dat:  a Alle burgers de besluitvorming moeten kunnen beïnvloeden, met name via vertegenwoordigende organen.  b Openheid en openbaarheid van groot gewicht zijn.  c De inrichting en werking van het bestuur voor de burgers doorzichtig en toegankelijk is. d Het bestuur effectief en efficiënt gevoerd behoort te worden. 131 Herverdeling van de bestuurlijke taken en bevoegdheden van respectievelijk rijk, provincie en gemeente wordt uitgevoerd om het bestuur zo dicht mogelijk bij de burger te brengen. Op korte termijn ware een daadwerkelijk begin te maken met decentralisatie van rijkstaken.  132 Gebiedsindelingen van provincies en gemeenten moeten beter aansluiten bij de gebieden waarop zich maatschappelijke en ruimtelijke problemen afspelen. Richtlijn daarbij is: schaalvergroting waar nodig, schaalverkleining waar mogelijk. In dat verband wensen wij:  a Een daarbij passende herindeling van gemeenten en vereenvoudiging van de procedures daartoe. Kleine gemeenten die levensvatbaar zijn handhaven.  b Binnengemeentelijke decentralisatie bij de grote steden.  c Ontwikkeling van een wettelijke regeling voor complementair bestuur.  133 Benoeming van de commissaris der Koningin zal geschieden door de Kroon, na overleg met provinciale staten. Benoeming van de burgemeester door de Kroon, na overleg met de gemeenteraad.  134 Gemeenten en provincies moeten hun taken in onderlinge samenhang kunnen vervullen en bij hun beslissingen nut en offer kunnen afwegen. Derhalve:  a Afstemmen van de rijksbijdragen op het verschillend takenpakket van gemeenten en provincies.  b Beperken van het aantal artikel 12- gemeenten en andere noodlijdende gemeenten.  c Doeluitkeringen waar mogelijk vervangen door een stelsel van algemene uitkeringen.  135 Omvang en toerusting van het politieapparaat eisen bijzondere aandacht. De korpsen van de rijks- en gemeentepolitie moeten worden verenigd tot een Nederlandse politie, bestaande uit provinciale eenheden en een aantal landelijke diensten.  136 Ter bevordering van een evenwichtig beleid op het terrein van het maatschappelijk en cultureel welzijn komt een kaderwet tot stand. Daarin worden de uitgangspunten geregeld van:  a De planning van de verschillende voorzieningen.  b De positie van het particulier initiatief en de rol daarvan bij de beleidsvoorbereiding.  c De taakverdeling tussen rijk, provincie en gemeente.  d Het toezicht op het functioneren van de voorzieningen.  e De beroepsmogelijkheden tegen overheidsbeslissingen op dit terrein en de inspraakprocedures. Het beleid zal voor de voorzieningen binnen de functies zorg, educatie en recreatie ruimte laten aan de instellingen op basis van levens- en wereldbeschouwing.  De kaderwet zal zich in haar werking niet mogen beperken tot het arbeidsterrein van het huidige Ministerie van CRM. Ook beleidsonderdelen van Justitie, Volksgezondheid en Onderwijs, voor zover zij de functie zorg, educatie en recreatie betreffen, worden in deze Wet betrokken.  KABINET EN DEPARTEMENTEN  137 Tijdens de komende kabinetsformatie wordt zonodig een procedure vastgesteld over de tijdens de volgende kabinetsperiode te nemen beslissingen over de departementale indeling, de werkwijze van het kabinet en het aantal ministers. In ieder geval zullen bij de volgende kabinetsformatie de belangrijkste knelpunten in de huidige departementale taakverdeling (milieu, onderwijs en vorming, algemene bijstandswet en opperbeheer van politie) tot een oplossing moeten komen. Beleidsvraagstukken betreffende de emancipatie van de vrouw worden op ministerieel niveau gecoördineerd.  RUIMTELIJKE ORDENING  138 Alle nota's over het ruimtelijk beleid alsmede de structuurschetsen en -schema's zullen waar mogelijk uitmonden in beslissingen op nationaal niveau. Die beslissingen worden nader vertaald in streekplannen van de provincie en bestemmingsplannen van de gemeenten. De planologische kernbeslissingen hebben een dwingend karakter om een nationaal beleid te waarborgen. In de wet zal een procedure worden opgenomen voor de inspraak over het voorstel van de planologische kern beslissingen. De uit de planologische kern beslissingen voortvloeiende akkoorden geven aanwijzingen voor globale programmering van de volkshuisvesting op regionaal en lokaal niveau.  139 Door de ruimtelijke ordening (met name op lokaal of regionaal vlak) worden de verhoudingen in het midden- en kleinbedrijf in sterke mate bepaald. Planning, gronduitgifte en vergunningenbeleid zullen daarom worden gebaseerd op goed onderzoek en de periode van onzekerheid bij het opstellen van de plannen zal zo beperkt mogelijk worden gehouden.  STADSVERNIEUWING  140 Ten bate van de stadsvernieuwing is een doorbraak noodzakelijk in bestuurlijk, organisatorisch en financieel opzicht daaronder begrepen een aan de stadsvernieuwing aangepast voorkeursrecht. Daarbij zal de functie van de stad als regionaal centrum van sociale, culturele en economische activiteiten worden hersteld. Plan matige aanpak en sterke bestuurlijke coördinatie krijgen behartiging in een nieuwe wet op de stadsvernieuwing. Bij de invulling van deze aanpak krijgt vooral aandacht:  a Een doelmatige verhouding tussen vernieuwbouw en binnenstedelijke bouw.  b Aanpassing van verkeersvoorzieningen.  c Intensivering van het openbaar vervoer.  d De economische situering van verzorgende diensten en sociaal-culturele instellingen.  e Luchtverontreiniging en geluidshinder.  141 Er komt een goede regeling ter opvang van overbruggingsproblemen van bedrijven in gebieden die bij stadsvernieuwing betrokken zijn.  VERKEER EN VERVOER  142 Ten aanzien van verkeer en veiligheid wordt een beleid gevoerd dat gericht is op veiligheid. De verkeersopvoeding - waarbij de nadruk komt te liggen op het zich kunnen aanpassen aan elke verkeerssituatie - moet daarbij centraal staan. Bij de uitvoering van het beleid dient rekening te worden gehouden met onze grote bevolkingsdichtheid en moeten mooie natuurgebieden en binnensteden ontzien worden. Vandaar:  a Inpassing van het vak verkeersopvoeding in zoveel mogelijk lesroosters.  b Meer aandacht voor voetganger en fietser.  c Snelle invoering van het begrip woonerf' in woonwijken waardoor de leefbaarheid centraal wordt gesteld en de auto zich moet aanpassen (afschaffing voorrang voor auto, invoering zeer lage maximumsnelheid enz.).  d Een meer jarenplan voor de verkeersveiligheid. Bij de maatregelen zal zowel aandacht besteed worden aan de mens (verkeersopvoeding, rijgedrag, betere controle), de auto (verplichte keuring) als de weg (scheiding van verkeerssoorten en opheffing van gevaarlijke flessenhalzen).  e Niet afschaffen van maximumsnelheden, ook niet op de autosnelwegen.  f Voorrang voor het openbaar vervoer in grote bevolkingsagglomeraties.Bevordering autovrije zondag in de binnenstad van grote steden met behoud van de bereikbaarheid voor personen en goederen.  g Een grofmazig wegennet; Eerder verbetering van bestaande verbindingen dan aanleg van nieuwe; Aanleg van fietspaden.  h Een parkeerbeleid dat liever de auto's stapelt dan de mensen.  i Een ruimere toepassing van treinhaltes in voorsteden.  j Waar nodig optimaliseren van verkeersvoorzieningen voor kinderen, bejaarden en gehandicapten.  143 In het verkeers- en vervoersbeleid wordt nagegaan hoe de verschillende middelen van vervoer het beste de verkeers- en vervoersstromen kunnen verwerken. Dit vergt o.a.:  a Een wet voor het gehele openbare personenvervoer.  b Ruime overstapmogelijkheden voor auto en openbaar vervoer door goede en aantrekkelijke parkeermogelijkheden aan de rand van de stad en bij stations.  c Bevorderen van experimenten, in het bijzonder voor de kleine kernen, waarbij taxi's voor het publiek sneller bereikbaar en beter betaalbaar worden.  d Een modern openbaar vervoer met een betrouwbare dienstregeling, een goede dienstverlening, een uniform tariefsysteem en meer vrije banen in druk bereden trajecten van het openbaar vervoer.  e Meer aandacht voor de ontsluiting van het platteland.  144 Een samenhangend beleid wordt gevoerd voor de nationale en regionale luchthavens, waarvoor o.a. nodig is een snelle beslissing of, en zo ja, waar en wanneer er een tweede nationale luchthaven moet komen. Uitbreiding van Schiphol mag geen vermeerdering van de geluidsbelasting opleveren.  145 Het beleid ten aanzien van de groothandelsvaart wordt gericht op versteviging van het concurrentievermogen. Het beleid ten aanzien van de binnenvaart moet zijn gericht op het wegnemen van overcapaciteit en veroudering door middel van een aangepaste sloopregeling. Tevens is, behalve een versterking van de concurrentiepositie, het tot stand brengen van een verantwoorde werk- en rusttijdenregeling van grote betekenis.  146 Met betrekking tot het goederenvervoer wordt nationaal en Europees gestreefd naar het tot stand brengen van een gelijke start- en concurrentiepositie zowel binnen elk van de technieken rail, weg en water, als tussen deze technieken.  147 Voor de werknemers in de sector van het goederenvervoer zullen arbeidsvoorwaarden tot stand moeten komen, die vergelijkbaar zijn met overeenkomstige werknemers in andere bedrijfstakken.  VOLKSGEZONDHEID  148 In de komende periode zullen de preventie en in het bijzonder de gezondheidsvoorlichting en -opvoeding een centrale plaats in het beleid dienen te krijgen. Daarbij zal de aandacht zich bijzonder richten op:  a De fysieke, sociale en psychologische opbouw van de samenleving, die zo dient te zijn dat de gezondheid wordt bevorderd (bestrijding flatneurose, geluidshinder, bevordering kleinschalige leef- en werkgemeenschappen, speelruimte, privacy ). Wetenschappelijk onderzoek in dit kader zal worden versterkt, zo mogelijk in internationaal verband.  b Krachtige bestrijding van ernstige volksziekten zoals hart- en vaatziekten, kanker, cara, reuma, is geboden door voorlichting en vroegtijdige ontdekking door middel van periodiek bevolkingsonderzoek.  c Wetenschappelijk onderzoek.  149  a Het recht op hulpverlening in het algemeen en bijzonder in de gezondheidszorg dient te worden uitgewerkt. Grondbeginsel is daarbij de verkrijgbaarheid van betaalbare en bereikbare hulp voor ieder.  b De individuele patiënt heeft recht op een zo groot mogelijke vrije keus van de voorzieningen, op aandacht, overleg ter zake van behandeling en verpleging en tevens op beslissingsruimte. Degenen die de hulpzoekende terzijde staan, dienen vanuit dit rechtsbeginsel te handelen. Daarbij zal de mens als een unieke eenheid benaderd dienen te worden. Naast de medisch-technische zullen de psychosociale aspecten meer in ogenschouw genomen moeten worden. De rechten van de patiënt dienen in een statuut nader te worden uitgewerkt.  c Medische macht mag zich niet tegen de mens richten. Het past de mens daarom niet - anders dan in noodsituaties - eigen en andermans leven te beëindigen (suïcide, passieve euthanasie en abortus provocatus). Evenmin past een extreem toegepaste medische technologie die een mens verhindert op menselijke wijze te sterven.  150 Een betere beheersing en besturing van de gezondheidszorg is nodig op basis van een onderlinge samenhang en samenwerking binnen en tussen de diverse voorzieningen (Structuurnota Gezondheidszorg). Daarbij is versterking van de eerstelijnszorg noodzakelijk, waarbij samenwerking van mensen met verschillende deskundigheid en uit verschillende disciplines geboden is. Ook de poliklinische functie van de ziekenhuizen zal worden gestimuleerd, o.a. door een meer passende financieringsstructuur. Mede ten behoeve van een evenwichtige spreiding van de voorzieningen dient met voortvarendheid gewerkt te worden aan een reële regionalisatie. Doorzichtige structuur, eigen regionale verantwoordelijkheid en participatie van alle betrokkenen zijn daarbij essentiële voorwaarden. Bij de uitwerking zal ruim baan gegeven worden aan het particulier initiatief. Een te overheersende rol van de overheid wordt afgewezen. Er zullen eigentijdse democratische structuren ontwikkeld moeten worden (ook binnen het particulier initiatief) waardoor ook medewerkers kunnen participeren in het beleid en beheer van instellingen en inrichtingen. Ten behoeve van de preventieve en curatieve tandheelkundige zorg is de opstelling en uitvoering van een ontwikkelingsplan noodzakelijk.  151 De geestelijke volksgezondheid verdient bijzondere aandacht. Het wegnemen van achterstand in nieuwbouw en de modernisering van bestaande inrichtingen behoeven prioriteiten mogen niet beperkt worden in verband met kostenontwikkeling gezondheidszorg. Gewaakt moet worden voor voldoende privacy en respect voor individuele rechten, ook bij bejaarden. Bij de eerstelijnszorg zal met name de ambulante geestelijke volksgezondheid nauwer betrokken dienen te worden.  152 De kosten van de gezondheidszorg zullen met kracht beheerst moeten worden, mede door beteugeling van het aanbod en gebruik van de voorzieningen. Daartoe dienen stringente normen voor de erkenning van de gezondheidsvoorzieningen en ook ten aanzien van het vestigingsbeleid van particuliere hulpverleners te worden vastgesteld. Stimulering van beheersing en kostenbewust medisch handelen en geneesmiddelenverstrekking. De tariefstelling zal voor het gehele gebied van de gezondheidszorg worden geregeld. Aan de gesubsidieerde gezondheidsvoorzieningen dient een vaste financiering geboden te worden, hetzij via de AWBZ, hetzij via een algemene kaderwet.  153 De opleiding van medisch, paramedisch en verplegend personeel zal meer dan tot nu toe gericht worden op de gewenste versterking van de eerste- lijnsgezondheidszorg en op de psychosociale factoren. De opleiding van medici dient meer in algemene ziekenhuizen en andere gezondheidsvoorzieningen plaats te vinden. Een betere regeling van de opleiding ten behoeve van medische specialisten is gewenst, met daarbij een grotere verantwoordelijkheid van de overheid.  HUISVESTING  154 Voorop staat de zorg voor een goede en betaalbare huisvesting voor de minst draagkrachtigen en gehandicapten. Bijzondere zorg ook voor alleenstaanden en buitenlandse werknemers met hun gezinnen.  155 Bevorderen dat zo spoedig mogelijk (semi-)openbare gebouwen en vervoersmiddelen geschikt worden gemaakt voor gebruik door gehandicapten en mensen met kinderwagens.  156 Bij het huurbeleid wordt uitgegaan van een doorzichtig huur- en subsidiesysteem. Uitgangspunt is dat allen die daartoe in staat zijn, de aan het wonen verbonden kosten moeten opbrengen. Huursubsidies voor andere woningen dan bestemd voor speciale categorieën bewoners dienen individueel te zijn.  157 Het eigen woningbezit wordt gestimuleerd. Een wezenlijke vergroting van het aandeel eigen woningbezit in het gehele woningbestand is noodzakelijk.  158 Het woningbouwprogramma wordt afgestemd op 'behoefteonderzoek', regionaal opgezet en bijgehouden.  159 Financiering van woningbouw en stadsvernieuwing zal met name steunen op:  a Versnelde overgang naar een gemengd systeem van individuele huursubsidies en gerichte objectsubsidie.  b Aantrekken van middelen van de zijde van institutionele beleggers op basis van een voor een langere periode gegarandeerd rendement;  c Beperking van de kosten.  d Een verhoging van de huurquote die veelal op de meer draagkrachtigen betrekking heeft. De premiering van de eigen woning moet zijn afgestemd op het beleid ter verhoging van de huurquote.  160 Verkorting van de tijd van bestuurlijke voorbereiding en beslissing op het vlak van het woningbouwbeleid wordt dringend nagestreefd. Bij grote bouwprojecten wordt het welstandstoezicht vroegtijdig ingeschakeld.  GRONDPOLITIEK  161 Grondpolitiek is nodig om een ruimtelijk beperkt land bewoonbaar en leefbaar te houden. Het beheer van de grond staat centraal; de vraag naar de eigendom over de grond behoort daaraan ondergeschikt te zijn. Bij gebruiksbeperkingen dient schadeloosstelling te worden gegeven.  162 De gemeentelijke overheid komt een voorrangspositie toe bij de aankoop van onroerend goed. Deze voorrangspositie wordt gekoppeld aan een gebiedsaanwijzing op basis van bestemmingsplannen; voor deze gebieden is regeling van de aankoopplicht van gemeenten op verzoek van betrokkene noodzakelijk.  163 Gronduitgiften door middel van verkoop verdienen de voorkeur. Gronduitgiften door middel van verkoop en erfpacht worden bestuursrechtelijk geregeld, waarbij doorzichtigheid en controleerbaarheid voorop staan.  164 De mogelijkheid van een wettelijke regeling inzake stedelijke herverkaveling dient zowel voor stadsuitbreiding als stadsvernieuwing te worden onderzocht.  165 Indien de overheid grond verwerft, dient daarvoor een prijs betaald te worden, die zowel voor de verkopende of onteigende eigenaar als voor de gemeenschap gerechtvaardigd is. Dat betekent dat speculatie en invloeden van overheidsinvesteringen bij de prijsvaststelling moeten worden uitgeschakeld.  166 Ter zake de agrarische grondpolitiek geldt:  a de grondbank moet de mogelijkheid bieden om onder redelijke voorwaarden (w.o. recht op terugkoop) de eigendom van een bedrijf tegen verpachte waarde over te nemen van iedere boer, ondernemer met een levensvatbaar bedrijf, die vrijwillig deze eigendom in erfpacht of pacht wil omzetten.  b De opvolger van de overleden eigenaarexploitant van een bedrijf wordt onder nader te stellen voorwaarden een voorkeursrecht toegekend in de vorm van een rechtop overname in eigendom tegen verpachte waarde of in pacht.  3B EIGEN VRIJHEID EIGEN OFFERS  167 Een vergroting van de eigen bijdrage van de burgers is in het algemeen redelijk en gewenst op het vlak van:  a De eigen huisvesting.  b De sportbeoefening.  c De sociale zekerheid en de volksgezondheid.  d De deelname aan recreatieve, sociaal-culturele en sportvoorzieningen.  4 VERANTWOORDELIJKHEID VOOR DE WERELD  VERENIGDE NATIES  168 Nodig is, dat het instituut van de Verenigde Naties blijvend wordt gesteund en versterkt (hoewel het functioneren ervan zorgen baart), omdat het de enige wereldwijde organisatie is die een internationale rechtsorde kan scheppen, aan de groeiende onderlinge afhankelijkheid van landen en volkeren vorm kan geven en het steeds toenemend nationalisme kan tegengaan.  169 Vasthouden aan de universaliteit van de VN. Geen ontneming van lidmaatschapsrechten op een manier die strijdig is met het Handvest.  170 Speciale aandacht voor vredesbewarende en vredesbevorderende taken. Veelvuldiger gebruik van mogelijkheden tot vreedzame geschillenbeslechting, waaronder toegang tot Internationaal Gerechtshof.  171 Versterking van de procedures tot bescherming van de rechten van de mens, bijv. door de oprichting van een Raad c.q. Commissariaat voor de Mensen rechten.  Onderstreping van de fundamentele gelijkwaardigheid van alle mensen en verwerping van elke vorm van discriminatie; in de noodzakelijke omgang en samenwerking met totalitaire en niet-democratische staten, ook deze zaken aan de orde blijven stellen.  WAPENBEHEERSING EN ONTWAPENING  172 Actieve inzet, met name door lidmaatschap Geneefse Ontwapeningscommissie en deelname aan MBFR-besprekingen, voor effectieve maatregelen tot beheersing en vermindering van bewapening, met name van wapens voor massale vernietiging. Dit betekent o.m.:  a Een geringer accent op (het dreigen met) het eventuele gebruik van kernwapens in de defensiestrategieën; daarbij waken voor aantasting van de veiligheid als gevolg van onevenwichtigheden in de conventionele bewapening.  b Afremming vooral van de kwalitatieve nucleaire bewapeningswedloop met name door de totstandkoming van een volledige stopzetting van alle kernproeven.  c Het actief steunen van het tot stand komen van kernwapenvrije zones, te beginnen in gebieden waar het kernwapen zijn intree nog niet heeft gedaan.  d Versterking van het waarborgenstelsel van het Internationale Agentschap voor Atoomenergie als bijdrage tot de niet-verspreiding van kernwapens.  e Streven naar een overeenkomst tot verbod van bezit van chemische wapens.  f Het steunen van maatregelen die beogen wereldwijde regelingen te treffen om de ontwikkeling van nieuwe wapensystemen tijdig af te remmen en onder controle te houden.  OOST-WEST-VERHOUDING  173 Krachtige bevordering van de doelstellingen van de Slotakte van de Conferentie voor Europese Veiligheid en Samenwerking. De Slotakte vormt een geheel, d.w.z. een hechte basis voor de normalisering van de verhoudingen in Europa vereist de naleving van zowel de afspraken over de verhouding tussen staten, als die over economische samenwerking en over de contacten tussen mensen en volkeren.  174 Normalisering moet mede tot uitdrukking komen in een vermindering van de militaire confrontatie door afspraken in het MBFR-overleg over een globaal gelijk bewapeningspeil op een lager niveau.  175 Aangezien er nog geen echte normalisering van de verhoudingen in Europa is, blijft de NAVO onmisbaar voor het behoud van vrede en veiligheid, voor het voorkomen van oorlog -met eerbiediging van de strategie van het aangepaste antwoord - en voor het beschermen van de democratische en maatschappelijke waarden, die in onze samenleving gelden. Het democratisch karakter van het bondgenootschap beklemtonen.  176 Het is geboden dat in het gehele Nederlandse beleid bij voortduring een Europese optiek wordt gehanteerd, die ertoe leidt dat in toenemende mate het beleid op basis van wederkerigheid wordt afgestemd op dat van de Europese partners. In het Nederlandse beleid moet met name tot uitdrukking komen, dat inflatie en werkloosheid alleen nog maar mede in Europees verband oplosbaar zijn.  177 De Nederlandse christen-democraten besteden speciale aandacht aan de formulering van een gezamenlijk beleid van alle Europese christen-democraten. Hoofdpunten daarbij zijn een democratisch Europa dichter bij de burger te brengen en de politieke cohesie in West Europa te versterken. Het doen slagen van directe verkiezingen voor het Europees Parlement is een prioriteit.  178 Op weg naar de Europese Unie is het - gelet op wat de Belgische christen- democraat Tindemans heeft voorgesteld - voor het beleid van de lidstaten van grote betekenis, dat zij onderling verplichtingen aanvaarden inzake inhoud en hantering van:  a het interne monetair‚ beleid: Controle op de geldhoeveelheid;  b het begrotingsbeleid: Omvang en financiering van de tekorten;  c de conjunctuurpolitieke instrumenten;  d de inflatiebestrijding;  e beginselen van een sociaal en milieubeleid.  Gewaakt moet worden tegen uitholling van effectief gebleken typisch communautaire verworvenheden. Nationale bevoegdheden moeten worden overgedragen aan communautaire organen. Tegelijkertijd wordt het Europees Parlement toegerust met effectieve controlerende bevoegdheden en sanctiebevoegdheden.  179 In verband met de schaalvergroting van de structurele vraagstukken zet Nederland zich in voor een Europees sociaal beleid, dat in de lidstaten leidt tot gemeenschappelijk aanvaarde grondslagen zowel op het gebied van de werkgelegenheid als de medezeggenschap; daarnaast voor een Europese industrie-, energie- en milieupolitiek met een daarop afgestemd concurrentieregime in de lidstaten zowel als op Europees niveau. In een actief regionaal beleid wordt de Europese solidariteit tot uiting gebracht. Aandacht voor nadelige structurele ontwikkelingen in bepaalde regio's als gevolg van de voortschrijdende internationale arbeidsverdeling.  180 Uitbreiding van de samenwerking op buitenlands politiek gebied en bijdragen tot het spreken met een stem in de wereld. Die samenwerking wordt dienstbaar aan de taken van Europa in de wereld zoals de bescherming van de mensenrechten, het bevorderen van ontwikkelingssamenwerking, het tot stand brengen van nieuwe economische structuren en het bijdragen aan het oplossen van conflicten elders in de wereld.  181 Speciale aandacht voor Portugal, Griekenland en Spanje; ondersteuning van ontwikkelingen die duiden op behoud, uitbouw en vergroting van democratische krachten.  182 Bevordering van de Europese samenwerking - binnen NAVO-kader -op het gebied van productie en normalisatie van conventionele bewapening en logistiek. Geen Europese kernmacht. In dat kader is het noodzakelijk dat de Britse en Franse kernmachten worden afgebouwd.  ENERGIEVOORZIENING  183 Voor Europa - dus ook voor Nederland - is bij het grondstoffenvraagstuk van groot belang het veiligstellen van de energievoorziening tegen een redelijke prijs. Dit moet in de Noord-Zuid-dialoog meespelen bij de formulering van uitgangspunten voor nieuwe structuren in wereldeconomie en handel. Via het International Energy Agency bevordert Nederland, ook in het belang van de ontwikkelingslanden, de ontwikkeling van alternatieve energiebronnen. In de politieke dialoog van de EEG-landen met de Arabische staten moeten de overdracht van kennis en technologie aan de olielanden en de door deze te geven energiegarantie hoog op de agenda prijken.  MIDDEN-OOSTEN  184 Een oplossing van het Midden-Oostenconflict vereist, dat Israël en zijn Arabische buurlanden kunnen bestaan binnen veilige en erkende grenzen, dat territoriale bezettingen worden beëindigd en dat de positie der Palestijnen in staatkundige vorm wordt geregeld.  ZUIDELIJK AFRIKA  185 Afwijzing apartheidspolitiek in Zuid-Afrika, Namibië en Rhodesië. Onverkort steun aan wapenembargo- en sanctieresoluties van de Veiligheidsraad van de Verenigde Naties. Bijdragen aan oplossingen langs vreedzame weg.  NEDERLANDSE ANTILLEN  186 Alle medewerking wordt verleend aan het streven naar onafhankelijkheid van de Nederlandse Antillen. Het wordt niet in overeenstemming met de interne zelfstandigheid van de Nederlandse Antillen geacht een datum te bepalen voor de onafhankelijkheid. Nederland neemt actief deel aan de opstelling en uitvoering van een integraal ontwikkelingsplan voor alle eilanden, het biedt hulp bij decentralisatie en rationalisatie van het bestuursapparaat en bevordert de opneming van de Nederlandse Antillen in regionale verbanden.  ONTWIKKELINGSSAMENWERKING  187 Er is een beweging naar een nieuwe internationale economische orde gaande. Daarin moet gezocht worden naar gelijkwaardigheid van alle landen die aan het economische proces deelnemen, en naar daadwerkelijke erkenning van de onafhankelijkheid van ontwikkelingslanden en ontwikkelde landen. In dit kader bepleiten wij, dat deze nieuwe economische orde:  a Vorm en inhoud geeft aan de rechtmatige belangen van de deelnemende landen, met name de ontwikkelingslanden.  b Gericht is op een rechtvaardiger inrichting van de wereldhandel, het internationale geldwezen en de industriële productie.  c Regelingen bevat teneinde de ontwikkelde landen rechtvaardige prijzen te laten betalen voor de grondstoffen en andere producten die zij uit ontwikkelingslanden betrekken.  De Nederlandse ontwikkelingsinspanning mag niet terugvallen onder de bereikte 11/2% van het netto nationaal product. Bij keuze, beschrijving uitvoering en evaluatie van projecten van ontwikkelingssamenwerking die te worden ingebracht de uitwerking van het beleid op het maatschappelijk functioneren van de vrouw. Speciale zorg hiervoor is geboden.  188  a Grotere aandacht voor de kwaliteit van de hulp, die gericht moet zijn op de allerarmsten en verzorgd door overheden en organisaties die corruptie willen uitbannen en een niet-verpolitiekte vorm van hulp nastreven.  b Voorlichtingsactiviteiten ten aanzien van de internationale solidariteit van Nederland voldoen aan eisen van doelmatigheid en vinden plaats in aansluiting op het werk van bestaande particuliere organisaties.  c Omzetting van het Europese voedseloverschotten beleid in een wereldvoedsel beleid. d Aandacht voor volkswoningbouw en bejaardenzorg in de ontwikkelingslanden als belangrijke knelpunten voor een gezonde demografische, sociale en culturele ontwikkeling.  189 De hulp wordt geconcentreerd op landen, die een hoge plaats geven aan verbetering van de levensomstandigheden van de allerarmsten, die een relatief laag inkomen per hoofd en diegenen die ernst maken met het eerbiedigen van de rechten van de mens. Het is in het belang van de ontvangende landen als de hulp niet gebonden wordt aan besteding in het gevende land. Daartoe streven naar internationale overeenstemming over ontbinding van de hulp.  190 Bij het bepalen van een standpunt over een land dat gewapende interventie pleegt in andere landen, wordt het geven van ontwikkelingshulp heroverwogen.  191 Bij het streven naar een betere internationale arbeidsverdeling moeten de gevolgen voor bepaalde bedrijfstakken zo goed mogelijk worden opgevangen door aanpassing en specialisatie in deze sectoren. De internationale arbeidsverdeling moet derhalve ook meewegen bij het nemen van industriepolitieke maatregelen van de overheid.  192 Ten aanzien van particuliere investeringen in ontwikkelingslanden door transnationale ondernemingen is het opstellen van een internationale code van gedragsregels noodzakelijk. Ook zijn internationale rechtsregels nodig voor nationalisering van buitenlands vermogen en voor een procedure voor beslechting van geschillen op dit gebied. Investeringen van kleinere dan transnationale ondernemingen verdienen aanmoediging.  193 Ofschoon projecten op grote schaal in de ontwikkelingslanden niet gemist kunnen worden, dient het Nederlandse ontwikkelingsbeleid bijzondere aandacht te geven aan kleinschalige projecten, met name in de sfeer van missie en zending. Goed toegeruste particuliere organisaties dienen daarbij ingeschakeld te worden.  194 Het beleid erkent de eigen waarde van het ontwikkelingswerk van particuliere organisaties, zoals die in de sfeer van missie en zending. Projecten in het kader van de medefinanciering worden slechts getoetst aan algemene criteria van regeringsbeleid.  195 Nederland streeft naar een communautair gevoerd ontwikkelingsbeleid van de Europese Gemeenschap. De overeenkomst die de Gemeenschap gesloten heeft met de Afrikaanse, Pacifische en Caribische landen, wordt naar letter en geest uitgevoerd en geleidelijk aangepast bij de eisen van een wereldomvattend beleid.  197 Defensie bijdrage aan de NAVO is afhankelijk van de internationale veiligheidssituatie. Bij de onderhandelingen met de NAVO-bondgenoten over de verdere taakverdeling, specialisatie en standaardisatie, moet ervan worden uitgegaan dat de materiele defensie-inspanning, zoals deze in de Defensienota 1974 is voorzien, kwalitatief op peil blijft. Veranderingen in internationaal aanvaarde verplichtingen vinden alleen na bondgenootschappelijk overleg plaats.  198 Taakverdeling, standaardisatie en integratie binnen de NAVO worden met kracht bevorderd. Bestudeerd zal worden of een of meer van onze krijgsmachtonderdelen kunnen integreren met die van een of meer van onze buurlanden. Een grotere onderlinge afhankelijkheid van de Europese bondgenoten wordt aanvaard, zij het dat gewaakt wordt tegen monopolieposities.  199 De nadruk komt te liggen op snelle inzetbaarheid van de strijdkrachten. De organisatie wordt gestroomlijnd en de exploitatielasten worden teruggedrongen. Daartoe wordt intensief samengewerkt tussen de krijgsmachtdelen. 200 Bevordering van de totstandkoming van een eigentijds materieel en formeel straf- en tuchtrecht, waarbij de berechting in vredestijd van militairen voor strafbare feiten dient te worden ondergebracht bij gespecialiseerde kamers van de gewone rechterlijke macht.  196 De Nederlandse defensie-inspanning blijft in NAVO-verband gericht op het voorkomen van oorlog, het beheersen van crises en het beschermen van de democratische en maatschappelijke waarden die in onze samenleving gelden. De strijdkrachten dragen bij tot stabiele verhoudingen in Europa.  197 De omvang van de Nederlandse bijdrage aan de NAVO is afhankelijk van de internationale veiligheidssituatie. Bij de onderhandelingen met de NAVO- bondgenoten over de verdere taakverdeling, specialisatie en standaardisatie, moet ervan worden uitgegaan dat de materiele defensie-inspanning, zoals deze in de Defensienota 1974 is voorzien, kwalitatief op peil blijft. Veranderingen in internationaal aanvaarde verplichtingen vinden alleen na bondgenootschappelijk overleg plaats.  198 Taakverdeling, standaardisatie en integratie binnen de NAVO worden met kracht bevorderd. Bestudeerd zal worden of een of meer van onze krijgsmachtonderdelen kunnen integreren met die van een of meer van onze buurlanden. Een grotere onderlinge afhankelijkheid van de Europese bondgenoten wordt aanvaard, zij het dat gewaakt wordt tegen monopolieposities.  199 De nadruk komt te liggen op snelle inzetbaarheid van de strijdkrachten. De organisatie wordt gestroomlijnd en de exploitatielasten worden teruggedrongen. Daartoe wordt samengewerkt tussen de krijgsmachtdelen.  200 Bevordering van de totstandkoming van een eigentijds materieel en formeel straf- en tuchtrecht, waarbij de berechting in vredestijd van militairen voor strafbare feiten dient te worden ondergebracht bij gespecialiseerde kamers van de gewone rechterlijke macht.
