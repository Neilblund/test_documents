DET VIL VENSTRE
Danmark har brug for en ny regering.
En regering, der i modsætning til den nuværende holder, hvad den lover.
En regering der vil sikre en flygtninge- og indvandrerpolitik, som befolkningen finder rimelig,
og som Danmark kan være bekendt.
En regering, der på en afbalanceret måde kan sikre, at retssikkerheden bevares,
uden at retsbevidstheden trædes under fode, fordi samfundet tager mere hensyn til forbryderen end til offeret.
En regering, der effektivt kan nedbringe hospitalernes ventelister,
som kan sikre, at børn i den danske folkeskole lærer mindst ligeså meget som børn i andre lande,
og som kan sørge for, at Danmark med verdens højeste skattetryk også får verdens bedste offentlige service.
Her er hvad Venstre vil gennemføre, når vælgerne har sikret Danmark en ny regering:
En stram indvandrer- og flygtningepolitik:
Udlændingepolitikken vil blive strammet op.
Danmark har pligt til at sikre flygtninge et fristed, så længe de er på flugt,
men flygtninge skal vende tilbage til deres hjemland, så snart situationen tillader det.
Samtidig skal vi gøre en aktiv indsats for, at flygtninge i størst muligt antal bliver hjulpet så tæt på deres hjemland som muligt.
Derfor bør vi oprette flygtningelejre nær de steder, hvor der er krig eller borgerkrigslignende tilstande.
På den måde kan vi også hjælpe mange flere for de samme penge.
De flygtninge, der kommer til Danmark og ikke bliver afvist, skal ikke som nu have permanent opholdstilladelse efter 3 år, så de automatisk gøres til indvandrere.
Venstre ønsker, at de i de første 7 år kun skal have en midlertidig opholdstilladelse,
og at grundlaget for opholdstilladelsen løbende skal tages op til vurdering.
En ny regering vil samtidig ophæve retskravet for familiesammenføring.
Børn og unge skal lære mere:
Talrige internationale undersøgelser viser, at danske børn lærer for lidt i skolen
og i sammenligning med andre landes børn er for dårlige til læsning, stavning og matematik.
Derfor skal børnene have flere timer i dansk og matematik.
Derfor skal børns faglige færdigheder testes løbende.
Og derfor skal der tages individuelle hensyn til den enkelte elevs behov, så alle får udfordringer.
Håndfast indsats mod kriminalitet:
Venstre vil indføre strengere straffe for vold, hærværk og indbrud i private hjem
og sørge for, at voldsmænd straffes hurtigt og kontant.
Venstre vil forstærke indsat sen mod narkokriminalitet og indføre strengere straffe i narkosager.
Udlændinge, der er dømt for gentagen narkokriminalitet,
skal udvises for bestandig.
Venstre vil gennemføre en strammere fængselspolitik.
Der skal bygges nye, sikre fængsler til grove fanger.
Vi skal have markofrie fængsler
og strammere regler for udgangstilladelse.
Venstre ønsker, at politiet skal have de nødvendige ressourcer til at løse de opgaver, samfundet pålægger det,
ligesom anonyme vidner skal tillades, hvor det er nødvendigt af hensyn til deres sikkerhed.
Et sundhedsvæsen uden ventetider:
Venstre vil fjerne ventelisterne til sygehusene
og give patienterne en lovfæstet ret til selv at vælge hospital - offentligt såvel som privat.
For Venstre er det vigtigt, at det ikke er pengepungens størrelse, der afgør det frie valg og kvaliteten af behandlingen.
Derfor ønsker vi at pengene følger patienten hen til det hospital, som patienten vælger.
På den måde får alle et reelt frit valg,
og der bliver ryddet ud i ventelisterne.
Kommuner skal have frihed til at betale for borgernes behandling på private hospitaler,
og skat på sygdom afskaffes, så en medarbejder ikke bliver beskattet, fordi arbejdsgiveren betaler en sygdomsbehandling.
Orden i økonomien:
Danmark har i Nyrup-regeringens tid været begunstiget af gode konjunkturer,
men regeringen har soldet opsvinget op.
Det offentlige forbrug stiger fortsat år for år.
Målt i faste priser er det steget med 11 %, siden Nyrup kom til
- og Nyrup går til valg på, at vi skal betale endnu mere.
Højere bruttoskat.
Nye boligskatter.
Dyrere benzin - Auken vil have en literpris på 16 kr.
Opfindsomheden hos regeringens medlemmer er stor.
Statsgælden er siden Nyrup kom til vokset med 162 milliarder kroner.
Hver dansker fra baby til olding har i dag en gæld på 141.000 kr.
Alt hvad danskerne betaler i indkomstskat til staten går til at dække renterne på statsgælden.
Betalingsbalancen var længe det onde dyr i åbenbaringen, der bragte os til afgrundens rand.
Nu er regeringen i færd med at formøble det overskud, som møjsommeligt blev skabt af de borgerligtliberale regeringer.
1 1992 havde Danmark et overskud på små 25 milliarder.
1 1997 forventer regeringen et overskud på små 6 milliarder, og pilen peger fortsat nedad.
Venstre er uenig med regeringen i, at det er det private forbrug, der skal begrænses.
Venstre vil indføre et skattestop
og skære ned på de offentlige udgifter.
Venstre vil lægge loft over skatterne
og sænke skattetrykket i takt med, at der gennemføres ægte besparelser.
Venstre vil sikre, at vi kan begynde at betale af på statsgælden samtidig med,
at vi ved at føre en fornuftig økonomisk politik
sikrer et ordentligt overskud på betalingsbalancen.
Kun derved kan vi sikre velfærd,
tryghed og frihed for den enkelte.
