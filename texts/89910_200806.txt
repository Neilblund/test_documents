Во новата политичка историја на Македонија за прв пат ќе се организираат предвремени избори.
l.  ЗОШТО?
Идејата за предвремени избори ја постави ДУИ, А ВМРО-ДПМНЕ ја прифати бидејќи ТОА беше во нејзин партиски интерес.
ДПА, условена со реализацијата на нејзината платформа, конкретизирана со Мартовскиот договор, постигнат меѓу двајцата коалициони политички партнери, господин Н.Груевски и господин М.Тачи со колебање ЈА прифати оваа одлука.
Многу е важно да се изнајдат рационални причини, помалку национални за иницијативата на ДУИ за предвремени избори, значи причините треба да се бараат во областа на другите нетранспарантни интереси, во начините на размислување на лидерите на оваа партија.
Како што е познато, оваа политичка партија својот политички легитимитет го изгради и продолжува да го гради врз премисите на кризата.
Според сите веројатности нејзе и пречи мирот, редот и сигурноста бидејќи се плаши дека ќе го изгуби мистериозниот имиџ, храброста кај луѓето.
Лидерите на оваа партија имаат голема потешкотија да се согласат со фактот дека се неугледни луѓе, во однос на сите аспекти – морални, политички или интелектуални.
Тие се легитимираат преку војната, која што им даде лажен кредибилитет во предводењето на народот.
Без оваа димензија, без ова софистицирање, земајќи ја во предвид  нивната интелектуална способност и тежина во општеството, тие на ниту еден начин нема да успеат да ја добијат подршката од народот.
Оттука оваа партија, нејзините лидери почнуваат да се ужаснуваат дека ситуацијата во општеството се стабилизира и нормализира.
Тие се убедени дека без кризната ситуација и без власт почнува немилосрдниот процес на нивното демаскирање.
Како последица на оваа параноја, тие се склони постојано да создаваат криза за да ја одржат жива својата релевантност во општеството или постојано да бидат дел од власта.
После изборите во 2006 година, познато е дека се формираше нова Влада помеѓу ВМРО-ДПМНЕ -  реален победник и ДПА – морален победник на овие избори.
Исплашени од процесот на нивно демистифицирање и од можноста за реален успех на ДПА во ова владеење, ДУИ повторно почна да создава тензична ситуација.
Таа партија која претходно себеси се идентификуваше како граѓанска партија на левиот блок, неочекувано почна да се однесува како етничка и десничарска партија.
Бараше партиски статус кој ги претставува не само граѓаните, туку Албанците и врз основа на ова со украден легитимитет инсистираше со непопустливост да стане коалиционен партнер.
Во оваа фаза се употребија низа од непримерни зборови и закани почнувајќи од оние морализирачките (ВМРО ја негира политичката волја на Албанците) па се до оние милитаристичките (калашниковите на Муса Џафери).
Кога претендирањето за насилно влегување во владината коалиција не беше поддржано од меѓународниот фактор кој што конечно јасно изјави дека прифаќа секаква коалиција која го почитува Уставот на државата, претставниците на ДУИ исплашени од реалната можност за загуба на мистичниот углед, преминаа на втората фаза, креирање на криза.
И по 100-те дена на новата Влада, тие се зафатија со тезата дека Охридскиот договор не е имплементиран и кривицата слободно и ја префрлија на Вадата, односно на ДПА.
Преку оваа пропаганда, челниците на ДУИ се стремеа да постигнат две цели:
Да си го обелат образот (да ја тргнат вината од себе) односно нивното промашување за време на владеењето со СДСМ и
Да ја посрамотат ДПА (да ја извалкаат) како партија која не ги претставувала како треба и колку треба интересите на албанскиот електорат.
ll. ПОСТИГНУВАЊА
Колку повеќе ДУИ ја оплакуваше својата судбина, толку повеќе се обидуваше да ја посрамоти ДПА да не успее, толку повеќе овие инпути паѓаа врз реалноста која ја создаваше ДПА.
Првиот успех што го постигна и гласно се констатираше од народот, беше поставувањето на редот и безбедноста.
Додека во нивниот мандат албанските градови и села се затрупуваа со полигони од различни криминалци кои си поигруваа со животот на луѓето и ги попречуваа административните, образовните, верските и другите институции, додека во нивниот мандат Албанците требаше да бидат ослободени, тие станаа заложници на различни шефови кои манипулираа надвор од законот со се можно и во заложништво на Владата која почна да ја враќа ситуацијата која царуваше пред 1998 година.
Ова двојно владеење во целост создаде еден загрижувачки дефетизам.
Значи, ДПА итно започна да го спроведува законот, да ги обесхрабри и да ги изведе пред лицето на правдата сите оние кои имаа направено драстични прекршувања на законот за да на тој начин го врати редот, безбедноста и оптимизмот кај граѓаните.
После ова се отвори пат за санирање на ситуацијата преку образовните, културните и верските институции кои беа претворени во приватна сопственост на неформални групации, на криминалци или на различни екстремисти.
ДПА постигна неспорни резултати во сите сфери:
во безбедноста,
во образованието,
во здравството,
во институционализирањето на интересите и вредностите на Албанците.
Лавината од успеси започна со санирање на ситуацијата во ДУТ, кој што беше трансформиран во се друго само не во висока образовна институција.
Санирањето на оваа институција беше направено во согласност со законите и регулирање на работата на овој Универзитет.
Сите почитувачи на образованието, дури и самите управители на оваа институција кои беа заложници во прангите на разни криминални групи, ја поздравија оваа интервенција која што на ниту еден начин не ја потцени автономијата на оваа институција.
Целта на ДПА не беше само декриминализација на ДУТ, туку и повторно отварање на претходно затворените факултети со актот на официјализирање на ДУТ.
Македонската Влада, односно Министерството за образование го стави во парламентарна процедура предлогот за измени и дополнувања на законот за основање на ДУТ.
Со овој предлог се создаде можноста за отварање на нови факултети без потреба да се носат нови закони, но според автономната одлука на Универзитетот.
Како што е познато, оваа процедура за повторно отварање на факултетот за медицина, стоматологија и фармација го оневозможи барањето на ДУИ за предвремени избори.
Овие барања на ДПА сами по себе создадоа нови ситуации, поволни за проширување на институциите.
Познато е дека Медицинскиот факултет не може да функционира без Клинички центар, па така идејата за овој предлог закон сама по себе Медицинскиот центар во Тетово го трансформира во Клинички центар.
Исто така се санираше и ситуацијата во Исламската заедница, која дотогаш исто така беше во заложништво на сиви, криминални, екстремистички структури и не учествуваше во донесувањето на автономни одлуки.
Сега сите знаат дека овие институции се стабилизирани и функционираат во согласност со нивните работни прописи.
Во продолжение на определбата за основање на посебни културни и други институции кои што ќе бидат носител на чувањето и негувањето на албанските вредности и културниот развој во целост, ДПА успеа да ги основа Институтот за културно наследство на Албанците, Пјетар Богдани,
Театарот во Тетово
Националната галерија за визуелни уметности – исто така во Тетово,
Центарот за зачувување и конзервација на археолошките артефакти во Гостивар и
Апелациониот суд исто така во Гостивар.
Овие достигнувања беа исклучиво во Западна Македонија и истите се доказ за нашето многугодишно постоење на овие простори.
Благодарение на претставниците на ДПА во системот, се постигна еден значителен дел од државниот буџет да се додели за санација на образовни и верски објекти,
за одржување на разни културни манифестации кои сега станаа традиција, како што се на пример: Денови на албанската култура, Шкупи – фест, првиот Театарски фестивал под покровителство на Албанскиот театар во Скопје,
потоа поправка на културни споменици, особено за поправка на зградата на Битолскиот конгрес (Конгреси и Манастирит) каде се усвои првата азбука на албанскиот јазик – објект со национална вредност.
Треба да се спомене и фактот дека 22 Ноември – Ден на усвојување на новата албанска азбука, сега и понатаму ќе се одбележува како државен празник,
како и празниците за Бајрам.
Конкретните материјални резултати, пропорционално дадените ветувања за време на кампањата во 2006 година пред електоратот се постигнати и во областа на адекватно претставување на Албанците во институциите на системот.
Конкретни информации ќе бидат дадени во дополнителните анкеси (прилози).
ДПА продолжува со значајна улога и во надворешната политика.
Таа силно го турка интеграцискиот процес на Македонија во НАТО
и ЕУ,
набрзо ќе ја прифати независноста на Косово и
ќе одлучува за добрососедските извештаи со Албанија (тргање на визите) со Косово итн.
Од погоре кажаното, со чист образ може да се каже дека во многу опструктивни услови, ДПА постигна неоспорливи успеси со што демонстрираше дека таа е достоинствен партнер во владината коалиција и
артикулатор на албанските интереси во целост.
Убедени во веродостојноста на овие тврдења, прифати да се објават предвремени избори, откако сега народот е на чисто со тоа што нуди ДПА и што не нудат другите партии.
lll. ШТО ПОНАТАМУ?
ДПА е убедена дека таа и нејзиниот традиционален партнер, ВМРО-ДПМНЕ ќе ги добијат овие избори и
дека ќе продолжат со владеењето и постигнатите договори од минатиот период.
Стратешката определба на ДПА за идниот период е конечно решавање на албанското прашање во Македонија, значи конечна имплементација на Охридскиот договор
како и на шестте точки од Мартовскиот договор:
1.Донесување на Законот за службена употреба на албанскиот јазик;
2.Донесување на Законот за употреба на знамето;
3.Решавање на проблемот со предметите од Судот во Хаг во согласност со законот за амнестија;
4.Решавање на прашањето на инвалидите од конфликтот во 2001 година;
5.Решавање на прашањето за адекватни претставници на Албанците во институциите на системот и
6.Признавање на независноста на Косово од страна на Македонија.
Во наредниот владин мандат, ДПА се стреми да направи радикален пресврт во решавање на меѓуетничкиот контекст и
ориентирање на сите политички партиски капацитети во подобрување на економскиот и социјалниот статус, односно благосостојба на Албанците во оваа земја.
Оддложувањето на решавање на постигнатите договори и постојаното враќање на етничките прашања влијае врз влошувањето на економската состојба на Албанците, на претпријатијата предводени од нив, на бизнисот во целост.
Со конечно решавање на политичкиот статус на Албанците во Македонија, ќе се ослободи енергија и ќе се покрене грижа за економските и општествените прашања во целост.
Овие прашања се многу значајни,
невработеноста во албанските средини е со вознемирувачки размери и истата потикнува економска миграција особено кај младите.
Во контекст на оваа констатација, ДПА особено ќе се грижи за создавање на економски перспективи за младите Албанци кои што се повеќе (благодарение на двата универзитета кои функционираат) стануваат  пообразовани.
lV. ЗДРАВО!
За овие избори ДПА го избра овој слоган бидејќи овој традиционален албански поздрав е уникатен во светот.
Самиот поздрав претставува честитка (желба, посакување) за благосостојба, за добрина, за долг живот.
ДПА овој благослов го менува во политичка премиса, за да се издвои пораката дека животот, благосостојбата на човекот е врвна вредност која што не може да се замени со ништо, особено не со демагошки пароли кои имаат за цел да манипулираат со чувствата на народот,
или пак со празни понуди кои го нудат она што е веќе стандард во Европа, она што не може да се замени на ниту еден начин, како што е слободата на човекот.
Во продолжение во прилозите се дадени информации за постигнатите резултати и за патеките кои ДПА ќе ги следи во идниот период.
Овие ориентации произлегуваат од програмата на ДПА и од конкретните проекти чија реализација беше во тек за време на минатата Влада.
lV. Анекси
А) Имплементација на Охридскиот рамковен договор
Извештај за постигнувањата на ДПА во имплементацијата на Охридскиот рамковен договор, 2006-2008.
Веднаш по консолидирањето на новата Влада, во октомври 2006 година Владата го основа Комитетот на министри за надзор и координација на активностите за подобрување на правична и адекватна застапеност на претставниците на етничките заедници во државната администрација и јавните претпријатија.
Овој владин орган составен од тројца вицепремиери и предводен од албански вицепремиер одговорен за имплементација на Охридскиот договор, потврдува дека Владата даде сериозна важност на имплементацијата на овој договор.
Со одредбите на Законот за полиција, усвоен во Октомври 2006 (кој што стапи на сила во Октомври 2007) локалната власт има право директно да учествува во изборот на претпоставени полицајци во 38 полициски станици, со што се исполнува условот поставен во Охридскиот договор.
Со цел работата на Секторот за спроведување на Охридксиот договор да биде што потранспарентна и сите граѓани да имаат директн пристап во работата на овој сектор се отвори и веб страна www.siofa.gov.mk и лого на секторот и тоа на три јазици: албански,  македонски и англиски.
Октомври 2006 се обработува базата на податоци за претставниците на етничките заедници во државната администрација.
Оваа база во форма на информации е одобрена од Владата на Република Македонија.
Значи, за прв пат излезе на виделина нивото на соодветните претставници на Албанците во институциите на системот.
Денес Албанците знаат дека се претставници во државните институции и
нема дилема за тоа што беа претходно кога претходната Влада не успеа да изгради основа за правична и соодветна застапеност на Албанците.
Во Република Македонија досега немало некој систем кој ќе ја обработува базата на податоци за сите категории на вработени во јавниот сектор.
Поточно, евиденцијата на државни службеници ја има Агенцијата за државни службеници.
Министерството за финансии ги има сите податоци за буџетските корисници,
додека пак за вработените во јавните претпријатија немаме некоја посебна евиденција.
Со акциониот план одобрен од Владата кој произлегува од стратегијата за правично и соодветно претставување, точно се дефинира која институција ќе се занимава со прибирање на информации, а тоа е Државниот завод за статистика каде што ќе се основаат посебни сектори за оваа цел.
Во Февруари 2007, за прв пат се организира Конференција за Охридскиот рамковен договор каде што освен различни политички претставници од Македонија, учествуваше и еврокомесарот за проширување, господинот Оли Рен.
Во согласност со одлуката од 11-та седница на Владата на Република Македонија, задолжително беше направена подготовка на Стратегијата за правична и соодветна застапеност на етничките заедници во Република Македонија и
подготовка на Акциониот план за подобрување на правично и соодветно претставување на етничките заедници во Република Македонија.
Во таа насока е подготвен и Акциониот план за имплементација на стратегијата за правично и соодветно претставување на етничките заедници во Република Македонија кој што и денес успешно се реализира.
Со цел подобрување на правичното и соодветно претставување на етничките заедници,
но и со цел да се гарантира употребата на јазиците, Владата (со донесена одлука во декември 2006 година) определи 99 преведувачи и толкувачи кои што успешно ја поминаа обуката во судовите и државните административни органи.
Средствата за вработување беа целосно обезбедени со ребалансот на буџетот -2006 година, донесен со одлука на Влада, бидејќи Владата претходно немаше предвидено средства за реализација на овој проект.
Во јануари 2007 година беа поделени сертификати за успешна обука каде учествуваа 250 државни службеници.
Секторот за спроведување на Рамковниот договор исто така имаше посебна обука од областа на правичносто претставување, како и од областа – комуникација со јавноста.
Обуката за 250 раководители, државни службеници припадници на малцинските етнички заедници започна во септември 2007 година.
Во буџетот на Република Македонија за 2007 година за 3,5 пати се зголемија буџетските средства (150.000.000.00) за програмата К5  - правично и соодветно претставување на заедниците кои не се мнозинство во Република Македонија.
Во новиот Закон за безбедност во сообраќајот, усвоен во мај 2007 година, е предвидено сообраќајните дозволи како и возачките дозволи по барање на граѓаните и личните податоци во овие документи да се пишуваат на нивниот службен јазик и азбуката која што ја употребува граѓанинот.
Со одлука на Владата на Република Македонија одлучено е да се стават во функција прописите за Законот за безбедност во сообраќајот со кои што на сите патни правци што поминуваат низ територијата на општините каде што живее најмалку 20% население кое зборува друг службен јазик различен од македонскиот на сите знаци и сообраќајни табли, покрај македонскиот јазик и кирилското писмо да се употреби и албанскиот јазик и неговото писмо.
Министерството за транспорт и врски заврши со спроведувањето на одлуката за сообраќајни знаци (каде е вклучен и албанскиот јазик), еден дел се поставени на Коридорот 8 (осум).
Поставувањето на знаци продолжува и денес.
Приоритет на Демократската партија на Албанците како дел од владината коалиција, беше преименување на Секторот за имплементација на Охридскиот договор во секретаријат.
Со владина одлука ова беше реализирано и со тоа се создадоа механизми за изнаоѓање на нови форми за санкционирање на органите или државните институции кои нема да ја почитуваат имплементацијата на правичното застапување на етничките заедници.
Владата на Република Македонија за 2008 година додели 240 милиони денари, односно 6 пати повеќе отколку во 2006 година, за правично и соодветно претставување на Албанците во институциите на системот.
За прв пат Секретаријатот за имплементација на Охридксиот договор има и свој буџет, поточно 40 милиони денари, средства со кои се овозможува нормално функционирање на ова институција
како и други напредоци кои се започнати и ќе бидат ставени во акциониот план за правично претставување на Албанците.
Преку Секретаријатот за имплементација на Охридскиот договор, во текот на 2007 година преку програмата ,,К5- за подобрување на правично и соодветно претставување” реализирани се 800 вработувања.
Од останатите објавени конкурси од другите државни институции дури до 50% вработувањата се за Албанци, со што се надминува вкупната цифра од 2500 вработени во овие институции, само за 2007 година.
Со ова застапеноста на Албанците во државната администрација е видно зголемена во споредба со претходните години.
Една од точките на политичкиот договор постигнат меѓу претседателот на Демократската партија на Албанците господинот Мендух Тачи и премиерот Никола Груевски е и подобрување на застапеноста на Албанците во институциите на системот преку акциониот план кој што ги помина сите владини процедури и
предвидува вработување на 5 илјади Албанци во најкус временски рок.
Во овој план се забележани сите називи на државни институции и бројот на Албанците кои треба да се вработат.
Планот предвидува вработување на Албанци, не само на оние кои имаат завршено високо образование туку и на оние со средно образование.
Како точка од овој план е и санкционирањето на институциите кои што нема да го почитуваат акциониот план.
Дадените информации покажуваат дека во изминатиот период се преземени сите мерки, поставени се сите механизми кои гарантираат дека во манадатот што доаѓа ќе се затвори прашањето за правична застапеност на Албанците во државните институции.
б) КУЛТУРА
Една од најзначајните компоненти за развој на еден етникум несомнено е културата.
Културниот развој на еден народ ги отсликува вредностите кои што се цврсти темели на благосостојбата како и светлина на сигурната перспектива.
Оттаму имајќи го предвид овој факт, Демократската партија на Албанците, во периодот 2006-2008, посeбно внимание посвети на институционализирањето на културниот живот на Албанците.
Албанците во Македонија досега својот културен живот го исполнуваа со аматерски и полупрофесионални активности,
додека во текот на овие две години културниот живот го доживеа она што никогаш го немал на овие простори.
Преку менаџирањето со ова министерство, преку учеството на сите комисии и подкомисии, практично Албанците станаа дел и од донесувањето на закони и од донесувањето на одлуки кои креираат културна политика со што им се отвараат вратите за нови вредности во албанскиот културен живот.
За прв пат во сите ресори на создавање како и во зачувување на културното наследство, Албанците имаа можност да искористат дури и да надминат 25% од распределбата на буџетот на Министерството за култура.
За прв пат во историјата на овие простори Албанците имаа среќа да основаат национални институции и
да го поделат буџетот за капитални инвестиции.
Две последователни години по ред Владата одвои буџет за изградба на Национална библиотека во Тетово која на перманентен начин е блокирана од опозициската албанска партија, ДУИ.
Во Тетово се основаше и првиот албански театар ,,Тетовски тетатар”.
Се основаше и Националната галерија во Тетово.
Министерството за култура во соработка со Министерството за образование основа Институтот за културни албански истражувања.
Се постигна и 22 Ноември, Денот на албанската азбука да се прогласи за државен празник, како што е и Голем Бајрам.
Демократската партија на Албанците влијаеше, бараше и успеа за прв пат во историјата на верскиот живот на овие простори, од државниот буџет да одвои пари за поправка на Скопската Медреса
како и за одржување и реконструкција на повеќе од 20 џамии.
Исто така за прв пат се одржаа и неколку културни манифестации кои што добија карактер на традиционални манифестации.
Деновите од 22-28 Ноември се одбележуваат со манифестацијата ,, Денови на албанската култура”.
,, Шкупи-фест” е првиот национален фестивал под покровителство на Албанскиот театар во Скопје – институција која доживеа реконструкција како никогаш претходно.
Во многу национални активности беа презентирани и албански артисти.
Албанските асоцијации, албанските ансамбли како и многу албански артисти од земјата за прв пат се почувствуваа еднакви со своите колеги од земјата.
Културните центри кои функционираат во албанските населени места се субвенцирани повеќе пати отколку претходно,
додека пак библиотеките на албанските училишта кои имаа потреба од книги на албански јазик без никаков проблем успејаа да добијат многу наслови од Универзитетската библиотека во Скопје.
2008 година ќе биде јубилејна година.
100-годишнина од формирањето на Албанската азбука,
и за ова Министерството за култура покрена иницијатива за поправка на Куќата на азбуката како и нејзино преименување во Национален музеј.
На самиот почеток од оваа година се основаше Центарот за козервација со седиште во Гостивар,
а се одвои и значителен буџет за археолошки ископувања на Тетовското Кале како и за негова рестарвација.
Во областа на соодветната застапеност на Албанците, во Министерството за култура е постигнат  огромен напредок,
а оваа година се очекува оваа застапеност да се распредели и низ институциите на ова министерство.
Во текот на наредните четири години коалицирање во Владата, Демократската партија на Албанците предвидува да се интензивира институционализирањето на културниот живот на Албанците во Македонија.
Партиската програма која се темели на националната платформа на ДПА предвидува во текот на наредните четири години да се реализира серија од иницијативи како на ниво на културата така и за капитални инвестиции како што се :
>Подготовка на нови ресурси за професионално менаџирање со културните политики како и со албанските културни институции и асоциации во земјата;
>Инвестирање во создавање на дефицитарни ресурси во сферата на археологијата, рестарвација и архивирање на артефакти, култни објекти од културно наследство на земјата, кореографија, балет, оркестар за класична музика, во областа на режијата, снимањето, фотографијата итн.
>Првично основање на камерна опера;
>Создавање на услови за основање на адекватен оркестар кој ќе биде во функција на операта на првичните тела (трупи) а потоа ќе се издигне на ниво на балет;
>Основање на национален ансамбал на песни и ора;
>Основање на театрална албанска трупа во рамките на Кумановскиот театар;
>Основање на управа на Денови на албанската култура;
>Основање на театар во Струга,
развој на сенационалниот фестивал на песни и ора,
развој на националната кратка филмска олимпијада,
недела на филмови на различни држави,
недела на џез и недела на национален етно-џез – ќе бидат некои од кулурните активности кои ќе покренат развој на еден културен туризам како и промовирање на Струга, не само како туристички туку у како национален културен центар.
>Изградба на едно културно туристичко село на Тетовските планини кое ќе заживее со негување на традиционални занаети, алат за работа, музички елементи, од национална носија до подготовка на чеиз, а зошто да не и подготовка на храна од национална кујна;
>Креирање и промоција на пределите, разни селски филмски локалитети со цел да се примамат разни продуценти и режисери за снимање на албанските живеалишта;
>Основање на Форум на албански писатели во Македонија;
>Основање на Форум на албански преведувачи;
>Донесување на закон кој ќе го унапреди албанскиот јазик и ќе ги санкционира сите медиуми и издавачки куќи за неправилен изговор и правопис на албанскиот јазик;
>Адаптација не неколку објекти низ албанските живеалишта за фигуративни артистички колонии;
>Изградба на Библиотека во Тетово;
>Изградба на концертна сала за музичко-сценски изведби;
>Изградба на зграда за Тетовскиот театар;
>Изградба на културни центри низ општините предводени од Албанци;
>Инвестиции за поправка на културните центри менаџирани од Албанци,
адаптација на салите на овие центри за филмски и театрални активности, нивно снабдување со прожектори за прикажување на филмови.
Преку развојот на ваквата политика за култура, несомнено Демократската партија на Албанците значително ќе влијае не само врз напредокот на  културниот живот, туку и врз целосно исполнување на институционализирање на културниот живот на Албанците во Македонија.
Со оваа програма за култура Албанците од земјата не само што ќе развијат еден богат културен живот, туку набрзо ќе бидат и споспобни да произведуваат високи прифатливи вредности за национални и меѓународни културни натпревари.
ц) ОБРАЗОВАНИЕ И НАУКА
Образованието е основно право на човекот. Тоа на децата, младите и на возрасните им нуди сила за критичко размислување, да направат избор и да го подобрат животот. Образованието го стега обрачот на сиромаштијата и е основен елемент за општествен и економски развој . (ЕФА,УНЕСКО)
Образованието несомнено е најзначајниот столб за силен развој на општеството.
Тоа е сила на секоја индивидуа.
Тргнувајќи од фактот дека образованието беше најнеприкосновена област од неопходните реформи, ние покренавме сеопфатни реформи по сите образовни вертикали.
Некои од проектите се реализирани, некои се во завршна реализација а некои допрва ќе започнат да се имплементираат.
ДПА ќе се ангажира во образовните реформи,
во подобрување на образовните услови и
во понатамошно хармонизирање и компатибилност со образовните системи на земјите од ЕУ.
1.Основно образование
Ќе ја продолжиме имплементацијата на концептот за деветгодишно основно образование (деветолетка) кој покажа успех.
Со измената на план-програмите за основно училиште:
°англискиот јазик  се учи од прво одделение ,
°се зголемува фондот на часови за физичко образование,
°се додаваат часови по информатика и
°се воведе час по веронаука.
Ќе продолжиме со изградба и реконструкција на образовни објекти.
До 1 септември 2009 година, ќе завршиме со изградбата и реконструкцијата на училиштата во сите места населени со Албанци.
Ќе продолжиме со изградбата на 145 спортски сали во првата фаза и
во втората фаза ќе изградиме спортска сала за секое училиште вклучително и за оние периферните.
Ќе ја продолжиме инсталацијата на 100 илјади компјутери во училиштата.
До 1 септември 2008 година во сите училишта овие компјутери ќе бидат пропорционално инсталирани.
Ќе вработиме соодветен кадар за предавање на предметот веронаука во основните училишта.
Ќе продолжиме со создавање на дигитални наставни планови и
обука на сите предавачи за интерактивна настава употребувајќи ги компјутерите како алатка за предавање и учење.
Ќе инсталираме табели на интелегенција за интерактивна настава.
Овие табели ќе се менуваат на touch screen монитор каде ќе се прикажуваат дигиталните наставни планови.
Со ова во употреба се ставаат сите сензибилни центри за креативност.
Ќе направиме обука за сите предавачи за креативна и интерактивна настава.
За издржливост ќе се тренираат сите студенти од педагошките факултети.
Ќе продолжиме сите училишта да ги снабдуваме со библиотека и други дидактички материјали.
Ќе ги продлабочиме стимулативните мерки за раст на квалитетот во основното образование (после секој тригодишен циклус ќе се врши екстерна евалуација).
2.Средно образование
Со започнатите реформи во средното образование за прв пат:
°Се воведе задолжително средно образование;
°Се отворија првите паралелки на албански јазик во Битола, Крушево, Прилеп, Охрид, Преспа и Велес;
° Се воведоа уште седум паралелки на албански јазик во Скопје;
°Врз основа на промените во план-програмите за средно образование се воведе предметот бизнис и претприемништво.
Средното образование е значаен столб на образованието.
Започнатите реформи подразбираат реформи пропорционални на економските барањата и трендови на пазарот.
Тргнувајќи од овој факт и неповолната сосотојба во образованието ние донесовме низа од закони и основавме:
. Центар за средно професионално образование кој се занимава со креирање на план-програми, обуки, креирање на виртуелни компании и поврзување на средното образование со соодветни институции за обука, поврзување на образованието со бизнисот, следење на квалитетот.
. Агенција за образование на заедниците, која ќе се занимава со имплементација на проекти од Европскиот совет, како на пример: Еразмус, Леонардо Да Винчи итн.
. Центар за образование на возрасни, ќе ги координира план-програмите, ќе ги лиценцира агенциите кои ќе се занимаваат со преквалификација или првична квалификација на граѓаните.
Ќе продолжиме со мерките за зголемување на квалитетот во целост.
Ќе се погрижиме државната матура успешно да се имплементира во годините што доаѓаат.
Во годините што доаѓаат ќе се погрижиме стипендиите на учениците да бидат сообразно пропорционални.
Ќе ја продолжиме дигитализацијата, поврзување на сите училишта со интернет и дигитализација на сите наставни планови.
Ќе изградиме нови училишни простории и
ќе го продолжиме трендот на дисперзија на паралелките за да учениците бидат што поблиску до училиштата.
Ќе се ангажираме за изградба на училишни простории за да наставата се одвива во една смена.
Ќе изградиме 100 училишта со јавно-приватно партнерство со што значително ќе се подобрат условите за следење на настава.
Ќе ги акредитираме план – програмите медреса, со што медресата ќе биде вклучена во образовниот систем и ќе се финансира од државниот буџет.
3.Високо образование
Ќе продолжи поддршката за реформите во високото образование, преку досега создадените механизми по усвојувањето на Законот за високо образование како:
° Совет за акредитација
° Агенција за евалуација
° Совет за развој и финансирање на високото образование
Ќе продолжиме со имплементацијата на Болоњскиот систем во целина.
Кон крајот на 2008 година ќе ја усвоиме и Националата рамка за квалификација како последна задача која произлегува од Болоњскиот систем.
Ќе се ангажираме за постојан пораст на квалитетот во високото образование.
Преку стипендии ќе го стимулираме растот на интерес во насока на профили кои се бараат со новите домашни и странски инвестициски трендови и кои се бараат на пазарот на економија.
Теолошкиот факултет ќе биде вклучен во образовниот процес и ќе се финансира од државниот буџет.
Ревитализација на ДУТ
Ќе продолжиме со истиот интензитет во реформите и ревитализацијата на ДУТ.
Ќе продолжиме со ангажманот за обезбедување на што подобри услови.
После акредитацијата на 35 студиски програми и 92 насоки ние ќе продолжиме да работиме за студентите, и тоа:
° Ќе отвориме студентски дом со капацитет од над 3000 студенти;
° Ќе отвориме мензи за студентите;
° Ќе отвориме библиотека за потребите на студентите;
° Ќе отвориме Мултимедијален центар;
° Ќе отвориме спортски центар;
° Ќе отвориме лабараторија за технологија на храна;
° Во октомври ќе биде пуштена во употреба новата зграда на Правниот и Економскиот факултет;
° Ќе направиме отварање на објектот на Факултетот за применети науки во Гостивар;
° Во јули ќе го отвориме Факултетот за туризам во Струга;
° Ќе отвориме конференциски центар со образовни, научни и хотелиерски капацитети;
° Ќе направиме отварање на Факултетот за природни науки;
° Ќе направиме реалокација на Средното земјоделско училиште со цел овој простор да остане во сопственост на Универзитетот;
Исто така ќе продолжиме да работиме на завршување на процедурите за преместување на следниве објекти во сопственост на ДУТ:
° Работничкиот Универзитет во Тетово;
° Парцелата во село Шипковица;
° Земјоделскиот комбинат во Долно Палчиште;
° Земјоделскиот комбинат во Голема Речица;
° Земјоделскиот комбинат ,,Шар” во село Жеровјане;
° Домот на културата во Гостивар кој ќе се искористи за потребите на факултетите за уметност.
Студентите се најсилното оружје на едно општество,
додека квалитетното образование е најутилитарната вредност која го води кон прогрес.
Токму затоа ние ќе продолжиме да работиме во насока на прогрес и здрава иднина со тоа што:
° Во службата на Медицинскиот факултет и Факултетот за фармација ќе реализираме 500 нови вработувања, вработувања кои ќе се реализираат постепено до 2010 година;
° Ќе отвориме дисперзиран Факултет за применети науки во Гостивар за кој ќе се обезбедат неопходните услови и кадар;
° Ќе има отварање на втор и трет циклус на студии, односно мастер студии и студии за докторат;
° Ќе направиме дисперзација на Факултетите на ДУТ во Струга, Куманово, Скопје и Гостивар;
° Ќе отвориме технолошки парк, за да го приближиме Универзитетот до бизнисот и економијата;
° Ќе продолжиме интензивно да работиме за да Универзитетот се претвори во Центар за научни истражувања.
4.Наука
Во областа на науката недостатокот на институции и институти придонесе Албанците во минатото да имаат многу мал пристап до државниот буџет определен за наука, но и до различните меѓународни фондови за подигање на научното ниво.
Тргнувајќи од ова, ние го реализиравме големиот проект за заштита, конзервација и негување на албанскиот идентитет:
Институтот за културно и духовно наследство на Албанците
Со овој институт во иднина ќе се ангажираме да се постигнат нашите цели.
° Ќе се зголеми буџетот на Институтот за културно и духовно наследство на Албанците;
° Ќе обезбедиме нови вработувања за реализација на програмата на Институтот за културно и духовно наследство на Албанците;
° Ќе ги поддржиме проектите на Институтот за културно и духовно наследство на Албанците;
° Ќе направиме проширување на Институтот за културно и духовно наследство на Албанците со што секторите на Институтот ќе се трансформираат во посебни институти;
. Научни проекти во соработка со меѓународни организации;
° ФП7 – Проект во соработа со Европската комисија за наука.
Со потпишувањето на меморандумот меѓу министерот за образование и наука господинот Сулејман Рушити и европскиот висок комесар за наука господинот Јанез Поточник, институциите и индивидуите кои се занимаваат со научни истражувања можат да аплицираат во Европскиот фонд за наука.
° SEE ERA NET- проект за подобрување на соработката на државите од Западен Балкан;
° COST- проект за европска соработка во областа на науката и технологијата;
° EUREKA- проект за истражувања во рамките на технолошкиот развој;
° IAEA – проекти за истражување во областа на атомската енергија;
° VBC INKO NET – зацврстување на капацитетите на Западен Балкан во областа на научно-истражувачката дејност преку дијалог за наука и технологија, идентификација на приоритетите и зацврстување на истражувачките капацитети во европските проекти.
Ќе продолжиме со имплементација на проектите кои се реализираат од Министерството за образование и наука во соработка со странски донатори:
° Проект за модернизација на образованието – кој се стреми да ги подобри условите во образованието и да ги покрене менаџерските капацитети;
° Е-училишта – е проект за обука на предавачите и учениците за интерактивна настава преку електронска мрежа (USAID);
° Проект за основно образование (PEP) – вклучително подобрување на условите во основните училишта (планирана е реконструкција на 100 основни училишта) во вредност од 16 милиони долари;
° TEMPUS- проект за размена на студенти и професори, научни работи и мобилност на студентите и професорите;
° CARDS – проект за реконструкција на образовниот систем.
д) ПРАВЕДНА И ЕФИКАСНА ЗДРАВСТВЕНА ЗАШТИТА
Здравјето претставува не само основен критериум, туку е и еден од најважните показатели за нивото на развој на едно општество, неговиот хуман карактер, социјалната кохезија и националната благосостојба.
Во креирањето на здравствената политика, ДПА се ангажира за изградба на еден понапреден систем на здравствена заштита со социјален карактер основан врз принципот на хуманост и солидарност.
ДПА работи на подобрување на системот за здравствена заштита за задоволување на потребите на сите граѓани, правејќи го истиот поквалитетен, потранспарентен и поефикасен.
1.ЗДРАВСТВЕНА ДЕЈНОСТ
Модернизација и подобро менаџирање на системот за здравствена заштита
ДПА перманентно ќе се ангажира за модернизација на системот за здравствена заштита во согласност со стандардите на ЕУ.
Посебен акцент ќе се стави на финансирањето на системот на здравствена заштита,
охрабрување на конкуренцијата како средство за реализација на реформите во здравството,
како и употреба на ИТ-инфраструктура.
ДПА со својата здравствена политика обезбеди 45 милиони евра за поправка на болниците и
40 милиони евра за модерна апаратура за 8 клиники, 5 болници и 2 здравствени дома,
а исто така направи и компјутеризација – компјутерско поврзување на болниците, примарното здравство и аптеките.
Во тој контекст обезбедени се 5 милиони евра за изградба на ПТЕ-центар (позитрон томографска емисиа) кој ќе биде балкански центар за рано откривање и спречување на малигни болести.
ДПА за неопходна ја смета интеграцијата на здравствениот електронски информативен систем, со што се дава можност за подобрување, контрола и оценување на здравствените услуги.
За тоа ДПА обезбеди 15 милиони евра за електронска картичка за системот на здравствена заштита.
За подобрување на здравствената заштита, ДПА ќе го примени системот ДСГ кој што е многу употребуван и распространет насекаде низ светот, каде здравствените институции (болниците) ќе наплатуваат врз основа на понудените здравствени услуги – кај е пациентот, таму се парите.
Друга цел на нашите стремежи во здравството е и примената на ваучер-рецепт, кој како покритие на лекот ќе направи оптимализација на снабдувањето со лекови на аптеките за пациентите.
Секој лек препишан од доктор ќе се ефактуира на аптеката.
Ова ќе биде во полза на болните, особено на оние со хронични болести бидејќи со ова се овозможува рационален препис на лековите од здравствените работници и нивна рационална употреба од страна на пациентите.
Политичката сила на ДПА ќе продолжи да се докажува и во менаџирањето вo албанските места.
Денес во Тетово има 27 аптеки кои имаат договор со Фондот за здравство, додека пак во 2006 година имаше само 17.
Месечниот буџет за лекови што го плаќа фондот за граѓаните на Тетово, денес е 200 илјади евра за месец или 2,5 милиони евра годишно.
Во 2005 и 2006 година беше само 100 илјади евра за месец, значи имаме двократно зголемување на парите за лекови на рецепта платени од државата.
Годишниот буџет на тетовската болница за 2008 година е 6,5 милиони евра.
Денес Тетово има над 150 приватни амбуланти каде работат доктори и медицински персонал.
Од пациентите, просечната месечна исплата за една амбуланта е над 2 илјади евра.
Благодарение на праведната политика на ДПА, денес 467 аптеки се на располагање на нашите граѓани со единствени цени на лековите.
За прв пат во историјата на Македонија, во селата Боговиње, Сарај, Студеничани, Батинце и многу други села населени со Албанци има аптеки каде што може да се земат лекови на рецепта кои се на позитивна листа со минимално плаќање.
Од почетокот на 2008 година, со закон ги намаливме цените на многу лекови, за некои од нив дури шесткратно.
Ние пресметавме дека со оваа мерка 17 милиони евра остануваат во џебот на македонските граѓани.
ДПА ќе се ангажира во подобрување и зачувување на здравствената состојба на сите граѓани: децата, старите лица, бремените жени, лицата со посебни потреби, како и за хронично болните.
ДПА и понатаму ќе ги спроведува превентивните програми, оние за рано откривање на малигни заболувања кај жените, подобри здравствени совети, за кои се одвоени 12 милиони денари за бесплатни медицински контроли за сите граѓани,
исто така програми за имунитет и контрола на заразни болести.
ДПА го регулираше финансиското олеснување за вештачко оплодување како и законското право за оваа медицинска помош со што на брачните парови им се овозможува да го уживаат нивното родителско право.
ДПА нема да ја изостави соработаката со соседните држави, како Албанија и Косово за искористување на медицинските капацитети и  реализација на развојните програми за меѓусебни медицински и едукативно- научни услуги ,
како и соработаката со експерти од медицински центри со меѓународно реноме со цел размена на позитивни искуства со развиените држави.
2.ЗДРАВСТВЕНА ЗАШТИТА
2.1 Примарна здравствена заштита
Здравствената дејност ќе биде фокусирана на понатамошна трансформација на здравствената примарна заштита обезбедувајќи и клучно место во системот за здравствена заштита и ориентирајќи ја истата кон заедницата.
Во примарната здравствена заштита, ДПА со проект обезбеди дополнителни (надвор од буџетот) 1,5 милиони евра за развој на амбулантите во руралните средини за 94 населени места.
Со овој проект за прв пат 100.000 граѓани од руралните средини ќе добијат здравствена заштита,
а докторите ќе бидат стимулирани со стекнување на 1700 бодови за нивниот ангажман во оваа програма во руралните средини.
ДПА ќе се ангажира во создавањето на нови модели на здравствените услуги и тоа со примена на моделот на капитација со што во центарот на вниманието ќе бидат пациентите и квалитетната здравствена услуга.
ДПА со својата програма ќе продолжи да ја обезбедува неоходната апаратура за сите институции на примарната здравствена заштита и тоа со ЕКГ – апарат за секоја институција во вредност од 1000 евра за секој гинеколог, со апарати за колпоскопија со можност за рефундирање на средствата од 2000 евра.
2.2 Секундарна и терцијална здравствена заштита
ДПА досега има фронт од милионски инвестиции во реконструкција на здравствените објекти и болниците во Република Македонија почнувајќи од Куманово, Скопје, Тетово, Гостивар, Струга, Охрид итн.
Цели 40 милиони евра, (толку не се инвестирани од формирањето на Македонија), се инвестираат во технологија и софистицирана апаратура низ цела Македонија,
од кои што 4 милиони евра се обезбедени за апаратура и 3,5 милиони евра за изградба и реконструкција на болницата во Тетово, потоа:
-за болницата во Струга 1.650.000.00 евра
-за болницата во Гостивар 980.000.00 евра за опрема, 450.000.00 евра за реконструкција
-за болницата во Кичево 140.000.00 евра за опрема, 1.300.000.00 евра за реконструкција
-за одделението за Нефрологија во Струга 540.000.00  евра за опрема, 700.000.00 евра за реконструкција
-за болницата во Куманово 2.230.000.00 евра за опрема, 900.000.00 евра за реконструкција
ДПА го оствари и својот голем стремеж, трансформирајќи ја болницата во Тетово во клиника.
Со оваа трансформација идната клиника ќе биде здравствено-едукативно-образовна база за сите студенти по медицина при ДУТ,
но и клиника со висок квалитет на здравствените услуги за пациентите од Западна Македонија.
Оваа инвестиција не е значајна само поради фактот дека им се нудат можности на граѓаните,  им се нуди потребната помош и
се отвараат нови места за вработување во болницата,
туку е значајна затоа што оваа инвестиција претставува цврст темел на факултетот за медицина, во рамките на Државниот Универзитет – Тетово со што ќе започе студирањето на првата генерација на овој факултет.
ДПА смета дека нашата држава има голема можност за напредок потпирајќи се на нивото на капацитети кои се посветени на здравствената заштита.
За да се има едно здраво и продуктивно општетсво, трансформацијата на здравствениот систем е временски императив.
е) ЕКОЛОГИЈА
Едно од правата на граѓаните гарантирани со Устав е правото на здрава животна средина.
Но во услови на модернизација и брз технолошки и општествен развој, климатските промени, тешките болести, сушата, поплавите, природниот дебаланс, изумирањето на биолошки видови итн. се само еден дел од негативните влијанија на човекот врз животната средина.
Затоа ние постојано се вклучуваме во активностите на заедницата, за внимателно да се искористи физичкиот простор и природните ресурси,
како и да се обезбедат услови за стабилен развој и остварување на правата и обврските на граѓаните за здрава животна средина.
Приоритети:
> Усогласување (приближување) на националната легислатива со таа на Евроспката Унија;
>Информативен систем за мониторинг на квалитетот на водата, воздухот и на сите други радиоактивни елементи;
>Пошумување на пределите во Куманово, Липково, Скопје, Тетово, Гостивар, Дебар, Струга и Прилеп;
>Посебна програма за подигање на свеста за заштита на амбиентот преку кампањи, анкети, дебати, обуки, семинари и издавање на брошури;
>Финансиска поддршка на проектите за менаџирање со медицински отпад во здравствените центри и клиники: Куманово, Скопје, Тетово, Гостивар, Кичево, Дебар и Струга;
>Станица за прочистување на загадената вода во Тетово.
Развој и имплементација на локалните акциони планови за животна средина
Целта за поддршка на овие планови, за општините е од огромна важност бидејќи преку акционите планови се постигнуваат три цели:
заштита на здравјето на граѓаните,
развој на животната средина и
заштита и стабилност на природните ресурси.
Управување со води
> Мониторинг станици за реките: Вардар, Шкумбин, Радика, Боговињска Река, Маздрач, Треска, Црн Дрим;
>Посебна цел на Демократската партија на Албанците во временскиот период 2008/ 2012 ќе биде посветувањето на управување со водите, конкретно на водата за пиење и водата за наводнување за секое населено место;
>Спречување на загадувањето од познати извори и
минимализирање на загадувањето од непознати извори;
>Мониторинг на параметрите за количество и квалитет на водите;
>Посакувано максимално и минимално ниво на езерата, како и годишно оптимално движење на нивото на водата во езерата кои служат за зголемување на пораст на квалитетот.
Управување со воздух
Со цел спречување и точна контрола на загадувањето на воздухот од тешки индустрии, термоелектрани, транспорт и палење на отпад ќе реализираме:
>Стратегија и план-програми кои ќе придонесат за заштита и подобрување на квалитетот на воздухот;
>Развој на проектот за гасификација на домаќинствата во Тетово и Гостивар;
>Национален план за заштита од природни катастрофи.
Управување си отпад
Развивме стратегија за управувањео отпад со која ги откривме сите диви депонии.
Во Полошкиот регион ќе се изгради регионална депонија со сите стандарди  (со можност за искористување на сите отпадни материјали преку рециклирање, компостирање и алтернативна енергија).
Физибилити-студија за Полошкиот регион, Кичево и Куманово.
Валоризација на езерата:
>Боговињски Шарски очи;
>Дебарско Езеро;
>Матка;
>Проект-студија за валоризација на природните богатства на Шар Планина (прогласување на национален парк).
ф) ТРАНСПОРТ И ВРСКИ
Донесување на закон за легализација на објекти и зони (дивоградби) и формирање на Агенција за легализирање на објекти
ДПА се ангажира за легализирање на објектите со што ќе се стави крај на нелегалната изградба.
Со овој закон ќе се овозможи интеграција на илегалните објекти во рамките на општествените, социјални, економски и урбани  структури на општините.
Донесување на нов закон за градежно земјиште
Со донесувањето на овој закон ќе се стави ред во економската политика со градежно земјиште и
ќе се овозможи странски лица да бидат сопственици на градежно земјиште.
Финансирање на проектите за гасификација на домаќинствата во Западна Македонија
Министерството за транспорт и врски ќе ја финансира техничката документација за гасификација на домаќинствата во Западна Македонија со што ќе се создадат услови природниот гас да биде достапен и до нашите живеалишта.
Изградба на станови за млади брачни парови и семејства со ниски приходи
Во текот на периодот 2008-2012 ДПА ќе посвети внимание на изградба на станови за млади брачни парови и семејства со ниски приходи во сите населени места на Западна Македонија.
започнување на работите околу изградбата на Слободна економска зона во близина на Тетово
Зоната ќе опфаќа површина од 96 хектари (960.000 метри квадратни).
Откако се расчистија имотно-правните односи (површина од 15 хектари) наскоро се очекува да започнат градежните работи.
Овој проект во голема мера ќе придонесе за растот на економијата како и
за намалување на невработеноста во Полошкиот регион.
Реализација на започнатите инфраструктурни проекти
Во текот на оваа година ќе се реализираат голем број на проекти од кои што ги издвојуваме следниве:
>Санирање на свлечиштето во село Герман-Тетово;
>Завршување на проектот за снабдување со вода на Тетово;
>Изградба на мостови во Сарај;
>Регулирање на коритото на реката во село Порој со превентивни мерки од ерозија;
>Реализација на проекти за снабдување со вода за пиење во општините Тетово и Гостивар преку обезбедување на кредити од КФЕ Банка- Германија;
>Реализација на водоводот во Оризари (Општина Липково) во соработка со Агенцијата за развој на Австрија;
>Институционално зацврстување и поддршка на Јавното комунално претпријатие во Врапчиште во соработка со Република Австрија;
>Изградба на канализациски системи во Велешта, Слупчане, Чегране, Дебар, Желино, Тетово, Грчец;
>Изградба на вововоди во Орланце, Љуботен итн.
Имајќи во предвид дека голем број од населените места во Полошкиот регион имаат недостиг од вода за пиење заедно со Минситерството за животна средина и просторно планирање ќе финансираме истражувачки проекти и аналитички, како и физибилити студија за водите на Шара кои што моментално се влеваат во Мавровското Езеро.
Со овој проект, голем број од населените места ќе го решат проблемот со снабдување на питка вода.
Проект за реконструкција на регионални и локални патишта
Со кредитите обезбедени од Светска Банка во вредност од 70 милиони евра за реконструкција на регионални и локални патишта, се планира да се реконструираат 330 километри регионален пат и
420 километри локален пат.
Предност ќе им се даде на патиштата во руралните средини.
Во текот на оваа година се одвиваат работите за реконструкција на регионалниот пат Р-409 Маврово–Дебар
и се планира работите да продолжат и во наредниот период, да се направи реконструкција до граничниот премин во Дебар (Блато со Албанција).
Либерализација на телекомуникацискиот пазар
Во текот на 2007 година беше овозможено на пазарот да влезе и трет телефонски мобилен оператор со што во голема мера се постигна либерализација во овој сегмент и дојде до пад на цените.
До крајот на 2008 година ќе се направи либерализација и во фиксната телефонија со што се очекува и во овој сегмент да се предизвика пад на цените.
Формирање на Фонд за развој на информатичкото општество
Со формирањето на овој фонд ќе се овозможи побрз раст на бројот на вработени во овој сектор,
а со тоа и поголем економски развој.
Формирање на Совет за информатичко општество
Во овој совет ќе партиципираат претставници на јавниот, приватниот и невладиниот сектор, како и претставници на универзитетите.
Советот ќе биде тело за координација (еден вид на Форум) на сите учесници во информатичкото општество.
Имплементација на стратегија и либерализација на пазарот за развој на поштенски услуги
Со оваа стратегија во периодот 2008-2012 ќе се постигне развој на секторот за поштенски услуги и
ќе се создаде позитивен амбиент за општествен, економски, политички и социјален развој.
Програма за финансирање на урбанистички планови
Со цел да се привлечат странски инвестиции, Министерството за транспорт и врски ќе финансира голем број на урбанистички планови.
Во програмата за 2008 година за финансирање се предвидени следниве урбанистички планови :
°Преработка на урбаниситичкиот план надвор од населените места во село Жеровјане, каде ќе се планира простор за образовна институција – Факултет за земјоделие;
° Преработка на урбаниситичкиот план надвор од населените места во село Палчиште, каде каде ќе се планира простор за образовна институција – Факултет за медицина;
° Преработка на урбаниситичкиот план надвор од населените места во село Теново, каде се планира производствено- деловен комплекс;
° Преработка на деталниот урбаниситички план за Урбаниот блок 77 – Тетово, каде се планира производствено – деловен комплекс;
°  Преработка на деталниот урбаниситички план за Урбаниот блок 26 – Гостивар, каде се планира производствено – деловен комплекс;
° Преработка на деталниот урбанистички план за Општина Маврово со цел привлекување на домашни и странски инвеститори;
° Преработка на урбанистичкиот план надвор од населените места на Маврови Анови, каде ќе се планираат туристичко-хотелиерски  комплекси со рекреативно-спортски содржини;
° Преработка на урбанистичкиот план надвор од населените места на Леуново на локалитетот Црн Камен , каде ќе се планираат туристичко-хотелиерски  комплекси со рекреативно-спортски содржини;
° Преработка на урбанистичкиот план на Општина Сарај со цел привлекување на домашни и странски инвеститори, каде ќе се планира производствено- деловен комплекс;
° Преработка на урбанистичкиот план надвор од населените места околу Езерото Матка, каде ќе се планираат туристичко-хотелиерски  комплекси со рекреативно-спортски содржини и
преработка на деталниот урбанистички план – услужен центар;
° Преработка на урбанистичкиот план на Општина Бутел надвро од населените места околу скопската обиколница (траса на Коридорот 8 –висок приоритет) каде ќе се планира прозводствено-деловен комплекс;
° Преработка на деталниот урбанистички план на Општина Бутел – локалитет Лозја, површина од 54 хектари која ќе биде предвидена за различни намени тргнувајќи од индивидуално или колективно станување и други споменати компатибилни намени;
° За Општина Струга со цел привлекување на домашни и странски инвеститори ;
° Преработка на урбанистичкиот план надвор од населените места за локалитетот Елен камен, каде ќе се планира туристичко-хотелиерски комплекси со спортско-рекреативни содржини;
° Урбанистички проект за Радожда на Ќафасан во близина на границата Македонија-Албанија (траса на Коридорот 8) со намена за бензинска пумпа со сите соодветни објекти, ресторан, мотел, паркинзи итн.;
° За Општина Куманово со цел привлекување на домашни и странски инвеститори да се преработи урбанистичкиот план надвор од местата на живеење за локалитетот Табановце-Куманово за повеќенаменска зона, пазар и деловен простор.
КОРИДОР 8
Интензивно ќе се работи на завршување на проектите за Коридор 8 со цел во 2009 година да продолжат работите за изградба на Коридор 8 и тоа во два правци: Куманово-Крива Паланка (границата со Бугарија) и Гостивар-Струга-Ќафасан (границата со Албанија).
Развој на регионалниот проект за обезбедување на средства за завршување на железницата на Коридор 8, поврзување со Република Албанија и Република Бугарија преку железница
Со цел обезбедување на средства за завршување на железничката мрежа - Коридор 8 ќе бидеме дел од регионалната иницијатива за лобирање пред финансиските институции на Европската Унија.
Модернизација на автопатиштата и нов електронски систем за наплата
Во подготовка е техничката документација за нов електронски систем за наплата на автопатиштата.
Исто така започнати се и подготовки и до крајот на 2009 година ќе биде имплементиран проектот за двојазични натписи на регионалните и магистралните патишта.
Концесионирање и развој на аеродромите
Во текот на 2008 година ќе се направи избор на концесионерите на аеродромите во Скопје и Охрид со што услугите во овој сегмент ќе бидат на европско ниво.
Авио-превозници со ниски цени на аеродромите во Скопје и Охрид
Овие авио-превозници нудат пониски цени во споредба со постојаните авио-превозници.
Регионите каде што тие оперираат често доживуваат брз економски развој.
г) Внатрешни работи
Предвремените избори, објективно гледано се пресек кој води кон стабилност и безбедност на граѓаните.
Почитувањето на законот,
воспоставувањето на ред,
безбедност,
зголемување на процентот на Албанци во секторите на ова министерство,
зголемување на нивото на следење на албанските службеници во работењето на ова минисерство ќе продолжат и во наредниот период.
Преку овој извештај всушност се дава редоследот на развојот во иднина во рамките на ова министерство.
Во изминатиот период, албанскиот раководител во МВР ја постави неопходноста за промена на кадарот, односно реструктуирање.
Во овој контекст вреди да се спомене затекнатата ситуација во секторот на ова министерство, со цел да се разберат проблемите кои беа последица на погрешната политика и дилетанското управување на претходните албански раководни структури, во периодот на владеењето на ДУИ.
Претходните претставници на Албанците во ова министерство, немаа сенс ниту амбиција и потенцијал за изградба на една кадровска политика, за компетентен и способен кадар кој би бил на ниво да се соочи со криминогено-девијантните појави кои особено го оптоваруваат албанското население.
Незадоволството и разочараноста на народот честопати ја прелеваат чашата.
Лагата, разочарувањето од инфериорната улога, маргинализирањето на алабанскиот фактор во МВР, ја возобновија атмосфереата на дефитизам, карактеристична за периодот на комунизмот и почетоците на демократијата.
Зачудуваат тешките криминални дела, крвни деликти, убиства, киднапирања, грабежи кои се случија главно во зоните населени со Албанци.
Реконструирањето на кадарот во МВР, се вршеше воглавно имаајќи ги предвид стандардите, критериумите и професионалните специфики, значи – професионалните способности и  етичко-моралните вредности верифицирани со официјални податоци и однесувањето во целина во текот на работната кариера.
Во рамките на промена на кадарот и тоа во хиерархиски највисокиот ешалон освен именувањето на господин Рефет Ељмази на позицијата заменик министер имаше и други вработувања:
на позицијата заменик директор на Бирото за јавна безбедност беше именуван господин Васфи Доко и
Бетим Биљаљи на позицијата Заменик шеф во Полициска станица-Охрид,
местата на командири на полициска станица во Гостивар и Тетово беа пополнети од Сефедин Ќамили и Фаик Дервиши, во Дебар Меди Реџа,
заменик-командир во Скопје, Куманово, Кичево и Струга – Хамзи Реџепи, Сафет Фетау, Бесник Мустафа и Сафет Рочи.
На местото заменик-директор на УБК (Управата за безбедност и контраразузнавање) се именува господин Ремзи Салиу.
Во МВР се направени уште 40 нови вработувања од кои што 16 се во УБК, односно 35% од вкупниот број на вработени досега припаѓа на етничките Албанци.
Учеството на Албанците во инспекторатите, особено во оперативните работи беше затечено во една доста неповолна ситуација дури и симптоматична изразена преку неадекватна застапеност на Албанците, па затоа се преземаа конкретни чекори – нови работни места, поставување на инспектори.
Колку за илустрација вреди да се опише ситуацијата низ полициските станици при Секторот за внатрешни работи – Скопје, пред и после кадровска реконструкција:
Во испоставата – Центар немаше ниту еден иснпектор, сега се поставени 5;
Во испоставата – Карпош немаше ниту еден иснпектор, сега е поставен 1;
Во испоставата – Кисела Вода имаше еден, сега се поставени 3;
Во испоставата – Гази Баба немаше ниту еден инспектор, сега се поставени 6;
Во испоставата –Чаир немаше ниту еден иснпектор, сега се поставени 4.
Учеството и придонесот на албанските кадри во оперативно-тактичките работи
И покрај наследениот хендикеп, особено со незастапеноста на албанските професионални структури во соодветните служби (особено оние оперативните) како и нивното недоволно искуство, преземените активности во областа на оперативно-техничките работи за следење на кривични дела, особено оние со криминогена форма и правна тежина кои го носат епитетот на најтешки кривични дела, чекор по чекор учеството и придонесот на вработени Албанци евидентираше со различни резултати.
Ставот и интенцијата на ова раководење од Албанците во ова минситерство е следниот:
во органите каде што албанските странки имаат претставници (по хиерархија раководители) да не смее да се презема ниту една акција без нивно известување и
за секоја случка од областа на тешки кривични дела задолжително да се обезбеди присуство на албански претставници на местото на злосторот.
Со објавениот конкурс од страна на МВР во Службен весник на РМ број 62/2005 ќе бидат направени 100 вработувања (во полицијата и цивилниот сектор).
Исто така со овој конкурс се покажува дека интересот за вработување во МВР е многу голем, односно бројот на заинтересираните кандидати е над 4500.
Од сето ова со полно право можеме да констатираме дека за овој период, ДПА во МВР успеа да вработи 200 младинци,
а се подразбира дека овој тренд на вработување во ова министерство ќе продолжи и во иднина.
Во текот на раководењето на оваа Влада (се подразбира дека и ДПА се дел од кадарот на МВР) се преземени разни активности кои се однесуваат на криминалот, корупцијата, убиствата итн.
Сите овие ангажмани и активности се резултат на сериозната работа и пристап на ДПА со цел  реализација на аспирациите за влез на Македонија во Евроатлантските структури.
х) ЗАШТИТА
Како и во многу други институции раководени од кадрите на ДПА, така и во Министерството за одбрана за овие 18 месеци се постигнати многу повеќе успеси отколку за време на четиригодишниот мандат на ДУИ.
Овие резултати се евидентни, видливи и опипливи за секој човек.
Внимателно е работено на корекција на многу пропусти, грешки и други недостаоци предизвикани од минатиот состав на ова министерство од една страна, и
од друга страна макотрпно е работено на исполнување на планот за правична застапеност на етничките заедници ,особено на Албанците во овој ресор.
Во октомври 2006 година, во Министерството за одбрана и АРМ (заедно) имаше вкупно 1151 Албанец или 13.79%.
Денес застапеноста на Албанците во оваа институција достигна над 20%.
Доколку за овој временски период направиме една ретроспектива, тоа би изгледало вака:
Во првите месеци од владеењето на ДПА донесена е одлука за специјализација (во различни области) на четири албански лекари вработени во воената болница кои што со години чекаа да се случи ова.
Го решивме статусот на 154 албански подофицери кои што со години беа третирани слично како професионалните војници во однос на персоналните приходи и  останатите бенефиции.
Унапредивме над 40 Албанци на различни нивоа, почнувајќи од најниското па се до потполковник.
Вработивме 27 офицери Албанци,
44 подофицери Албанци,
449 професионални војници и
над 70 цивилни кадри со различни профили од кои што над 95% се Албанци.
Испративме петмина младинци – Албанци да се образуваат во странство на воена академија и тоа тројца во Албанија и двајца во Турција.
За оваа учебна година се прават подготовки за да се зголеми бројот на албанските кадети во училиштата во странство.
Од последниот конкурс, петти по ред за професионални војници подготвени за вработување, 129 се Албанци.
Во наредните десет дена ќе бидат потпишани одлуките за нив.
Во иднина останува да се вработат уште 150 професионални војници – Албанци така што застапеноста на Албанците ќе достигне до 26%.
Со затварање на конкурост за подофицер, набрзо 20 професионални војници ќе бидат унапредени во подофицери.
На 24 април 2008 година е отворен конкурс за 26 офицери  од етничките заедници, каде 90% ќе бидат Албанци.
Гледано во целина, овие денови вкупниот број на Албанци во Министерството за одбрана и АРМ ќе достигне цифра од околу 800, што во споредба со бројот на вработени во времето на ДУИ истата е за 100 пати поголема.
Во процедура е вработувањето на раководители на пет подрачни единици на Министерството за одбрана кои ќе припаднат на ДПА.
Со внатрешна реорганизација на МО се формирани три управи кои што се менаџирани од три или четири сектори.
Една од овие управи, управата за човечки ресурси и припадна на ДПА.
Набрзо ќе се именува директор за истата.
Од 8 држави советници кои ги има министерството, 2 ќе бидат Албанци.
Еден дел од касарната во Куманово или 13.800 метри квадратни беа доделени на Министерството за образование за потребите на албанските ученици со што се реши долготрајниот проблем на овие ученици.
Во иднина се планира и касарната во Тетово (176 илјади метри квадратни) да се дадат на постојана услуга на ДУТ.
Потешкотија или моментален проблем претставува само застапеноста на Албанците во повисоките чинови на структурите на АРМ.
Обидите за реална застапеност во овие ешалони се попречени од разни македонски структури координирани од врховниот командант на АРМ, Црвенковски и други структури на СДСМ во АРМ и МО.
Набрзо со акциониот план за зголемување на вработените и унапредување на Албанците кој беше постигнат со Груевски, работите и во овој сегмент ќе се придвижат во интерес на Албанците.
Со ова динамично темпо ваквите промени се очекува да бидат направени после вонредните парламентарни избори кога очекуваме ДПА да биде послна од она што е денес.
и) ЕКОНОМИЈА
В О В Е Д
Економската платформа ДПА ќе ја развива во три фази:
1. Во првата фаза ДПА ќе ги опфати макроекономските аспекти кои што треба да се реализираат во согласност со коалициониот партнер - на почеток од владеењето, значи, овде треба да направиме  хармонизацијата и
да донесеме закони за макроекономија, закони кои ќе бидат како предуслов или детерминанта на макроекономскиот развој.
2. ДПА во втората фаза ќе се ангажира за возобновување на економијата во Северо-Западна Македонија, која пак ќе зависи од макроеконмската политика на земјата.
За оваа фаза имаме подготвено Развојна стратегија за Македонија В-П и со посебно внимание ќе се посветиме на областите од микроекономијата.
3. Во третата фаза ДПА директно ќе се ангажира со обуки и консултации со средните и мали претпријатија со цел за успешно и современо менаџирање,
спроведување на принципите и стратегиите на модерниот маркетинг,
усогласување со макроекономската развојна стратегија,
истражување на пазарот,
што подобро позиционирање на нашите претпријатија на домашниот и странскиот пазар.
Сето ова се прави со цел да се зголеми ефикасноста во работата,
ефектите на трудот,
вработувањето,
подобрување на животниот стандард итн.
Намалување на невработеноста и пораст на човечката благосостојба
Основна цел во економската платформа на ДПА ќе биде намалување на невработеноста и
пораст на животниот стандард.
Како што е познато во минатотот но и сега, многу малку Албанци се вработени во индустрискиот, финансискиот, јавно-административниот сектор, додека пак голем дел од оние кои што работат се занимаваат со трговија, земјоделство и сточарство.
ДПА невработеноста ќе ја третира како економски, а не како социјален феномен.
За намалување на невработеноста ќе се преземат низа мерки во економската политика како и во сферата на монетарната, фискалната и банкарската политика, инвестициите и во областа на реалниот сектор.
ДПА ќе предложи Национална стратегија за проблемот со невработеноста, чија што реализација (според направените анализи) ќе вработи над 40 илјади активни работници, како во приватниот така и во јавниот сектор.
Главни точки на Националната стратегија за намалување на невработеноста ќе бидат следниве:
. Промена на стратегијата на монетарната и девизната политика во една друга стратегија која ќе придонесе за економска динамика (3000-6000 вработувања);
. Реформи во буџетот како во делот на јавните расходи, така и во делот на јавните приходи – даночна политика (8000 вработувања);
. Промовирање на економските потенцијали на Западна Македонија како дестинација за странските инвеститори и албанската дијаспора
– основање на слободна економска зона во Полошкиот регион со близу (приватни инвестиции) 20000 вработувања;
. Зголемување на јавниот долг за 5% преку продажба на евро-обврзници на меѓународните финансиски пазари, но без да се загрозат макроекономската стабилност и Договорот од Мастрихт – инфраструктурата и образованието на младите (3000 вработувања);
. Реактивирање на земјоделството и сточарството преку државни субвенции во согласност со принципите и регулативите на ЕУ и СТО
како и усвојување на процесот за HACCP стандардите (создавање на услови за ревработувања).
Макроекономија
Главна цел на макроекономската политика ќе биде намалување на невработеноста и
пораст на човечката благосостојба, која ќе се реализира со порастот на БДП од околу 20 % или 800 милиони евра во текот на четиригодишниот мандат.
Порастот на  просечниот годишен процент на економските активности ќе се движи од 6-8 проценти.410
Овој економски раст ќе се реализира со растот на домашни и странски, јавни и приватни инвестиции.
Сега просечните странски инвестиции се движат околу 2% и овој процент во споредба со земјите од регионот е меѓу најниските.
ДПА ќе се ангажира овој процент да порасне од 2% на 10% и тоа на годишно ниво.
Инвестициите ќе бидат охрабрувачки особено во Западна Македонија со основање на слободна економска зона во Полошкиот регион.
Покрај слободната економска зона, охрабрувачки ќе бидат и дополнителните инвестиции со промовирање на економските потенцијали на регионот.
За имплементација на ова ќе влијае Бордот на експерти кој во секоја амбасада го именуваше владата на ДПА-ВМРО-ДПМНЕ.
Тие ќе се занимаваат со промоција на понудите за понудите за можни инвестиции во РМ, особено во слободните економски зони, а со ова во зоните ќе се овозможи основање на фирми, филијали или пордружници на странски компании.
Сите овие компании ќе бидат ориентирани за извоз со што ќе се овозможи раст на извозот на годишно ниво од близу 25%.
Имплементацијата на овој проект ќе предизвика привлекување на странски инвестиции од околу 100 милиони долари што  ќе генерира вработување на над 20 илјади работници.
Освен ова, ДПА ќе се ангажира и во отварање на банкарски филијали од познати банки
како и развој на средните и мали претпријатија.
Еден од главните приоритети за време на владеењето на ДПА ќе биде денационализацијта, а меѓу другото и следново:
. Враќање на земјиштето на Исламската верска заедница, без разлика каде се наоѓа тоа;
. Враќање на земјиштето на секој граѓанин како неотуѓиво право;
Долгорочната развојна стратегија во правец на изградба на инфраструктурата и едукација на нови кадри, менаџирање на бизниси итн.
Монетарна и девизна политика
Од 1995 годна, во РМ се води една непроменета стратегија на монетарна политика, значи дисциплинирана монетарна политика која обезбедува макроекономска стабилност.
Оваа цел е постигната со фиксирање на девизниот курс со еврото како и ,,замрзнување” на платите во јавната администрација.
Улогата на девизниот курс како ,,номинално сидро” успешно ја обавува својата мисија создавајќи силна економска стабилност.
Меѓутоа потребите на различни земји (Аргентина, Тајланд и некои други азиски земји) посведочија дека одржувањето на девизниот курс како ,,номинално сидро” на долг период е штетно за реалниот сектор губејќи ја конкуренцијата на меѓународниот пазар и шпекулативен напад на националната валута.
. Потпирајќи се на искуството на новите земји (Унгарија, Полска, Чехословачка, азиските земји итн.) ДПА ќе се ангажира во подготовка на ,,exit strategy” промена од таргетирање на девизниот курс ,,exchange rate target” во таргетирање на инфлација ,,inflation target”.
Процентот на инфлација ќе се движи од 4 до 6%  додека девизниот курс треба да се движи на добро дефинирани маргини, на почеток плус-минус 5% , додека пак подоцна плус –минус 10%.
. Една ваква стратегија ќе овозможи монетарната политика да биде поефикасна и да биде во функција на динамичната економија, преку раст на монетарни понуди во банкарскиот систем, што ќе резултира со намалување на каматните стапки од 4-6% на годишно ниво
а тоа пак ќе ги зголеми инвестициите и БДП.
Со намалување на каматите, ДПА ќе се ангажира преку средни и долгорочни кредити за основање на мали и средни претпријатија каде ќе се отворат нови работни места, од 10000 до 15000 работници.
Фискална политика
ДПА ќе ја поддржи фискалната консолидација во согласност со принципите и регулативите на земјите членки на ЕУ, значи, редуцирање на непродуктивните трошоци во буџетот и раст на капиталните инвестиции.
ДПА нема да дозволи јавниот долг да биде повеќе од 60% согласно со БДП,
а фискалниот дефицит повеќе од 5% согласно со БДП.
Просечниот јавен долг во РМ е 40%.
Со цел да се имплементира долгорочната развојна стратегија која ја споменавме погоре, ДПА ќе предложи раст на јавниот долг од 5%, притоа да не се става во опасност макроекономската стабилност.
Заемот ќе се обезбеди со низок процент на камата преку продажба на евро-обврзници на меѓународните финансиски пазари.
Исто така, ДПА ќе се ангажира за намалување на даноците како единствен стимулативен инструмент за зголемување на аутпутот во економијата.
2.1 Реформи во буџетските расходи
. ДПА ќе се ангажира за мала професионална администрација во функција на граѓаните на Македонија, пропорционално стандардите на ЕУ.
Во четиригодишниот мандат ќе вработиме 12 илјади млади Албанци (во администрација),
а ќе ги зголемиме и платите во образованието и здравството (по 10 проценти годишно односно за 40% во четиригодишниот мандат).
. Финансиските средства ќе се обезбедат со спроведување на рационални принципи како:
° Кратење на дискреционите трошоци на функционерите, почнувајќи од претседателот на државата до функционерот со најниска функција и со овој предлог ќе се обезбедат над 30 милиони долари.
° Продажба на луксузната опрема која е вишок во сите јавни институции и прекин на непотребните јавни набавки.
° Рационализација и приватизација на јавните сектори врз основа на искуствата од развиените земји и земјите во транзиција, каде што собраните средства ќе бидат искористени за раст на капитални инвестиции од сегашните 3% на 6%, што ќе биде еднакво на просекот на земјите од ЕУ.
2.2 Реформи во даночната политика;
Реформите во даночната политика ќе бидат ориентирани во две насоки и тоа:
во економска и
социјална насока.
Реформите во економијата ќе се ориентираат во правец на економско зацврстување преку намалување на директните даноци, што ќе резултира со пораст на инвестициите.
ДПА ќе продолжи со зацврстување на приватните пензиски фондови како и
со реформите во здравствениот сектор со цел да се намалат даноците и придонесите за плати кои се повеќе од 72%, едни од највисоките во Европа.
Што се однесува до социјалната димензија, ДПА ќе се ангажира за намалување на индиректните даноци за стока за широка потрошувачка, што ќе резултира со пораст на вкупните расходи.
Овие реформи ќе овозможат пораст на инвестициите и трошоците во економијата, а со тоа се овозможува и отварање на нови работни места.
. Основните принципи на реформите во даночната политика се следниве:
. Намалување или целосно укинување на индиректните даноци за стока за широка потрошувачка, особено за неопходните продукти за исхрана
(позитивни мерки од социјален аспект);
. Нула-данок за репроматеријали и опрема во секторот на земјоделството и сточарството;
. Нула-данок за реинвестиција на профитот;
. Намалување на персоналниот данок;
. Намалување на данокот на добивка;
. Нула царина и екстра царина за репроматеријали, стоки и опрема кои не се произведуваат во земјата;
. Раст на акцизите и данок за луксузна стока (алкохол, цигари, луксузни автомобили итн.).
3.Банкарски систем
. ДПА ќе се ангажира банкарскиот систем да се претвори во економска гранка која ќе биде во функција на економски развој.
За жал, ниту една банка со светска репутација досега нема пројавено интерес за инвестиција во банкарскиот систем во РМ.
Во овој контекст ДПА ќе се ангажира за реформи во банкарскиот систем создавајќи таков финансиски амбиент кој ќе биде атрактивен за светски познатите банки.
Тие ќе можат да оперираат во секаква форма и тоа: за основања филијали, подружници, да бидет коинвеститор во актуелните банки итн.
Инвестирањето на странските банки ќе овозможи намалување на каматите, пропорционално со земјите со развиен финансиски систем.
Со ова ќе се овозможи отварање на нови бизниси,
враќање на довербата кај граѓаните во банкарскиот систем,
а сето тоа ќе резултира со отварање на нови работни места.
. Она што му недостасува на малиот бизис како промотор во намалување на невработеноста е немањето пристап до банкарскиот систем.
Во тој контекст ДПА ќе се ангажира за основање на микрокредиторски банки во секој град.
Тие мора да бидат во сопственост на Светска банка, меѓународни институции и силни бизнисмени.
Со концепирање на една ваква мрежа на банкарскиот систем ДПА е убедена дека ќе се отворат нови бизниси, сите во функција на намалување на невработеноста.
. За секој функционер кој ќе плати 15000 евра билет за патување, ДПА ќе преземе мерки за санкционирање.
Микроекономија
1.Микроекономска развојна стратегија
Имајќи го во предвид фактот дека микроекономијата е основна клетка или база на макроекономскиот развој, ДПА од микроекономски аспект ќе се ангажира во следниве насоки:
. Хармонизација и донесување на микроекономски закони (Банкарско-кредитен систем, фискална политика, даночен систем итн.) кои ќе бидат предуслов за утврдување на развојот на микроекономскиот развој.
. Ревидирање и прилагодување на законот за ,,Трговски друштва” во служба на средните и мали претпријатија.
. Основање на Агенции за промоција на инвестиции, за модерен начин на управување и помагање во организација и имплемантација на модерен маркетинг во компаниите, а ова ќе го реализираме со формирање на мрежа од мали фирми за консалтинг.
. Подготовка на проекти за елиминација на аминистративните бариери за инвестирање (за домашни и странски инвеститорти,
а со тоа ќе овозможиме и електронска регистрација на фирмите преку интеренет) во соработка со Светска банка.
. Поставување на одбор на Економската комора на Северно-Западна Македонија на едно ниво кое ќе биде еднакво со Економската комора на Македонија,
а воедно и професионална поддршка за истата во организација на виртуелен бизнис со претпријатија кои се во состав на оваа организација, каде ќе се организираат заеднички набавки, истражувања на нови пазари, заеднички пласман на продукти, како и заеднички транспорт на стоки.
2.Средни и мали претпријатија
ДПА посебно внимание ќе посвети на средните и мали претпријатија,(особено на семјниот бизинис) бидејќи тие се носители на економскиот динамичен развој, пофлексибилни се и полесно се прилагдуваат на барањата на пазарот притоа реализирајќи висок ефект и нудат можности за раст и брзо проширување.
Значи, ДПА ќе се ангажира во оваа област за економијата да се искачи на едно високо ниво и ќе преземе соодветни стратешки мерки за развивање на секторите, економските региони и објекти на дејствување кои што имаат компаративна предност во земјата и странство, како што се:
. Земјоделство и сточарство каде ДПА ќе се ангажира во подготовка на кадар за оваа област,
како и перманентно реформирање на сточарството со создавање на фондови за финансирање на фарми,
отварање на нови капацитети за преработка и финална обработка на земјоделски производи,
како и нивно поврзување за меѓусебна соработка.
. Што се однесува до индустријата и занаетчиството, ДПА ќе посвети посебно внимание на оваа област од економијата која се занимава со преработка и финално производство на економски придобивки (текстилна, кожна, чевларска индустрија итн.) бидејќи оваа област нуди услови за раст на извозот, оптимално искористување на постоечките капацитети, како и зголемување на бројот на нови вработувања.
. Трговско-транспортните, туристичко-хотелиерските, банкарските, осiгурителни претпријатија итн. се области кои ги поддржува, сите бизниси кои се доста атрактивни за Македонија В-П , оттаму ДПА ќе посвети посебно внимание на развојот во овие дејности со што ќе се постигнат високи ефекти во сите средни и високи претпријатија,
а тоа ќе резултира со стратешки развој и
подобрување на животниот стандард во земјата.
. ДПА ќе ги унапреди комунално-градежните,
рекреативните,
здравствените,
социјалните претпријатија каде ќе се направи видливо подобрување на понудата на услуга за граѓаните.
3.Ангажирање на ДПА во надминување на пречките за микроекономски развој.
ДПА за овие претпријатија ќе се ангажира во:
. Долгорочно обезбедувања на овие претпријатија со суровини, енергија и помошни материјали (енергија, горива, метали, хемикалии, градежни материјали, земјоделски производи, услуги итн.) во рамките на Македонија В-П
со можност за директно учество на сопствените ресурси ,
производство на клучните земјоделски продукти,
производство на градежни материјали,
како и на производи од дрво.
. Можност за структурни промени во рамките на развојната динамика, зголемувајќи го бројот на производни единици, инсталација на автоматизација и компјутеризација во економијата, компјутеризација, роботизација, нови материјали итн. што ќе значат воспоставување на нови методи на работата и производството според современи меѓународни стандарди.
ј) ПРАВО
Несомнено еден од приоритетите на ДПА е продолжување на реформите во судската власт.
Реформирана и независна судска власт е гаранција на целосен развој на отворени и демократски општества.
Оценките кои доаѓаат од меѓународниот фактор нé охрабруваат реформите да ги продолжиме со ист интензитет.
Независното судство е гаранција за борба против криминалот, организираниот криминал и сите девијантни феномени во општеството.
ДПА меѓудругото ќе се ангажира судството да успее во правична и адекватна застапеност со што ќе се елиеминира евентуалната дискриминација по етничка основа.
На почетокот на 2007 година беше направена интервенција во Законот за судови, со што се намали стажот како услов за именување на судиите:
° За Основен суд условот е 3 години работно искуство;
° За Апелационен суд е 5 години работно искуство;
° За Управен суд  е 6 години работно искуство;
° За Врховен суд е 8 години работно искуство, по положување на правосудниот испит (во претходниот закон условите беа 5, 8, 10 и 12 години).
Во 2007 и 2008 година беше направен избор во Апелациониот суд во Гостивар, Битола. Штип и Скопје како и избор на судии во Управниот суд во Скопје кој започна со работа во 2007 година, каде застапеноста на Албанците е 28.05%
( за прв пат во 2007 година Албанците се застапени со над 25%).
Во насока на сериозна посветеност во борба против корупцијата се формираа:
Меѓувладино тело – ресор за борба против организираниот криминал и корупцијата
Ова тело ги следи процедурите на обвинителството, судовите, како и работата на институциите во борба против организираниот криминал и корупција.
Разрешени се повеќе кривични дела.
Законодавство
Во почетокот на мандатот ќе се ангажираме прецизно да се спроведува договорот меѓу претседателот на ДПА господин Мендух Тачи и претседателот на ВМРО-ДПМНЕ господин Никола Груевски и ќе донесеме прецизни закони кои ќе произлезат од Охридскиот договор и тоа:
. Закон за официјална употреба на албанскиот јазик
. Закон за употреба на знамето и националните симболи
. Предлог измена и дополнување на Законот за територијална поделба
к) Агенција за млади и спорт
Во рамките на платформата на ДПА, Агенцијата за млади и спорт успеа да ги исполни главните цели како и да продолжи со тековни проекти.
Политичката ориентација на Агенцијата за млади и спорт е фокусирана во неколку клучни правци.
Нашата основна цел беше и останува создавање на поволни услови за образование на младите и
искористување на сите ресурси за спортски развој.
За да се постигне оваа цел ДПА имплементираше неколку од главните проекти кои во голема мера ја инхибираа миграцијата на нашите млади спортисти.
Втората политика на ДПА преку оваа агенција успеа да финализира некои проекти  кои директно треба да придонесат за подобрување на статусот на младите во сите аспекти.
Во овие услови нашите проекти успејаа да ги вклучат сите простори населени со албанско население.
Реализирани проекти за време на двегодишното владеење на ДПА
. Изградба на спортски сали: Сарај, Жеровјане, Слупчане и Порој;
. Проект во имплементација за спортски сали во Бутел, Тетово, Куманово и Струга;
. 11 фудбалски игралишта со современи параметри во делот на Западна Македонија;
. Започнати се работите во Гостивар, Желино, Боговиње, и Чајле;
. Се очекува имплементација на изградба на фудбалски игралишта, две во Тетово, Слатино, Хасинбег, Свиларе, Куманово, Пирок.
. Олимписки базени: од 7 базени два ќе бидат изградени во Тетово и Гостивар;
. Во завршна фаза е и проектот за изградба на 25 тениски игралишта во албански места;
. Агенцијата додели финансиски средства на спортски клубови,
како и помош за спортистите кои имаат постигнато успешни резултати на меѓународно ниво;
. Агенцијата подготви предлог-закон за пензија на спортистите кои освоиле златни, сребрени и бронзени медали на олимписки игри, на светски и европски шампионати (законот е усвоен од Парламентот) ,
како и закон за стимулирање на млади спортисти преку нивно стипендирање;
. Агенцијата е ангажирана секоја спортска федерација да има албански претставници во своите претседателства;
. За прв пат се формирани студентски лиги;
. Проекти за формирање на лиги на учениците во основните и средни училишта;
. Реновирани се многу спортски сали и терени.
Проекти и приоритети за албанската младина
. Реализирани се многу проекти од младинските здруженија кои се финансирани од Агенцијата за млади и спорт;
. Во многу градови ги реновиравме Вавилон центрите за млади;
. Материјално помогнавме неколку спектакли од спортски карактер итн.
Проекти што се предвидени да се реализираат во иднина:
1.Развивме проектни идеи ориентирајќи се од стратегијата за современи стандарди за младите;
2. Формиравме комисии,
дел сме од донесувањето на различни билтени,
а ќе бидат одржани и тркалезни маси во сите градови на Западна Македонија за да се сензибилизираат и едуцираат младите
и да се подигне нивната свест против девијантните појави во општеството;
3.Успеавме да се координираме и да склучиме договор (кој се очекува да се потпише по изборите) со Косово, Албанија и некои други земји од регионот и Европа;
4.Проекти за децентрализација на спортот во целина:
5. Ќе ги разгледаме можностите за инвестирање во сите албански места каде недостасуваат спортски терени и други објекти со спортски карактер;
6. Во фаза на подготовка сме на проект кој се однесува на реконструкција на Рекреативниот центар во Сарај;
7. Планиравме предност да му се даде на скијањето како спорт, да се создадат услови за одржување на меѓународни шампионати на Попова Шапка;
8. Нашиот проект продолжува со имплементација на проектот за изградба на спортски сали во двата универзитетски центри, конкретно ДУТ – УЈЕ.
За да се заокружи концептот и визијата на ДПА, Агенцијата за млади и спорт  ќе води генерациска политика за да се создаде хармонија за младите која ќе биде носител на големи процеси.
V. РЕЗИМЕ
Во овие избори ДПА влегува со  доверба и решителност, оправдана од охрабрувачките резултати за време на 18-месечното владеење.
И на овие избори ДПА се стреми да ја добие оценката од албанскиот електорат за една јасна стратешка понуда.
Главната цел во текот на идното владеење ќе биде конечно решавање на прашањето на Албанците во Македонија, или дипломатски кажано – целосна имплементација на Охридскиот договор,
решавање на разни спорови од кои произлегува етничка нетрпеливост која ја зголемува етничката дистанца, ксенофобијата и разни социопатски девијации – типични за мултиетничките општества.
На овој начин ДПА се обидува да ги ослободи интелектуалните, моралните и политичките  капацитети на општеството, да ги трансформира во ново поле на политичко дејствување во функција на:
подобрување на животот на човекот, неговата благосостојба,
воведување на стабилност во општеството со што ќе се забрза интеграцискиот процес на Македонија во европските и северо-атлантските структури.
ДПА знаат што бараат и кога бараат, има сила да ги реализира програмските цели и пред сé, како и досега тоа ќе го прави со одговорност кон вредностите и фундаменталните права на човекот.
JUNGJATJETA / ЗДРАВО!
