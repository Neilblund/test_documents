In de politieke ontwikkeling van de voorbije kwarteeuw heeft de Volksunie een onvervangbare vol gespeeld als motor van vernieuwing op talrijke gebieden.  In de beginperiode van 'haar bestaan was zij in Vlaanderen praktisch alleen om een grondige {staatshervorming in federalistische zin voor te staan. Mede onder druk van de Volksunie werd het beginsel van een hervorming van de unitaire staat algemeen aanvaard en is het federalisme gemeengoed geworden. Tot nog toe werd echter nog niet genoeg Vlaamse macht opgebouwd om deze staatshervorming in goede banen te leiden. De mislukte grondwetsherziening Van 1970 heeft aan de Vlamingen een aantal belangrijke onderhandeling s troeven ontnomen. De drieledige gewestvorming, met Brussel op de wip, dreigt Vlaanderen in een blijvende minderheidspositie te drukken. Deze ongunstige ontwikkeling, die neerkomt op een stilstand of zelfs een achteruitgang van de Vlaamse Beweging, werd zopas nog bestendigd door het feit dat aan het volgend parlement geen grondwetgevende bevoegdheid wordt verleend.  Op het vlak der ideeën heeft de Volksunie de doorbraak verwezenlijkt; haar wacht neg de opdracht van de doorbraak naar de federale structuren, met een Vlaamse deelstaat in een Belgische bondsstaat.  Dit terrein is echter niet het enige waarop de Volksunie zich beweegt. Ook op andere gebieden heeft ze een vernieuwende en verruimende inbreng. Reeds in 1961 stelde ze de eis van werk in eigen streek die toen, vreemd genoeg, ver van algemeen aanvaard was. Met haar stellingen over het energiebeleid stond ze in de tweede helft der zestiger jaren alleen; vandaag worden die vrij algemeen bijgetreden. In 1969 was de Volksunie de eerste partij, die een ruim gedeelte van haar congres aan de milieuproblemen wijdde en een ministerie voor het leefmilieu vroeg; daaraan werd sindsdien gevolg gegeven, zij het dan onvolkomen. Ook haar opvattingen over het gewaarborgd minimuminkomen voor ieder hebben hun weg gemaakt en kenden een eerste, zeer gebrekkige verwezenlijking.  Daarenboven heeft de Volksunie voortdurend geijverd voor het doorbreken van de levensbeschouwelijke verzuiling, vanuit da bekommernis om een waarachtige pluralistische samenleving. Verdraagzaamheid, bescherming van de ideologische minderheden en eerbied voor mekaars opvattingen kregen een belangrijke plaats in het partijprogramma.  De jongste jaren heeft de politieke ontwikkeling in België geleid tot verscherpte tegenstellingen op een drietal vlakken. Deze tegenstellingen groeien thans naar een beslissende botsing.  1. Op het vlak der gemeenschapsproblemen is de vraag naar de  toekomstige politieke structuur van het land onontwijkbaar op korte termijn.  2. Op het vlak der sociaal-economische problemen tekenen zich, vooral in de huidige economische crisis, boven en beneden de taalgrens steeds scherper twee wezenlijk verschillende opvattingen af.  3. Op het vlak der levensbeschouwelijke problemen zijn er tekenen van een toenemende onverdraagzaamheid s die leidt naar polarisatie.  Van de partijen mag en moet verwacht worden, dat zij een antwoord geven op de vragen die gesteld worden door deze wezenlijke conflictsituaties.  Bij de aanvang van de huidige verkiezingskampanje wil de Volksunie dan ook onder verwijzing naar haar volledig programma, speciaal de aandacht vragen voor wat zij te zeggen heeft op het vlak van deze drievoudige, tegenstelling.  De onheilspellende ontwikkeling van de gemeenschapsverhouding, het ontbreken van iedere vooruitgang naar de doelstellingen van de Vlaamse Beweging gedurende de voorbije regeringsperiode en de blijvende financiële aderlating van Vlaanderen ten bate van Wallonië worden daarenboven speciaal onder de aandacht van de Vlaamse kiezers gebracht:  GEDAAN MET GEVEN EN TOEGEVEN  De Volksunie met haar sociaal en federaal programma, met haar onafhankelijkheid tegenover de grote kapitalistische machten om sociale drukkingsgroepen, met haar unieke positie van ongebonden zuiver Vlaamse partij meent de kiezers EEN ENIGE VLAAMSE WAARBORG te kunnen bieden..  Brussel, 27 maart 1977.  1. ZELFBESTUUR: EEN VLAAMSE STAAT.  Iedereen is het er nu wel over eens, dat de staatshervorming Eyskens-Tindemans in 1970 een mislukking was.  Maar telkens wanneer het er op aan komt het slechte werk beter te herdoen, weigeren de traditionele partijen hun verantwoordelijkheid te nemen. Ze zwichten voor hun Franstalige vleugels (PSC en PRLW) of ondergaan gelaten het Waals-Brussels Diktat (PSB). Zo heeft nu ook weer de regering Tindemans belet, dat aan het volgend parlement grondwetgevende bevoegdheid wordt verleend.  Een volk kan zijn krachten enkel dan ten volle aanwenden, als het zich bevrijdt van iedere voogdij en afhankelijkheid. Het moet zijn eigen lot in handen nemen, ook en vooral op het politieke vlak. Zonder werkelijke herverdeling van de politieke macht is de staatshervorming niet méér dan een soort administratieve decentralisatie.  Daarom stelt de Volksunie volgende klare en duidelijke oplossing voor;  1. Federalisme met twee.  De Vlaamse Staat in een Belgische Bondsstaat.  De Vlaamse en de Franse natie werken samen in een federaal opgevatte bondsstaat.  In het tweeledig federalisme heeft Brussel een afzonderlijk statuut. De Duitstalige Belgen krijgen de beschikking over hun eigen lot.  Binnen de Belgische bondsstaat krijgen de belde deelstaten een eigen wetgevende, rechterlijke en uitvoerende macht op zoveel mogelijk gebieden.  EEN VLAAMSE STAAT beslist over:  - tewerkstelling en streekeconomie.  - ontwikkelingshulp, buitenlandse handel.  - ruimtelijke ordening, huisvesting.  - sociale aangelegenheden, gezin.  - landbouw en middenstand.  - openbare werken.  - binnenlandse zaken en beheer van justitie.  EEN VLAAMSE STAAT beheert zijn eigen centen, die hij verkrijgt uit de gesplitste belastingspot. (Vlaanderen betaalt met zijn 6 miljoen mensen thans veel meer dan hst terugkrijgt).  EEN VLAAMSE STAAT beschermt voor goed en volledig de Vlaamse Brusselaars: zij vallen onder de bevoegdheid van de Vlaamse deelstaat.  EEN VLAAMSE STAAT beslist sneller en beter; de Volksunie wil een eenvoudigs moderne structuur met drie beslissingsvlakken: de gemeenten, de deelstaten en de bondsstaat. Er moet een einde gesteld worden aan de wirwar van instellingen, die o.m. ontstonden ten gevolge van de slechte grondswetsherziening Eyskens-Tindemans in 1970.  2. Vlamingen volwaardige burgers in het Brussels stadsgewest.  Brussel moet een stadsgewest worden, waar de Vlamingen als volwaardige burgers over alle rechten beschikken. De grenzen van het stadsgewest blijven wat ze zijn: de negentien gemeenten. De Vlaamse deelstaat most bevoegd zijn voor alle persoonsgebonden aangelegenheden die de Brusselse Vlamingen aanbelangen: volksgezondheid, welzijnsbeleid, OCMW, jeugdzorg, ziekenhuizen, bejaardenzorg, onderwijs, cultuur, sport enz...  Voor de overige aangelegenheden worden de Brusselse Vlamingen op dezelfde voet gesteld met de Franstaligen door pariteit in de uitvoerende macht en op alle vlakken van de stadsgewestelijke diensten.  Gesplitste lijsten voor de verkiezingen van de stadsraad maken, dat de Vlamingen behoorlijk vertegenwoordigd zijn. De Vlaamse Brusselaars zijn burgers van de deelstaat Vlaanderen, met de rechten en plichten van dien.  3. Vlaanderen in Europa en in de wereld.  Vlaanderen kan een leefbare en waardevolle deelstaat zijn in een Europa der volkeren. De verkiezingen voor het Europees parlement moeten gebeuren op grond van twee kiesdistricten, een Vlaams en een Frans. De zetels moeten toegewezen worden volgens het aantal kiezers.  Op het cultureel vlak wil de Volksunie dat de samenwerking met Nederland verdiept en uitgebreid wordt. Vlaanderen moet in staat zijn internationale akkoorden af te sluiten, o.m. op het vlak van de cultuur en van de buitenlandse handel. Het moet bij de hulp aan landen van de derde wereld eigen inzichten kunnen ontwikkelen en verwezenlijken.  4. In afwachting: dringende Vlaamse eisen vandaag.  In afwachting van de uiteindelijke bevredigende staatshervorming wil de Volksunie dringend werk maken van de volgende eisen;  - oprichten van een provincie Vlaams-Brabant en splitsing van het kiesarrondissement Brussel.  - eigen verzorgingsinstellingen in Brussel en Vlaams-Brabant.  - volledige toepassing van de taalwetten, met onmiddellijke sancties bij overtreding.  - zoveel mogelijk splitsing van diensten en Instellingen te Brussel, o.m. de OCMW's.  - eentalige kandidatenlijsten bij de Brusselse agglomeratieverkiezingen.  - verdere voltooiing van de vervlaamsing van het bedrijfsleven.  - minstens 50 % van alle benoemingen, in alle graden van hoog tot laag, in alle openbare en parastatale instellingen.  - ontvetting van Brussel door splitsing en spreiding van overheidsdiensten.  Het verlenen van zelfbestuur aan de gemeenschappen is de enige oplossing voor de voortdurende crisis die het politiek en maatschappelijk leven in ons land verlamd en verstart. De Volksunie wil dat de energie, die tientallen jaren is opgegaan in de eindeloze strijd om voor de hand liggend Vlaams recht, eindelijk kan worden aangewend voor de volledige ontplooiing van alle Vlaamse arbeid, inzet en talent in een zelfstandig Vlaanderen en voor het veroveren van onze rechtmatige plaats in de rij van de Europese volkeren.  2. EEN MOEDIGE ECONOMISCHE POLITIEK.  Een stevige aanpak van de economische crisis en het bevorderen van de werkgelegenheid dienen de volgende jaren voorop te staan.  De neergaande economische bedrijvigheid ia slechts één aspect van de crisis, die veel dieper grijpt en die de hele samenleving omvat.  Op langere termijn wil de Volksunie een herstel van het vertrouwen: vertrouwen in de opvatting dat het nog de moeite is om te werken, te ondernemen, te sparen. Dat zal uiteindelijk de doortastende aanpak vragen, waarvan de Volksunie reeds in september 1974 in haar moedig anti-inflatieplan heeft blijk gegeven. Onze beleidskeuzen, die zopas nog op ruime schaal werden bekend gemaakt, vatten we samen in volgende kernpunten.  1. Een streng anti-inflatiebeleid.  Een streng anti-inflatiebeleid is een wezenlijke voorwaarde voor het herstel van de economie en het tewerkstellingspeil. Concreet stelt de Volksunie voor;  a. Daar één van de belang rijkste oorzaken van de inflatie de groei van de overheidsuitgaven is, moet de stijging van deze uitgaven afgeremd worden.  b. Het is een dwingende noodzaak, de prijzen in de hand te houden. De beste prijsbeheersing is deze, die voortspruit uit een waarachtige concurrentie. De overheid moet hier krachtig optreden door o.m.  - het doorbreken van de monopolieposities.  - het ontmantelen van kartels.  - het verbieden van prijsafspraken of prijszettingen Een strenge, maar realistische prijzencontrole moet doorgevoerd worden. In overlap, met de betrokken sectoren moeten maximumwinstmarges bij de verdeling opgelegd worden; economisch niet verantwoorde tussenschakels moeten ontmoedigd worden.  c. Kiezen voor loonbeheersing is in de huidige economische omstandigheden nog steeds te verantwoorden. Deze loonbeheersing moet echter uitgebreid worden tot een algemene inkomensbeheersing samen met de prijsbeheersing, zodat geen eenzijdige offers gevraagd worden aan de loontrekkers.  Als tweede instrument voor een betere Tewerkstelling wil de Volksunie:  2. Gezondmaking van de rijksfinancies.  De rijksschuld heeft het plafond van 1.000 miljard doorboord en het tekort op de begroting van 1977 bedraagt thans +/- 60 miljard.  Het is voor de Volksunie duidelijk, dat een eind moet gemaakt worden aan alle verspillende overheidsuitgaven en dat er orde moet gebracht in de wildgroei van de overheidsbestedingen. Bij verschillende departementen moeten besparingen worden doorgevoerd, met name bij  - openbare werken (o.m. autowegen).  - ziekteverzekering.  - landsverdediging.  In het openbaar ambt moeten rationalisaties doorgevoerd worden, terwijl de kanker van de politieke benoemingen weggesneden moet worden.  Als derde instrument voor een tewerkstellingsbeleid wil de Volksunie:  3. Herstel van de concurrentiekracht van de ondernemingen.  Om de tewerkstelling te beveiligen en vooral om de tewerkstelling in de andere sectoren mogelijk te maken, moeten de ondernemingen opnieuw winstgevender worden. Door het herstel van het concurrentievermogen kunnen onze bedrijven terug mededingen, waardoor een deel van de werkloosheid kan worden opgevangen.  Het herstel van het ondernemingsklimaat en van het vertrouwen in de economische heropleving zijn nodig, om de investeringsbereidheid aan te wakkeren. De overheid moet in haar economisch beleid een aantal zekerheidsfactoren inbouwen.  Daarom wil de Volksunie:  - belastingsverlaging voor vennootschappen en kleine bedrijven (zoals dat gebeurt in West-Duitsland, de V.S. en Japan).  - vereenvoudiging van de steunmaatregelen en een oordeelkundige schifting bij het verlenen van overheidshulp, onder scherper toezicht van de gemeenschap.  - herziening van de economische expansiewetten en uitwerken van expansiewetten opmaat voor de K.M.O.'s.  - herziening van de BTW-voeten in de zin van een verlaging.  - herstel van een gezond sociaal klimaat in de onderneming, door een echte maar realistische democratisering. In alle ondernemingen herstel van het vertrouwen door gewaarborgde open en volledige voorlichting. In de grotere ondernemingen het op gang brengen van het medebeheer van kapitaal en arbeid en het herwaarderen van de ondernemersfunctie en van de eigen plaats van de kaders.  Tenslotte wil de Volksunie:  4. Een toekomstgericht industrieel beleid.  Daar de bedrijfstakken met zware loonlost zich verplaatsen naar de landen waar de grondstof aanwezig is en de lonen laag, moeten wij ons richten op de spitssectoren. Dit zijn de sectoren met een hoge technische specialisatie, zoals computers, scheikunde, machinebouw, elektronica, geneesmiddelen e.a. Dit veronderstelt gerichte overheidshulp en de nodige middelen voor wetenschappelijk speurwerk.  De omschakeling naar deze takken alsmede de anders voorgestelde maatregelen moeten - nomen met een grondige wijziging van de mentaliteit bij de overheid en bij allen die aan het bedrijfsleven deelnemen - gezien worden op halflange termijn.  Op korte termijn wil de Volksunie inmiddels  5. Een dringend arbeidsprogramma voor de tewerkstelling op 50.000 nieuwe arbeidsplaatsen per jaar (tot 1980).  Dit betekent concreet:  - voorrang voor steun aan de KMO's.  - het aanmoedigen van de vestiging van nieuwe zelfstandigen in alle bedrijfstakken.  - meer steun voor land- en tuinbouw en voor de visserij.  - het oprichten van leefbare overheidsbedrijven in nog niet eerder uitgebouwde bedrijfstakken, zoals de terugwinning van grondstoffen of scheikundige producten.  - verhoogde inspanning voor de uitrusting van het sociaal vervoer en van de sociale onderbouw (kinderdagverblijven, kinderspeelpleinen, wijkcentra voor bejaarden enz.).  - een inspuiting in de sector van de gehandicaptenzorg, het sociaal werk, het sociaal-cultureel werk.  - doorgevoerde krachtinspanning bij de zorg voor het leefmilieu, het natuurbehoud, de stadsvernieuwing, het energiebeleid (bvb. Steenkoolvergassing), de monumentenzorg e.a.  De financiële middelen hiervoor moeten geleverd worden door de resultaten van het economisch beleid, de sanering van de overheidsfinanciën en het herzien van sommige prioriteiten in de sociale sector.  GEDAAN MET GEVEN EN TOEGEVEN.  Een moedige economische politiek veronderstelt eveneens, dat wij ons voortaan afschermen tegen Waalse avonturen.  - Vlaanderen geeft veel meer uit dan wat het terugkrijgt. Op de pensioenmassa van 59 miljard (19/2) geeft Vlaanderen 55 % en krijgt het slechts 49,5 % terug, wat op dat éne jaar een verlies van ± 3,2 miljard betekent. In de sociale sector wordt er jaarlijks 8 miljard naar Wallonië overgeheveld. Wallonië betaalt 30,8 % van de belastingen, maar krijgt 39 % van de expansiekredieten.  - Voor elke twee miljard die te Zeebrugge besteed worden ontving Wallonië 1 miljard als compensatie. Voor de tot nog toe uitgekeerde 3 miljard compensatiekredieten vond Wallonië in veel gevallen zelfs geen bestemming. Desondanks werden nog zopas zonder compensatie voor Vlaanderen 9 miljard aan de Waalse staalnijverheid toegekend.  - De opbrengst van de radio- en tv-belasting wordt 50/50 verdeeld over B.R.T. en R.T.B. Maar 60 h van de radio- en tv-toestellen staan in het Vlaamse land.  - Wallonië krijgt voor openbare werken praktisch evenveel als Vlaanderen (1975).  Jaarlijks worden miljarden naar Wallonië overgeheveld, terwijl de voor Vlaanderen levensnoodzakelijke havenverdragen door de Walen worden gesaboteerd.  IN EEN VLAAMSE STAAT gaan Vlaamse centen naar Vlaamse mensen. Een moedige economische politiek veronderstelt een halt aan de Waals-Brusselse afpersing en een afscherming tegen de Waalse, wispelturigheid.  De Volksunie wil dus  - stop aan de miljardenroof.  - Vlaamse centen in Vlaamse handen.  - eigen beslissingsorganen door splitsing van planbureau, NIM, NMKN enz..  - vestigingsplaats van de bedrijven op do voornaamste uitbatingzetel.  3. EEN GEDURFD SOCIAAL BELEID.  Een gedurfd sociaal beleid moet steunen op de solidariteit van de sterken met de zwakken, waarbij de gemeenschap de verantwoordelijkheid draagt.  WIE KAN BETAALT. WIE HET NODIG HEEFT ONTVANGT.  De Volksunie was dan ook de eerste partij die het gewaarborgd levensminimum voor iedereen voorstelde (in 1971, volgens de toenmalige raming begroot op 85.000 fr.).  De Volksunie wil in het bijzonder:  - het optrekken van het minimuminkomen en van het gewaarborgd minimuminkomen.  - een gelijk basispensioen voor iedereen; het wegwerken van de grove ongelijkheid door verlaging van uitzinnige toppensioenen.  - de hervorming van de ziekteverzekering, met onder meer:  a. federalisering van de Z.I.V., waardoor de in Vlaanderen geïnde inkomsten in Vlaanderen zouden blijven.  b. fiscalisering van de RMZ.  c. bijkomende voorzieningen voor de zware zieken.  d. depolitisering van de verzekeringsinstellingen.  e. opstellen en uitvoeren van een meerjarig beleidsplan op het gebied van de gezondheidszorg in al haar aspecten.  - uitbouw van de sociale voorzieningen voor gehandicapten en bejaarden.  - onmiddellijke gelijkschakeling van de sociale stelsels voer land- en tuinbouwers en voor zelfstandigen met die van de werknemers op het vlak van  a. kinderbijslagen.  b. ziekteverzekering.  c. menswaardig pensioen.  d. afschaffing van het onderzoek naar de bestaansmiddelen.  - arbeidsduurverkorting als sociale maatregel (o.m. vervroegde pensioenmogelijkheid) en als middel tot evenwichtige spreiding van de werkgelegenheid.  - aanvulling van de lijst der beroepsziekten.  - bij bedrijfssluiting; strenge voorwaarden op het sociale vlak aan multinationals; maatregelen om de gevolgen van bedrijfssluiting en de afvloei op te vangen.  - bescherming van de verbruiker o.m. door voorlichting, door verscherpte controle en door een sluitende waren- en etiketteringwet.  - herstel van de syndicale vrijheid.  - hulp aan de gezinnen door tussenkomst bij sparen en lenen en door belastingvrijdom voor pasgehuwden.  - kiesrecht op 18 jaar.  De Volksunie ziet een brede sociale planning als een nieuw instrument om te konen tot een werkelijke sociale rechtvaardigheid. Een der meest wezenlijke elementen daarin is dat de "gelijkheid van allen voor de wet" zich uitdrukt in gelijke levens- en ontplooiingskansen voor iedereen.  4. WELZIJN EN VERDRAAGZAAMHEID.  De Volksunie wil dat de Vlaamse gemeenschap aan iedereen voldoende ontplooiingskansen biedt. Dit veronderstelt in de eerste plaats verdraagzaamheid en eerbied voor mekaars godsdienstige, levensbeschouwelijke of maatschappelijke opvattingen.  Daarom stelt de Volksunie voor:  1. Gelijke kansen voor iedereen.  Iedereen moet vrij zijn opvattingen kunnen uiten en beleven. Benadeling of discriminatie omwille van die opvattingen most uitgesloten worden.  De eerbied voor de levensbeschouwelijke en wijsgerige verscheidenheid moet gewaarborgd vooral in het cultuurbeleid, het onderwijs en het welzijnsbeleid. De verzuiling en de verpolitisering dient bestreden te worden.  2. Een evenwichtig welzijnsbeleid.  In de snel groeiende takken van welzijnszorg en van sociale dienstverlening moet de samenwerking in pluralistische geest tussen de verschillende diensten en instellingen bevorderd worden.  De Volksunie kiest voor een gezond evenwicht tussen de particuliere en de openbare sector. De kansen van de openbare sector moeten veilig gesteld worden, zodat iedereen op gelijke wijze gebruik kan maken van de sociale voorzieningen. De voortschrijdende verzuiling in het welzijnswerk moet bestreden worden.  3. De school van iedereen.  De bijzondere aandacht van de Volksunie gaat, zoals in het verleden, naar het onderwijs. Ze bepleit de volstrekte gelijkheid tussen scholen, onderwijzend personeel en inrichtende machten.  Het bestaan zelf van de Nationale Schoolpactcommissie biedt geen waarborg meer voor de eerbiediging van de beginselen en de geest van het schoolpact. Staatszin en echte democratie vereisen daarom een herwaardering van het parlementair beslissingsrecht ter zake. De Volksunie wil een minder strikt partijgebonden overlegorgaan, dat de grote onderwijsvraagstukken slechts zou behandelen na een alarmprocedure in het Vlaamse parlement.  Bijzondere aandacht moet gaan naar:  a. het doelmatig naken van het scholenbestand, dat jarenlang ongebreideld werd uitgebreid. Deze doelmatigheid, die o.m. noodzakelijk is omwille van de te verwachten daling van het aantal leerlingen moet in overleg tot stand komen. De vrijgekomen schoolgebouwen moeten ter beschikking gesteld worden van de culturele en sociale werking.  b. het vraagstuk van de toegang tot het hoger onderwijs en van de mogelijkheden die het biedt.  c. een ernstig tewerkstellingsbeleid in het onderwijs, o.m. door verlaging van de normen voor schoolbevolking en door inschakeling van parttime opvoeders in het lager onderwijs.  d. de onmiddellijke aanwendbaarheid van alle schoolgebouwenfondsen, om de materiële noodsituatie van talrijke scholen alvast ten spoedigste te verhelpen.  Da Volksunie wil de oprichting van een Opvoedkundig Instituut, verbonden aan het departement en werkend voor alle schoolnetten, om een bestendige beleidslijn te krijgen over de onbestendigheid van de steeds wisselende ministers heen. Er mag niet geraakt worden aan de normen voor de schoolbevolking, die tot stand kwamen voor het Nederlandstalig onderwijs te Brussel als compensatie voor de beruchte "liberté du père de familie".  4. Spreiding van de cultuur.  Meer dan in het jongste verleden moet het cultuurbeleid in Vlaanderen gericht zijn op kwaliteit. Daarbij moet echter uitgegaan worden van het recht van iedereen op voortdurende scholing.  - Een verfijning van de bepalingen van het cultuurpact is noodzakelijk.  Het cultuurpact moet beantwoorden aan zijn wezenlijk opzet, n.l. de bescherming van de levensbeschouwelijke en wijsgerige minderheden; de uitholling ervan tot een hefboom voor partijpolitieke macht en tot middel voor partijpolitieke benoemingen moet ongedaan gemaakt worden. In ruim overleg moeten nieuwe regels opgesteld worden, die het recht van allen - en in de eerste plaats van kansarme enkelingen en groepen - op voorlichting, op meningsuiting, op vorming en op scheppend werk in eigen kring of buurt beveiligen.  - Het nieuw omroepbestel moet een ongehinderde objectieve en volledige Informatie waarborgen en moet steunen op de eerlijke wil om alle strekkingen tot hun recht te laten komen.  5. Een gezonde omgeving.  Welzijn betekent ook een gezonde en zuivere omgeving. De echte strijd tegen alle verontreiniging moet eindelijk beginnen. Het ter beschikking stellen van meer middelen daarvoor bevordert daarenboven de tewerkstelling in eigen streek. Met onze schaarste ruimte, het natuurlijk landschap en de waardevolle natuurgebieden moet zuinig omgesprongen worden. Een globale groenstrategie voor Vlaanderen is hiervoor nodig.  Daarin moet rekening gehouden worden met een betere ruimtelijke ordening, met een strikt grondbeleid dat de geordende sociale woningbouw in de hand werkt. De wetgeving op de lawaaihinder, op het gebruik van giftige stoffen moet verstrengt worden. De grootste omzichtigheid inzake kernenergie is geboden. Bescherming van grond- en oppervlaktewater moet ons ook voor de toekomst zuiver drinkwater waarborgen.  De reeds wetenschappelijke gestaafde mogelijkheid om Vlaanderen inzake drinkwater ongevoelig te maken voor Waalse afpersing moet in de praktijk worden gebracht. De Volksunie wil daarenboven, dat voor dit alles zo snel mogelijk Europese normen worden uitgewerkt.  6. Verbondenheid met de wereld.  Vanuit de verdraagzaamheid wil de Volksunie een actieve verbondenheid met de levende krachten in de samenleving laten groeien, een passende vormgeving van de medemenselijkheid. Deze verbondenheid overschrijdt de grenzen van Vlaanderen.  De Volksunie wil een buitenlands beleid, gericht op  - Versnelde, culturele integratie met Nederland, door het op elkaar afstemmen van het onderwijsbeleid en het cultuurbeleid in beide landen.  - Opbouw van een Europa der Volkeren, waarin kleinere taal- en cultuurgemeenschappen en minderheden aan hun trekken komen en bescherming genieten. Daarom moeten de verkiezingen voor het Europees Parlement gehouden worden op basis volksgemeenschappen. Voor België betekent dit concreet: twee kiesomschrijvingen, zetelverdeling op basis van de bevolkingsverhoudingen.  - Overal in de wereld eerbied voor de rechten van de mens: naleving van de akkoorden van Helsinki.  - Geleidelijke afbouw van de grote militaire blokken door wederzijdse wapenvermindering.  - Streng toezicht op de wapenhandel en de wapenproductie door nationalisatie.  - Daadwerkelijke ontwikkelingssamenwerking, met erkenning van de eigenheid en het recht op sociale vooruitgang van de partners beiderzijds; een Vlaams aandeel, naar Vlaamse inzichten, in de ontwikkelingssamenwerking door splitsing van ABOS.  7. Rechtvaardigheid en verdraagzaamheid beginnen in eigen land: amnestie.  Verdraagzaamheid betekent ook het omdraaien van een pijnlijke bladzijde uit ons verleden. Vrede en verstandhoudingen kunnen er slechts komen, wanneer na 35 jaar eindelijk de spons kan gevaagd worden.  XXX
