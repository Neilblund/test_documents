Centrum Demokraterne  X M ved valget 8. december 1981  CD sagde nej - nu må vælgerne sige nej !  Det skal ikke bestrides, at det var CDs klare nej til regeringens planer, der foranledigede, at statsministeren udskrev valg. CD har ikke ønsket dette valg, det har derimod LOs topledere - og de fik deres vilje!  Nu er det vælgernes tur til at sige nej -  nej til ændringer i rentefradragsretten,  nej til overskudsdeling,  nej til økonomisk demokrati (ØD) og dermed til en underminering af arbejdsgiverens ret til at lede og fordele arbejdet,  nej til tvangsindgreb i pensionskassers og andre pengeinstitutters frihed til at varetage deres kunders interesser.  I 1981 har CD - akkurat som i 1973 - sat en stopper for socialdemokratiske forsøg på at dreje udviklingen i dansk politik til venstre.  CD er et sikkert bolværk mod venstredrejning  Sig nej til regeringens planer - og ja til CD.   ARNE MELCHIOR MF:  CD kaster sig med kampglæde ud i sin femte valgkamp. Lad det blive "alle gode gange 5". Nu skal vi for alvor slå igennem. Tryghed og stabilitet for borgerne, familierne og for erhvervslivet sikres ved at styrke for midten - M som Midte. Lad os få en regering, der præges af centrum - Centrum Demokraterne.  MIMI STILLING JACOBSEN MF:  CD har været i forlig et par gange for at hindre venstrefløjens dominans. Men så gik Anker for vidt. Han ville forgribe sig på borgernes opsparingsmidler. Det er ikke egoisme at stoppe dette. Det er naturlig og sund selvopholdelsesdrift. Lad Anker få sit pensionskassevalg,så der ikke er noget at misforstå.  MM ved valget 8. december 1981  CD og skolen  Nu har den "nye" skolelov virket længe nok. Mange har i de forløbne år givet Centrum-Demokraterne ret i, at loven har medført en forkert udvikling i skolen. Derfor drejer dette valg sig også om at få loven ændret således at:  - det understreges, at skolens vigtigste opgave er at give kundskaber.  - der fastsættes minimumskrav for fagenes indhold. Det vil sikre undervisning i grundlæggende færdigheder og elementære kundskaber samt forhindre megen spildtid.  - der sikres eleverne mulighed for at få deres kundskaber afprøvet gennem prøver og bedømt med karakterer. Eksamen er også en kontrol på, at læreren har gjort sin pligt.  - der lægges vægt på den enkelte elevs følelse af ansvar overfor arbejdet. Det drejer sig ikke bare om rettigheder. Uden en sådan holdningsændring vil eleven senere i arbejdslivet uvægerligt komme til kort.  Undervisning er en hjertesag for CD - det angår også Dem!  CD og bilen  I forbindelse med forhandlingerne om afgifter her i efteråret lykkedes det for første gang i Danmarkshistorien for CD at overbevise Socialdemokratiet om, at der gennem årene er sket en helt urimelig udvikling i bilbeskatningen. Hver gang en bil er steget 1.000 kr. i importpris, er afgiften steget mere end det dobbelte. Efter det forslag, som var færdigforhandlet, og som mere end 90 _pct. af_ folketinget havde tilsluttet sig, da Anker udskrev valg, ville vi have fået en virkelig effektiv bremse på disse stigninger. Efter valget vil CD selvfølgelig holde flertallet fast på, at loven skal gennemføres, og kan den forbedres, er CD selvfølgelig med.  Når der tales om biler, er det også på sin plads at nævne, at CD's tidligere forslag om at forhøje afskrivningsgrænsen for biler fra 65.000 kr., ved samme aftale blev forhøjet til 100.000 kr., men også dette er udsat, fordi LO hellere ville have et valg.  Den private bil er en hjertesag for CD. Samtidig støtter vi stærkt udbygningen af den kollektive trafik. De to former supplerer hinanden.  Afskaf alle grundskatter  Siden 1973 har CD utrætteligt virket for at få fjernet alle grundskatter til amt og kommuner. I de seneste år har CD fået øget tilslutning til sine forslag i folketinget. Det skal også fremhæves, at det lykkedes CD, for første gang i ejendomsskattens historie at få regeringen til at lægge pres på kommunerne, så der kom forholdsvis beskedne stigninger efter den nye vurdering.  CD må beklage, at regeringen kunne få flertallet i folketinget for at fjerne fradragsretten for ejendomsskatter. CD protesterede - og stemte imod, men forgæves. CD må ligeledes beklage at så få kommuner - selv kommuner med borgerligt styre ikke har afskaffet den kommunale grundskyld og dermed fjernet al uret, der knytter sig til denne skat.  Desværre har vælgerne ved de seneste valg givet de partier flertal i folketinget, som er uvenligt stemt overfor ejerboligen (Soc. Rad. SF, VS og Retsf.)  Nu må parcelhusejerne vågne op!  Sig ja til CD!  CD og radio/TV  Centrum-Demokraterne kræver alsidighed i Danmarks Radio. Enhver person, virksomhed eller institution, der angribes i radio eller TV, må have mulighed for at forsvare sig.  Samtidig kræver partiet, at radioen ikke bliver brugt til propaganda for medarbejdernes private politiske synspunkter. Når man behandler samfundsmæssigt kontroversielle spørgsmål, må udsendelserne være udformet således, at det er lytterne, der afgør ret og rimelighed, og ikke radioen, der producerer meninger.  På to afgørende punkter ønsker CD lovgivningen ændret:  Dels ønsker vi en lempelse således at monopolet brydes og der kan etableres en fri reklameradio og et TV-2.  Dels ønsker vi en stramning således at kravene om alsidighed og fairness præciseres i selve loven, hvilket i højere grad vil forhindre medarbejderes politiske agitation i udsendelserne.  CD's kamp imod misbruget i DR er også Deres kamp.  NIELS BOLLMANN MF:  CD og ledigheden  De alt for mange ledige - især i de unge årgange - kan ikke lade nogen uberørt. Intet parti i folketinget har patent på at ville gøre noget for beskæftigelsen. Det er ikke sandt, når Socialdemokrater nu prøver at påstå, at valget er et beskæftigelsesvalg. Valget i sig selv bringer ingen i arbejde. CD har altid konstruktivt medarbejdet for at fremme beskæftigelsen. Vi har også gentagne gange - senest den 1. oktober - præsenteret udførlige planer for større beskæftigelse, specielt i byggebranchen. Der skal gives fradrag for dokumenterede udgifter til boligforbedring såvel for ejere som for lejere. Det vil omgående betyde mindst 10.000 arbejdspladser uden nettoudgift for staten og til gavn for befolkningen.  X M ved valget 8. december 1981  Et godt parti  CD KAN DE STOLE PÅ  fordi:  - Vi beskytter af alle vore kræfter boligen, hjemmet, ejendomsretten, ansvarsbevidstheden, initiativet og de grundlæggende frihedsgoder.  - Vi søger at forlige de kæmpende yderfløje.  Vi samarbejder og holder indgåede aftaler.  an Men vi siger fra, når man vil revolutionere Danmark.  -   De ca. 500.000 selvstændige erhvervsdrivende - store såvel som små -     er en vigtig rygrad i dansk økonomi. De skal ikke forfølges. Det er     på erhvervslivets styrke, vi skal bygge.  -   Vi har ikke nemme svar på svære spørgsmål. Ingen kan trylle     skatterne eller ledigheden væk. CD tager realistisk stilling til     dagens problemer.  -   CD værner investering og opsparing. Men livet drejer sig også om     andet end økonomi. Derfor kæmper vi for kvalitet og alsidighed i     skole, uddannelse og i Danmarks Radio.  Hvad er det egentlig med de pensionsmidler?  I forliget af 20. maj 1981 står der ikke et eneste ord om dem. Alligevel kommer man pludselig og påstår, at man vil fremskaffe billig kapital.  Men penge er en vare, der har sin pris som alt andet. Man kan ikke trylle omkostningerne væk. Både industri og landbrug har vendt sig imod tvangsudskrivning af opsparingsmidlerne. Landet lider ikke specielt under kapitalmangel. Snarere mangler vi forhold, der fremmer lysten til at investere. Langt de fleste familier i landet har ansvarsbevidst præsteret en eller anden form for opsparing - i banker og sparekasser, i forsikringsselskaber eller i pensionskasser. Eller i egen bolig.  Dette er nationalisering ad bagvejen. Man vil dermed sætte stopper for den private opsparing og i stedet kanalisere den ind gennem offentlige fonde og institutter. Det er rent ud sagt i familie med "den centrale fond", som med rette er forhadt.  Derfor måtte CD sige stop. Det er på tide, at der værnes om de personlige rettigheder. Derfor blev valget udskrevet på dette spørgsmål. Det bliver i høj grad et valg om pensionsmidlerne. Pas godt på dem.  xMved valget 8. december 1981  CD står på landbrugets side.  CD tør ikke give gyldne løfter om at redde landbruget ud af krisen. Men i den praktiske politik har CD i enhver situation udnyttet forliget til at tale landbrugets sag. I 1979 - da der endnu ikke var dannet et forligssamarbejde - skaffede regeringen sig flertal til anden side i folketinget for en helt urimelig ekstraskat på landbrugsejendomme. CD protesterede voldsomt og stemte imod.  Ved mange lejligheder har CD - som led i en afvikling af alle grundskatter - foreslået allerførst at nedtrappe landbrugets skat af produktionsjord over 5 år til nul. Landmænd kan trygt stole på CD.  CD og erhvervslivet.  CD vedkender sig det privatkapitalistiske system, og betragter arbejdsgiverens ret til at lede og fordele arbejdet som noget helt centralt. Derfor afviser CD kravet om ØD. For at få en effektiv og hurtig forbedring af erhvervenes vilkår ønsker CD betydelige lempelser af formueskatten, ejendomsskatterne og kapitalvindingsskatten.  Rene Robert Brusvang MF:  Ved utallige lejligheder har CDs forhandlere udnyttet forligsdrøftelserne til at fremføre erhvervslivets synspunkter. Gradvis kan der spores resultater af denne virksomhed. Specielt har CD understreget, at den bedste hjælp, man kan give erhvervslivet, er at give  de erhvervsdrivende arbejdsro. Ingen nye restriktioner, ingen nye omkostninger, ingen nye byrder- og ingen trusler om OD, ØD eller tvangsudskrivning af lære- og praktikpladser. Erhvervslivet kan stole på CD  CD og det sociale:  - at ældre kan forblive i eget hjem, samt oprettelse af flere beskyttede boliger - bekæmpelse af ungdomsnarkomani. Registreringsforslag og lovforslag om effektiv forebyggelse og behandling af ungdomsnarkomani ligger klar til det nye Folketing. Børnefamilier må tilbydes bedre eksistensforhold.  Birgith Mogensen MF:  XM CENTRUM DEMOKRATERNE  CD's landsorganisation  Laksegade 12 - 1063 København K - Telefon 01-13 04 74
