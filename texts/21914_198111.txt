Vlaams Blok. De Vlaams nationalistische partij. U hebt nog niet veel van ons gehoord? Wat wilt u. Vijf volle minuten t.v.! Ongeveer evenveel radiozendtijd! De pers die ons veelal doodzwijgt! Daarom: lees het programma van Vlaams Blok. Lees wat Vlaams Blok wil, voorstaat en zal verwezenlijken met uw steun!  Waarde kiezer, Breng op 8 november een Vlaamse stem uit. Breng op 8 november een proteststem uit. Breng op 8 november een verstandige stem uit. Breng op 8 november een moedige stem uit. Breng op 8 november een ondubbelzinnige stem uit. Breng op 8 november vooral een eerlijke stem uit. Kies daarom op 8 november Vlaams Blok. Het Vlaams Blok is een kleine partij maak ze op 8 november groter. Het Vlaams Blok is een kleine zweep, maak haar op 8 november striemender. Het Vlaams Blok is een kleine vuist, maak zé op 8 november gebalder en harder. Het Vlaams Blok belooft niets. Het vraagt U alleen het op 8 november sterker te maken, om het in staat te stellen te protesteren en te strijden tegen het politiek profitariaat, de politieke knoeiboel, de politieke ongeloofwaardigheid, de politieke woordbrekers. Geef op 8 november uw stem aan het Vlaams Blok voor het Vlaams belang én voor eerlijkheid, duidelijkheid, ondubbelzinnigheid en fatsoen in de politiek. Breng op 8 november geen blanco of ongeldige stem uit. Dat doet de grote partijen geen pijn. Het valt in hun voordeel uit. Het VLAAMS Blok staat op 8 november als een Vlaamse David tegenover vele Goliaths. Met uw steun en stem zegeviert David, zegeviert het Vlaams Blok. Karel Dillen.  Wat wil het Vlaams Blok. Nationale eisen. Het heeft in en met België al 150 jaar te lang geduurd. Vlaanderen is de vernederingen, toegevingen en nederlagen, alleen mogelijk wegens de lafheid van Vlaamse knechten, beu. Vooral in de steeds harder wordende tijd mogen er geen miljarden Vlaams geld meer naar Wallonië gaan, zelfs geen frank meer. Vlaamse onafhankelijkheid is de enige toekomstmogelijkheid voor onze kinderen. Brussel zelf heeft alleen mogelijkheid op welzijn en welvaart met en bij Vlaanderen. Samengaan met Wallonië betekent voor Brussel armoe, verval en een spoedige dood. Een onafhankelijk Vlaanderen kan toenadering zoeken tot Noord-Nederland mits dit zijn geestelijke verwording te boven komt. Via een vereniging op taalkundig, cultureel en economisch gebied kunnen Vlaanderen en Noord-Nederland samen als Nederlandse volksgemeenschap van 20 miljoen mensen herleven en hun plaats in Europa handhaven.  Amnestie. Amnestie is geen historisch oordeel over het oorlogsgebeuren, spreekt zich niet uit over gelijk of ongelijk. Amnestie wil zijn de erkenning dat de overgrote meerderheid van de Vlaams nationale leiders en volgelingen tijdens de tweede wereldoorlog door idealistische beweegredenen geleid werden. Daarom eist het Vlaams Blok amnestie en veroordeel alle Vlamingen die in Belgische regeringen zetelden en nooit amnestie afdwongen.  Natuur. De bescherming van de natuur is een levensnood zaak voor de mens. Op dat gebied is de Vlaams-nationale beweging steeds voorop gegaan als voorbeeld voor allen, jeugdbeweging, trekkersbeweging, volksdans. Evenwicht tussen natuur en techniek is onontbeerlijk. De bescherming van het leefmilieu is een fundamenteel bestanddeel van elk gezonde economische politiek. Bescherming van water, bossen en alle natuurschoon moet wettelijk geregeld worden. Strenge maatregelen zijn .  Staatkundige en sociaal-economische organisatie. Versterking van het staatsgezag en beperking van de staatsbemoeiingen sluiten elkaar niet uit. Het staatsgezag moet onttrokken worden aan de manipulaties en vaak chantages van partijvoorzitters, openlijke en heimelijke drukkingsgroepen om zelf vrij als wetgevende, uitvoerende en rechterlijke macht zijn taak te vervullen. Alle kwalijke politieke invloeden en touwtjestrekkerijen dienen daartoe beknot te worden. Aan de andere kant is er teveel aan bemoeiing, bevoogding en betutteling van alle mogelijke overheidsorganen die elkaar overlappen, in de weg lopen. Aan de voor de mens onbegrijpelijke ingewikkeldheid van de administratie moet een einde komen. Overheid en administratie zijn er voor de mens en niet omgekeerd. Er werd door de staat nog geen poging tot ernstige bezuiniging ondernomen. Miljarden worden verkwist. De verspilling via overheidssubsidies voornamelijk door vriendjespolitiek moet een einde nemen. Het Vlaams Blok wijst alle kollektiviseringswaan af. Het marxisme is altijd en overal de denkbaar slechtste motor voor het economisch leven geweest. Wie werkt moet de vruchten van zijn arbeid kunnen plukken. Het vrijheidsbegrip is grondslag van iedere gezonde economie. Vrijheid mag evenwel niet leiden tot persoonlijke misbruiken of misbruiken van vennootschappen ten eigen bate. Een vrije economie veronderstelt op morele gronden de strijd tegen alle economisch profitariaat. De gemeenschap, wil ze leven, moet een prestatiegemeenschap zijn. Ieder heeft recht op arbeid en plicht tot arbeid. Werkonwilligheid, geïnstitutionaliseerde luiheid zijn uit den boze. Echte nood moet door de gemeenschap verholpen worden. Bewust parasiteren op anderen die werken moet uitgesloten worden. Vlaams Blok heeft heel weinig geld, niet veel middelen, maar Vlaams Blok heeft gelijk! Stort uw bijdrage op ons verkiezingsfonds banknummer: .  Europa. Alle pogingen om een Europese eenwording, te bewerkstelligen zijn faliekant uitgelopen. Het Vlaams Blok pleit voor een Europese eendracht en eenheid door het samengaan van vrije volkeren, niet van onvolkse staten. Dit Europa moet sterk genoeg zijn om zijn onafhankelijkheid zowel ten opzichte van Amerika als van de Sovjet-Unie te handhaven en te verdedigen. De verwezenlijking van deze droom zal echter nog vele jaren vergen. Inmiddels dienen de Europese volkeren en landen zich bewust te zijn dat het Sovjetimperialisme een zware bedreiging vormt. Daarom eist het Vlaams Blok dat alle verplichtingen in NAVO-verband nagekomen worden. Weerloosheid, eenzijdige ontwapening zouden in Europa een machtsvacuüm scheppen, waardoor de Russische bedreiging alleen maar zou toenemen. Zonder geestdrift, maar nuchter pleit het Vlaams Blok voor een sterk Europa dat zichzelf verdedigen kan. Indien vandaag vredesbetogingen in het Westen mogelijk zijn, en in het Oostblok niet, en nooit dan juist omdat er een NAVO is. Steun het Vlaams Blok!  Gastarbeiders. Het Vlaams Blok is de enige politieke partij in Vlaanderen die de moed heeft, wat de gastarbeiders betreft, de enig mogelijke gezonde, oplossing voor de toekomst voor te stellen. Een land met meer dan 400.000 werklozen heeft geen behoefte aan gastarbeiders. Maar er is méér. Juist in een tijd dat men de mond vol heeft over vervreemding en leefmilieu, wijst het Vlaams Blok erop dat de gastarbeiders ontwortelden werden en blijven, losgerukt uit hun eigen land, streek, klimaat, gewoonten tradities, religiositeit. In het belang van Vlaanderen en in het belang van de gastarbeiders zelf moet op lange termijn een oplossing geschapen worden, die het gastarbeiders mogelijk maakt terug te keren naar hun eigen vaderland. Te lang heeft de Vlaamse beweging gestreden voor werk in eigen streek dan dit voor de gastarbeiders .  Daartoe kunnen o.m. de middelen beschikbaar gesteld worden door een volledige herziening van de ontwikkelingshulp. Er moet een einde komen aan het verspillen van miljarden waarvan een groot gedeelte terechtkomt in de zakken van corrupte staatslieden uit de ontwikkelingslanden. Overigens wordt een flink deel van het geld besteed aan bewapening. Een nieuwe ontwikkelingshulp kan veel doeltreffender zijn in het belang van de geholpen bevolking en in het belang van Vlaanderen zelf. Daarom pleit het Vlaams Blok voor rechtstreekse leveranciers van voedsel, kledij, werktuigen en voor de uitvoering van werkverschaffende en landbouwontwikkelende projecten.  Ethiek, moraal en fatsoen. Decadentie is doorheen de geschiedenis het kenmerk gewest van de ondergang van culturen. Daarom pleit het Vlaams Blok voor het herstel van fatsoen, orde en alle waarden welke de kwaliteit van het leven dragen en schragen. Dit is niet ouderwets, geen terugkeer naar een benepen klerikalisme. Het is integendeel de weg naar een gezonde, fiere en voorname toekomst voor de volgende Vlaamse generaties. Vlaanderen is geen abstract begrip. Het is de gemeenschap van alle Vlamingen. Het is morgen en in de volgende eeuw de gemeenschap van onze kinderen. Het Vlaams Blok wil niet dat met hen geëxperimenteerd wordt door marxistische en gauchistische dogmatici. Het Vlaams Blok wil dat vrije Vlamingen in een vrij Vlaanderen naar de toekomst kunnen gaan als vrije en dienende mensen, als aristocraten van geest, karakter en wilskracht. Maatschappij, gezin, onderwijs, opvoeding, media moeten erop gericht zijn de kwaliteit van het leven te verhogen in plaats van naar beneden te halen. Vrijheid mag geen losbandigheid en orde geen dwang betekenen. Vrijheid en orde moeten dienen tot de ontplooiing van legere persoonlijkheid. Vrijheid en orde moeten dienen om de gemeenschap ervoor te behoeden te verworden tot de getiranniseerde slavenmaatschappij van de totalitaire staat of de anarchistische willekeur. Vlaanderen wordt een . Brussel wordt hoofdstad van Vlaanderen en Europa. Als zodanig krijgt het een bijzonder en soepel statuut. De Vlaamse gemeenten, wederrechtelijk bij Wallonië gevoegd, komen terug bij Vlaanderen. Bevorderen van de eenheid van de Nederlanden. Solidariteit met blank Zuid-Afrika. Zelfbeschikking van de Duitse gemeenschap levend binnen het kader van de Belgische staat. Volledige en onvoorwaardelijke amnestie voor de slachtoffers van de naoorlogse repressie en epuratie. Doeltreffende en evenwichtige bescherming van natuur en leefmilieu. Herstel van het staatsgezag, bestrijding van het machtsmisbruik van drukkingsgroepen. Depolitisering van het openbaar ambt. Herstel van de geloofwaardigheid van de politiek en herwaardering van het politiek bedrijf, gedaan met politieke benoemingen. Verbod van politiek dienstbetoon. Onmiddellijke en verregaande bezuinigingen in alle sectoren van de staat. De staatsuitgaven dienen op hun opportuniteit beoordeeld te worden. Daarom moet de bevoegdheid van het rekenhof uitgebreid worden. Drastische beperkingen van alle openbare subsidies. Ontplooiing van de prestatiegemeenschap. Aanmoediging van de vrije onderneming en de middenstand. Bescherming ervan tegen verstaatsing, ambtenarij, overadministratie. Ontwikkeling van de Vlaamse spitstechnologie. Beteugeling van alle economisch profitariaat door een aangehouden en doeltreffende strijd tegen fiscale fraude, woekerwinsten en kapitaalvlucht naar het buitenland. Beteugeling van het sociaal profitariaat door uitschakeling van alle immorele misbruiken in ziekteverzekering en werkloosheid. Bestrijding van zwartwerk. Strijd tegen werkonwilligheid. Verbod van politieke stakingen en bescherming tegen privé-milities, optredend onder het mom van stakingspiketten. De echte behoeftigen, de gehandicapten en door het lot getroffenen moeten geholpen worden, maar ook zij alleen. Gelijkschakeling van de pensioenen. Geen stemrecht voor gastarbeiders. Immigratiestop voor vreemde arbeiders. Op lange termijn, terugkeer van de gastarbeiders naar hun vaderland door werk te scheppen in eigen streek en eigen leefmilieu. Stopzetting van de financiële ondersteuning van de derde wereld, ontwikkelingshulp door leveranties en projecten. Europese eenwording door samengaan van vrije volkeren. In afwachting dat Europa zichzelf verdedigen kan moeten verplichtingen in NAVO-verband vervuld worden. Neen aan moord door vruchtafdrijving. De wetgeving terzake moet ongewijzigd blijven en ze moet worden toegepast. Bescherming van het gezin, in het bijzonder het grote gezin. Bescherming van de gemeenschap tegen misdadigheid, geweld, en alle vormen van terrorisme. Bescherming van de jeugd tegen verdovende middelen, pornografie en elke vorm van decadentie. Gelijkwaardigheid van officieel en vrij onderwijs. Bestrijding van alle marxistische en gauchistische en alle linkse ondermijning van onderwijs, jeugdbeweging, radio en televisie. .  Luister naar hun woord. Soms vraagt men mij waarom ik het Vlaams Blok verkies boven de VU. Het Vlaams Blok noemt zich zoals het is: Vlaams-nationaal. Het spreekt zich uit voor een Staat Vlaanderen omdat de achteruitstelling van Vlaanderen door België ondraaglijk geworden is. Het toetst alle gebeurtenissen die zich voordoen aan de vraag: Is dat voordelig voor ons volk? (zo stelde het zich vierkant op tegen het onzalige Egmontpakt). Dit in tegenstelling met de VU die het nog met België houdt, in haar programma Vlaams-nationalist wil blijven, dus rechts, maar in uitspraken en daden van sommige van haar bestuurs- en andere leden sterke aanduidingen geeft van linkse sympathieën, dus gedeeltelijk links is. Zo kunnen de leden alle kanten uit, zij kunnen rechts of links zijn. Gevolg daarvan is dubbelzinnigheid. Ik ben voor mensen die recht door zee varen en dat doet het Vlaams Blok. Het volgt kordaat de rechte lijn: Vlaanderen eerst voor alle problemen die zich voordoen. Het vind daarvoor een gezonde en redelijke oplossing. Bovendien heeft de VU zich de laatste tijd opgesteld als de echte tegenstrever van het Vlaams Blok. Alle Vlamingen met gezond verstand vonden dat de twee Vlaamse partijen samen de kiesstrijd zouden moeten ingaan op een breed Vlaams programma. Daarvoor hadden vooraanstaanden van het Vlaams Blok een tijd geleden contact opgenomen met mensen van de VU, die eveneens bereid waren samen te praten. Dat gebeurde op verscheidene plaatsen. Maar er kwam niets van terecht daar de VU-mensen van de VU-top verbod kregen zulke onderhandelingen aan te knopen.  Steven van Haelst, een Brussels VU-mandataris, heeft zojuist de partij verlaten o.a. omdat de VU-top gesprekken met het Vlaams Blok had afgewezen. Soms wordt er gezegd: Waarom wilt ge zulke kleine partij steunen? Die zal nooit genoeg macht hebben om iets te bekomen. Politieke invloed zal ze misschien niet krijgen, althans niet rechtstreeks, wel onrechtstreeks. Wanneer een kleine partij stilaan winst boekt met de verkiezingen, gaan de grote partijen zich afvragen waarin die kleine partij verschilt van de hunne. Stilaan zullen de andere partijen hun programma ombuigen naar wat de kleine partij op hen voor heeft. Dat is zo gegaan b.v. met de kwestie van de gewesten. Zestig, zeventig jaar geleden droomden enkel de Vlaams-nationalisten van een afzonderlijk Vlaanderen en Wallonië. Sedertdien zijn alle partijen tot de overtuiging gekomen dat de gewestvorming er absoluut nodig was, en is ze er gekomen, hoe armzalig de verwezenlijking ook was. Dat zal ook zo gebeuren met andere veranderingen in dit land. Angela Dosfel.  Ja, stem voor de sterkste partij. Dé sterkste partij, niet naar het getal. Wel door de Vlaams-nationale overtuiging, door de trouw en de ondubbelzinnigheid. De sterkste partij omdat ze het geloof heeft in Vlaanderen, de hoop op Vlaanderen, de liefde tot Vlaanderen. Steun daarom het Vlaams Blok. Mannen die voor goud noch lauwerkrans te koop zijn, liever wolf in 't bos dan vette hond de keten om de hals. Wies Moens.  Wij staan heden volledig achter het programma van het Vlaams Blok dat de Vlaams-nationalistische beginselen heeft bewaard, zoals wij die altijd hebben uitgedragen. Wij vinden er ook in terug de verdediging van de volkse waarden van christelijke inspiratie zoals die nog leven in de meerderheid van het Vlaamse volk. Daarom vragen wij aan onze vroegere kiezers hun steun en stem voor het Vlaams Blok, de ondubbelzinnige Vlaams-nationalistische partij. Leo Wouters, Jan Wannyn, Leo van de Weghe, Gerard Slegers, Joris Hardy, Renaat Diependaele, Gewezen VU-parlementairen.  Toen ik op 12 september in de partijraad van de VU de stemming vroeg over mijn voorstel onderhandelingen aan te knopen met het Vlaams Blok, verzocht Algemeen Voorzitter Anciaux de partijraad niet, over mijn voorstel te stemmen, want, zowel een ja als een neen van de partijraad zou de partij in een lastig parket brengen, aldus de Algemeen Voorzitter. Geen enkel partijraadslid, geen enkel Vlaams-nationalist heeft daarop gereageerd. De Volksunie, die dan toch de oorzaak is van de scheuring in het politiek Vlaams-nationalisme, deed geen enkele ernstige poging om de politieke hereniging te verwezenlijken, alle mooie woorden in 'Broederband' ten spijt. Diep ontgoocheld over deze verwording van de VU als Vlaams-nationale en over het onbegrijpelijk in gebreke blijven van de Vlaams-nationale parlementairen, heb ik dan zelf mijn verantwoordelijkheid opgenomen. Omdat ik mij in geweten niet langer kan inzetten voor een partij in wier Vlaams-nationalisme ik niet meer geloof, omdat ik mij niet medeplichtig wil maken aan de ondermijning door internationaal Links van ons volk, van onze democratische samenleving en van onze Westerse beschaving heb ik beslist de VU te verlaten. Voortaan zal ik onder de ondubbelzinnig Vlaams-nationale vlag van het Vlaams Blok strijden voor de bevrijding van ons volk en voor de verdediging van onze Westerse beschaving. Steven van Haelst.  Twaalf jaar heb ik in de Volksunie gestaan. Sedert 1976 als VU-gemeenteraadslid van Berchem. Ik heb steeds een consequente nationalistische lijn gevolgd. Op nationaal vlak werd ik evenwel in steeds sterkere mate ontgoocheld door het gebrek aan een duidelijke nationalistische visie en actie vanwege de VU-top. Mijn pogingen om een ondubbelzinnig standpunt te verkrijgen inzake gastarbeiders en de noodzakelijke terugkeer van hen naar hun eigen vaderland, vonden geen weerklank. De verkiezingsnederlaag van 1978 werd niet door de broodnodige en zelfs beloofde herbronning gevolgd. De gauchistische invloeden in de VU bleven sterk en hebben belet dat de VU opnieuw de nationalistische partij van de beginperiode zou worden. Dat heeft me doen besluiten deze partij te verlaten en toe te treden tot het VLAAMS BLOK, waar ik de nationalistische beginselen onvertroebeld uitgedrukt en belichaamd vind. Erik Deleu.  Uit eerbied voor mijn vader, ben ik kandidaat voor het Vlaams Blok. R Borms.  Lijstnummer Vlaams Blok in uw arrondissement. Wij kregen geen nationaal nummer. Een nummer over heel Vlaanderen is voorbehouden aan de grote partijen en aan de communisten die hiervoor van de grote partijen de  Nodige handtekeningen kregen. Zelfstandig Vlaanderen. Adieu aan de Walen, gedaan met betalen! 400000 werklozen, waarom dan gastarbeiders?
